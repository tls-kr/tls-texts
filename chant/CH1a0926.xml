<TEI xmlns="http://www.tei-c.org/ns/1.0" xml:id="CH1a0926">
<teiHeader>
<fileDesc>
<titleStmt>
<title>申子</title>
</titleStmt>
<editionStmt><edition><idno type="kanripo">CH1a0926</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《申子》</head>
<p>
<seg xml:id="CH1a0926_CHANT_001-1a.1"><pb xml:id="CH1a0926_CHANT_001-1a" ed="CHANT" n="001-1a"/><lb/></seg>
<seg xml:id="CH1a0926_CHANT_001-1a.2">1申子<lb/></seg>
</p>
<p>
<seg xml:id="CH1a0926_CHANT_001-1a.3">明君治國，<lb/></seg>
<seg xml:id="CH1a0926_CHANT_001-1a.4">三寸之篋運而天下定，<lb/></seg>
<seg xml:id="CH1a0926_CHANT_001-1a.5">方寸之基正而天下治。<lb/></seg>
</p>
<p>
<seg xml:id="CH1a0926_CHANT_001-1a.6">妒妻不難破家，<lb/></seg>
<seg xml:id="CH1a0926_CHANT_001-1a.7">亂臣不難破國。<lb/></seg>
<seg xml:id="CH1a0926_CHANT_001-1a.8">一妻擅夫，<lb/></seg>
<seg xml:id="CH1a0926_CHANT_001-1a.9">眾妻皆亂；<lb/></seg>
<seg xml:id="CH1a0926_CHANT_001-1a.10">一臣專君，<lb/></seg>
<seg xml:id="CH1a0926_CHANT_001-1a.11">眾臣皆蔽。<lb/></seg>
</p>
<p>
<seg xml:id="CH1a0926_CHANT_001-2a.1"><pb xml:id="CH1a0926_CHANT_001-2a" ed="CHANT" n="001-2a"/><lb/></seg>
<seg xml:id="CH1a0926_CHANT_001-2a.2">智均不相使，<lb/></seg>
<seg xml:id="CH1a0926_CHANT_001-2a.3">力均不相勝。<lb/></seg>
</p>
<p>
<seg xml:id="CH1a0926_CHANT_001-2a.4">鼓不預五音而為五音主。<lb/></seg>
</p>
<p>
<seg xml:id="CH1a0926_CHANT_001-2a.5">百世有聖人，<lb/></seg>
<seg xml:id="CH1a0926_CHANT_001-2a.6">猶隨踵而生；<lb/></seg>
<seg xml:id="CH1a0926_CHANT_001-2a.7">千里有賢者，<lb/></seg>
<seg xml:id="CH1a0926_CHANT_001-2a.8">是比肩而立。<lb/></seg>
</p>
<p>
<seg xml:id="CH1a0926_CHANT_001-3a.1"><pb xml:id="CH1a0926_CHANT_001-3a" ed="CHANT" n="001-3a"/><lb/></seg>
<seg xml:id="CH1a0926_CHANT_001-3a.2">韓昭侯謂申子曰：<lb/></seg>
<seg xml:id="CH1a0926_CHANT_001-3a.3">「法度甚不易行也。」<lb/></seg>
<seg xml:id="CH1a0926_CHANT_001-3a.4">申子曰：<lb/></seg>
<seg xml:id="CH1a0926_CHANT_001-3a.5">「法者，<lb/></seg>
<seg xml:id="CH1a0926_CHANT_001-3a.6">見功而與貴，<lb/></seg>
<seg xml:id="CH1a0926_CHANT_001-3a.7">因能而受官。<lb/></seg>
<seg xml:id="CH1a0926_CHANT_001-3a.8">今君設法度而聽左右之請，<lb/></seg>
<seg xml:id="CH1a0926_CHANT_001-3a.9">此所以難行也。」<lb/></seg>
<seg xml:id="CH1a0926_CHANT_001-3a.10">昭侯曰：<lb/></seg>
<seg xml:id="CH1a0926_CHANT_001-3a.11">「吾自今以來知行法矣。」<lb/></seg>
</p>
<p>
<seg xml:id="CH1a0926_CHANT_001-4a.1"><pb xml:id="CH1a0926_CHANT_001-4a" ed="CHANT" n="001-4a"/><lb/></seg>
<seg xml:id="CH1a0926_CHANT_001-4a.2">申子曰：<lb/></seg>
<seg xml:id="CH1a0926_CHANT_001-4a.3">「上明，<lb/></seg>
<seg xml:id="CH1a0926_CHANT_001-4a.4">見人備之；<lb/></seg>
<seg xml:id="CH1a0926_CHANT_001-4a.5">其不明，<lb/></seg>
<seg xml:id="CH1a0926_CHANT_001-4a.6">見人惑之。<lb/></seg>
<seg xml:id="CH1a0926_CHANT_001-4a.7">其知，<lb/></seg>
<seg xml:id="CH1a0926_CHANT_001-4a.8">見人飾之；<lb/></seg>
<seg xml:id="CH1a0926_CHANT_001-4a.9">其不知，<lb/></seg>
<seg xml:id="CH1a0926_CHANT_001-4a.10">見人匿之。<lb/></seg>
<seg xml:id="CH1a0926_CHANT_001-4a.11">其無欲，<lb/></seg>
<seg xml:id="CH1a0926_CHANT_001-4a.12">見人伺之；<lb/></seg>
<seg xml:id="CH1a0926_CHANT_001-4a.13">其有欲，<lb/></seg>
<seg xml:id="CH1a0926_CHANT_001-4a.14">見人餌之。<lb/></seg>
<seg xml:id="CH1a0926_CHANT_001-4a.15">故曰：<lb/></seg>
<seg xml:id="CH1a0926_CHANT_001-4a.16">吾無從知之，<lb/></seg>
<seg xml:id="CH1a0926_CHANT_001-4a.17">惟無為可以規之。」<lb/></seg>
</p>
<p>
<seg xml:id="CH1a0926_CHANT_001-5a.1"><pb xml:id="CH1a0926_CHANT_001-5a" ed="CHANT" n="001-5a"/><lb/></seg>
<seg xml:id="CH1a0926_CHANT_001-5a.2">慎而言也，<lb/></seg>
<seg xml:id="CH1a0926_CHANT_001-5a.3">人且知女；<lb/></seg>
<seg xml:id="CH1a0926_CHANT_001-5a.4">慎而行也，<lb/></seg>
<seg xml:id="CH1a0926_CHANT_001-5a.5">人且隨女。<lb/></seg>
<seg xml:id="CH1a0926_CHANT_001-5a.6">而有知見也，<lb/></seg>
<seg xml:id="CH1a0926_CHANT_001-5a.7">人且匿女；<lb/></seg>
<seg xml:id="CH1a0926_CHANT_001-5a.8">而無知見也，<lb/></seg>
<seg xml:id="CH1a0926_CHANT_001-5a.9">人且意女。<lb/></seg>
<seg xml:id="CH1a0926_CHANT_001-5a.10">女有知也，<lb/></seg>
<seg xml:id="CH1a0926_CHANT_001-5a.11">人且臧女；<lb/></seg>
<seg xml:id="CH1a0926_CHANT_001-5a.12">女無知也，<lb/></seg>
<seg xml:id="CH1a0926_CHANT_001-5a.13">人且行女。<lb/></seg>
<seg xml:id="CH1a0926_CHANT_001-5a.14">故曰：<lb/></seg>
<seg xml:id="CH1a0926_CHANT_001-5a.15">惟無為可以規之。<lb/></seg>
</p>
<p>
<seg xml:id="CH1a0926_CHANT_001-6a.1"><pb xml:id="CH1a0926_CHANT_001-6a" ed="CHANT" n="001-6a"/><lb/></seg>
<seg xml:id="CH1a0926_CHANT_001-6a.2">獨視者謂明，<lb/></seg>
<seg xml:id="CH1a0926_CHANT_001-6a.3">獨聽者謂聰。<lb/></seg>
<seg xml:id="CH1a0926_CHANT_001-6a.4">能獨斷者，<lb/></seg>
<seg xml:id="CH1a0926_CHANT_001-6a.5">故可以為天下主。<lb/></seg>
</p>
<p>
<seg xml:id="CH1a0926_CHANT_001-6a.6">失之數而求之信，<lb/></seg>
<seg xml:id="CH1a0926_CHANT_001-6a.7">則疑矣。<lb/></seg>
</p>
<p>
<seg xml:id="CH1a0926_CHANT_001-6a.8">治不踰官，<lb/></seg>
<seg xml:id="CH1a0926_CHANT_001-6a.9">雖知不言。<lb/></seg>
</p>
<p>
<seg xml:id="CH1a0926_CHANT_001-7a.1"><pb xml:id="CH1a0926_CHANT_001-7a" ed="CHANT" n="001-7a"/><lb/></seg>
<seg xml:id="CH1a0926_CHANT_001-7a.2">韓昭釐侯視所以祠廟之牲，<lb/></seg>
<seg xml:id="CH1a0926_CHANT_001-7a.3">其豕小，<lb/></seg>
<seg xml:id="CH1a0926_CHANT_001-7a.4">昭釐侯令官更之。<lb/></seg>
<seg xml:id="CH1a0926_CHANT_001-7a.5">官以是豕來也。<lb/></seg>
<seg xml:id="CH1a0926_CHANT_001-7a.6">昭釐侯曰：<lb/></seg>
<seg xml:id="CH1a0926_CHANT_001-7a.7">「是非嚮者之豕邪？」<lb/></seg>
<seg xml:id="CH1a0926_CHANT_001-7a.8">官無以對。<lb/></seg>
<seg xml:id="CH1a0926_CHANT_001-7a.9">命吏罪之。<lb/></seg>
<seg xml:id="CH1a0926_CHANT_001-7a.10">從者曰：<lb/></seg>
<seg xml:id="CH1a0926_CHANT_001-7a.11">「君王何以知之？」<lb/></seg>
<seg xml:id="CH1a0926_CHANT_001-7a.12">君曰：<lb/></seg>
<seg xml:id="CH1a0926_CHANT_001-7a.13">「吾以其耳也。」<lb/></seg>
<seg xml:id="CH1a0926_CHANT_001-7a.14">申不害聞之，<lb/></seg>
<seg xml:id="CH1a0926_CHANT_001-7a.15">曰：<lb/></seg>
<seg xml:id="CH1a0926_CHANT_001-7a.16">「何以知其聾？<lb/></seg>
<seg xml:id="CH1a0926_CHANT_001-7a.17">以其耳之聽也。<lb/></seg>
<seg xml:id="CH1a0926_CHANT_001-7a.18">何以知其盲？<lb/></seg>
<seg xml:id="CH1a0926_CHANT_001-7a.19">以其目之明也。<lb/></seg>
<seg xml:id="CH1a0926_CHANT_001-7a.20">何以知其狂？<lb/></seg>
<seg xml:id="CH1a0926_CHANT_001-7a.21">以其言之當也。<lb/></seg>
<seg xml:id="CH1a0926_CHANT_001-7a.22">故曰：<lb/></seg>
<seg xml:id="CH1a0926_CHANT_001-7a.23">去聽無以聞則聰，<lb/></seg>
<seg xml:id="CH1a0926_CHANT_001-7a.24">去視無以見則明，<lb/></seg>
<seg xml:id="CH1a0926_CHANT_001-7a.25">去智無以知則公。<lb/></seg>
<seg xml:id="CH1a0926_CHANT_001-7a.26">去三者不任則治，<lb/></seg>
<seg xml:id="CH1a0926_CHANT_001-7a.27">三者任則亂。」<lb/></seg>
<seg xml:id="CH1a0926_CHANT_001-7a.28">以此言耳目心智之不足恃也。<lb/></seg>
<seg xml:id="CH1a0926_CHANT_001-7a.29">耳目心智，<lb/></seg>
<seg xml:id="CH1a0926_CHANT_001-7a.30">其所以知識甚闕，<lb/></seg>
<seg xml:id="CH1a0926_CHANT_001-7a.31">其所以聞見甚淺。<lb/></seg>
<seg xml:id="CH1a0926_CHANT_001-7a.32">以淺闕博居天下、安殊俗、治萬民，<lb/></seg>
<seg xml:id="CH1a0926_CHANT_001-7a.33">其說固不行。<lb/></seg>
<seg xml:id="CH1a0926_CHANT_001-7a.34">十里之間而耳不能聽，<lb/></seg>
<seg xml:id="CH1a0926_CHANT_001-7a.35">帷牆之外而目不能見，<lb/></seg>
<seg xml:id="CH1a0926_CHANT_001-7a.36">三畝之宮而心不能知。<lb/></seg>
<seg xml:id="CH1a0926_CHANT_001-7a.37">其以東至開梧，<lb/></seg>
<seg xml:id="CH1a0926_CHANT_001-7a.38">南撫多𩖍，<lb/></seg>
<seg xml:id="CH1a0926_CHANT_001-7a.39">西服壽靡，<lb/></seg>
<seg xml:id="CH1a0926_CHANT_001-7a.40">北懷儋耳，<lb/></seg>
<seg xml:id="CH1a0926_CHANT_001-7a.41">若之何哉？<lb/></seg>
<seg xml:id="CH1a0926_CHANT_001-7a.42">故君人者，<lb/></seg>
<seg xml:id="CH1a0926_CHANT_001-7a.43">不可不察此。<lb/></seg>
<seg xml:id="CH1a0926_CHANT_001-7a.44">至仁忘仁，<lb/></seg>
<seg xml:id="CH1a0926_CHANT_001-7a.45">至德不德。<lb/></seg>
<seg xml:id="CH1a0926_CHANT_001-7a.46">無言無思，<lb/></seg>
<seg xml:id="CH1a0926_CHANT_001-7a.47">靜以待時。<lb/></seg>
<seg xml:id="CH1a0926_CHANT_001-7a.48">時至而應，<lb/></seg>
<seg xml:id="CH1a0926_CHANT_001-7a.49">心暇者勝。<lb/></seg>
<seg xml:id="CH1a0926_CHANT_001-7a.50">凡應之理，<lb/></seg>
<seg xml:id="CH1a0926_CHANT_001-7a.51">清淨公素，<lb/></seg>
<seg xml:id="CH1a0926_CHANT_001-7a.52">而正始卒；<lb/></seg>
<seg xml:id="CH1a0926_CHANT_001-7a.53">焉此治紀，<lb/></seg>
<seg xml:id="CH1a0926_CHANT_001-7a.54">無唱有和，<lb/></seg>
<seg xml:id="CH1a0926_CHANT_001-7a.55">無先有隨。<lb/></seg>
<seg xml:id="CH1a0926_CHANT_001-7a.56">古之王者，<lb/></seg>
<seg xml:id="CH1a0926_CHANT_001-7a.57">其所為少，<lb/></seg>
<seg xml:id="CH1a0926_CHANT_001-7a.58">其所因多。<lb/></seg>
<seg xml:id="CH1a0926_CHANT_001-7a.59">因者，<lb/></seg>
<seg xml:id="CH1a0926_CHANT_001-7a.60">君術也；<lb/></seg>
<seg xml:id="CH1a0926_CHANT_001-7a.61">為者，<lb/></seg>
<seg xml:id="CH1a0926_CHANT_001-7a.62">臣道也。<lb/></seg>
<seg xml:id="CH1a0926_CHANT_001-7a.63">為則擾矣，<lb/></seg>
<seg xml:id="CH1a0926_CHANT_001-7a.64">因則靜矣。<lb/></seg>
<seg xml:id="CH1a0926_CHANT_001-7a.65">因冬為寒，<lb/></seg>
<seg xml:id="CH1a0926_CHANT_001-7a.66">因夏為暑，<lb/></seg>
<seg xml:id="CH1a0926_CHANT_001-7a.67">君奚事哉？<lb/></seg>
<seg xml:id="CH1a0926_CHANT_001-7a.68">故曰：<lb/></seg>
<seg xml:id="CH1a0926_CHANT_001-7a.69">君道無知無為，<lb/></seg>
<seg xml:id="CH1a0926_CHANT_001-7a.70">而賢於有知有為，<lb/></seg>
<seg xml:id="CH1a0926_CHANT_001-7a.71">則得之矣。<lb/></seg>
</p>
<p>
<seg xml:id="CH1a0926_CHANT_001-8a.1"><pb xml:id="CH1a0926_CHANT_001-8a" ed="CHANT" n="001-8a"/><lb/></seg>
<seg xml:id="CH1a0926_CHANT_001-8a.2">明君治國而晦，<lb/></seg>
<seg xml:id="CH1a0926_CHANT_001-8a.3">晦而行，<lb/></seg>
<seg xml:id="CH1a0926_CHANT_001-8a.4">行而止。<lb/></seg>
<seg xml:id="CH1a0926_CHANT_001-8a.5">止，<lb/></seg>
<seg xml:id="CH1a0926_CHANT_001-8a.6">故一言正而天下治，<lb/></seg>
<seg xml:id="CH1a0926_CHANT_001-8a.7">一言倚而天下靡。<lb/></seg>
</p>
<p>
<seg xml:id="CH1a0926_CHANT_001-8a.8">君之所以尊者令。<lb/></seg>
<seg xml:id="CH1a0926_CHANT_001-8a.9">令之不行，<lb/></seg>
<seg xml:id="CH1a0926_CHANT_001-8a.10">是無君也。<lb/></seg>
<seg xml:id="CH1a0926_CHANT_001-8a.11">故明君慎之。<lb/></seg>
</p>
<p>
<seg xml:id="CH1a0926_CHANT_001-9a.1"><pb xml:id="CH1a0926_CHANT_001-9a" ed="CHANT" n="001-9a"/><lb/></seg>
<seg xml:id="CH1a0926_CHANT_001-9a.2">天道無私，<lb/></seg>
<seg xml:id="CH1a0926_CHANT_001-9a.3">是謂恆正。<lb/></seg>
<seg xml:id="CH1a0926_CHANT_001-9a.4">天道恆正，<lb/></seg>
<seg xml:id="CH1a0926_CHANT_001-9a.5">是以清明。<lb/></seg>
</p>
<p>
<seg xml:id="CH1a0926_CHANT_001-9a.6">地道不作，<lb/></seg>
<seg xml:id="CH1a0926_CHANT_001-9a.7">是以常靜。<lb/></seg>
<seg xml:id="CH1a0926_CHANT_001-9a.8">帝以是正方。<lb/></seg>
<seg xml:id="CH1a0926_CHANT_001-9a.9">舉事為之，<lb/></seg>
<seg xml:id="CH1a0926_CHANT_001-9a.10">乃有恆常之道。<lb/></seg>
</p>
<p>
<seg xml:id="CH1a0926_CHANT_001-10a.1"><pb xml:id="CH1a0926_CHANT_001-10a" ed="CHANT" n="001-10a"/><lb/></seg>
<seg xml:id="CH1a0926_CHANT_001-10a.2">君必明法正義，<lb/></seg>
<seg xml:id="CH1a0926_CHANT_001-10a.3">若懸權衡以稱輕重，<lb/></seg>
<seg xml:id="CH1a0926_CHANT_001-10a.4">所以一群臣也。<lb/></seg>
</p>
<p>
<seg xml:id="CH1a0926_CHANT_001-10a.5">堯之治也，<lb/></seg>
<seg xml:id="CH1a0926_CHANT_001-10a.6">善明法察令而已。<lb/></seg>
<seg xml:id="CH1a0926_CHANT_001-10a.7">聖君任法而不任智，<lb/></seg>
<seg xml:id="CH1a0926_CHANT_001-10a.8">任數而不任說。<lb/></seg>
<seg xml:id="CH1a0926_CHANT_001-10a.9">黃帝之治天下，<lb/></seg>
<seg xml:id="CH1a0926_CHANT_001-10a.10">置法而不變，<lb/></seg>
<seg xml:id="CH1a0926_CHANT_001-10a.11">使民安樂其法也。<lb/></seg>
</p>
<p>
<seg xml:id="CH1a0926_CHANT_001-11a.1"><pb xml:id="CH1a0926_CHANT_001-11a" ed="CHANT" n="001-11a"/><lb/></seg>
<seg xml:id="CH1a0926_CHANT_001-11a.2">昔七十九代之君，<lb/></seg>
<seg xml:id="CH1a0926_CHANT_001-11a.3">法制不一，<lb/></seg>
<seg xml:id="CH1a0926_CHANT_001-11a.4">號令不同，<lb/></seg>
<seg xml:id="CH1a0926_CHANT_001-11a.5">然而俱王天下，<lb/></seg>
<seg xml:id="CH1a0926_CHANT_001-11a.6">何也？<lb/></seg>
<seg xml:id="CH1a0926_CHANT_001-11a.7">必當國富而粟多也。<lb/></seg>
</p>
<p>
<seg xml:id="CH1a0926_CHANT_001-11a.8">豈不知鏡設精無為而美惡自備矣。<lb/></seg>
</p>
<p>
<seg xml:id="CH1a0926_CHANT_001-12a.1"><pb xml:id="CH1a0926_CHANT_001-12a" ed="CHANT" n="001-12a"/><lb/></seg>
<seg xml:id="CH1a0926_CHANT_001-12a.2">疑言無成。<lb/></seg>
</p>
<p>
<seg xml:id="CH1a0926_CHANT_001-12a.3">四海之內，<lb/></seg>
<seg xml:id="CH1a0926_CHANT_001-12a.4">六合之間，<lb/></seg>
<seg xml:id="CH1a0926_CHANT_001-12a.5">曰奚貴？<lb/></seg>
<seg xml:id="CH1a0926_CHANT_001-12a.6">曰貴土。<lb/></seg>
<seg xml:id="CH1a0926_CHANT_001-12a.7">土，<lb/></seg>
<seg xml:id="CH1a0926_CHANT_001-12a.8">食之本也。<lb/></seg>
</p>
<p>
<seg xml:id="CH1a0926_CHANT_001-13a.1"><pb xml:id="CH1a0926_CHANT_001-13a" ed="CHANT" n="001-13a"/><lb/></seg>
<seg xml:id="CH1a0926_CHANT_001-13a.2">子曰：<lb/></seg>
<seg xml:id="CH1a0926_CHANT_001-13a.3">丘少好學，<lb/></seg>
<seg xml:id="CH1a0926_CHANT_001-13a.4">晚而聞道，<lb/></seg>
<seg xml:id="CH1a0926_CHANT_001-13a.5">此以博矣。<lb/></seg>
</p>
<p>
<seg xml:id="CH1a0926_CHANT_001-13a.6">子張見魯哀公，<lb/></seg>
<seg xml:id="CH1a0926_CHANT_001-13a.7">七日不見禮，<lb/></seg>
<seg xml:id="CH1a0926_CHANT_001-13a.8">托僕夫而去，<lb/></seg>
<seg xml:id="CH1a0926_CHANT_001-13a.9">曰：<lb/></seg>
<seg xml:id="CH1a0926_CHANT_001-13a.10">「臣聞君好士，<lb/></seg>
<seg xml:id="CH1a0926_CHANT_001-13a.11">百舍重趼來見。<lb/></seg>
<seg xml:id="CH1a0926_CHANT_001-13a.12">七日而不禮。<lb/></seg>
<seg xml:id="CH1a0926_CHANT_001-13a.13">君之好士也，<lb/></seg>
<seg xml:id="CH1a0926_CHANT_001-13a.14">有似葉公子高之好龍也。<lb/></seg>
<seg xml:id="CH1a0926_CHANT_001-13a.15">葉公子高好龍，<lb/></seg>
<seg xml:id="CH1a0926_CHANT_001-13a.16">居室雕文以象龍，<lb/></seg>
<seg xml:id="CH1a0926_CHANT_001-13a.17">天龍聞而下之，<lb/></seg>
<seg xml:id="CH1a0926_CHANT_001-13a.18">窺頸于牖，<lb/></seg>
<seg xml:id="CH1a0926_CHANT_001-13a.19">拖尾于堂。<lb/></seg>
<seg xml:id="CH1a0926_CHANT_001-13a.20">葉公見之，<lb/></seg>
<seg xml:id="CH1a0926_CHANT_001-13a.21">棄而還走，<lb/></seg>
<seg xml:id="CH1a0926_CHANT_001-13a.22">失其魂魄。<lb/></seg>
<seg xml:id="CH1a0926_CHANT_001-13a.23">是葉公非好龍也，<lb/></seg>
<seg xml:id="CH1a0926_CHANT_001-13a.24">好夫似龍而非龍者也。<lb/></seg>
<seg xml:id="CH1a0926_CHANT_001-13a.25">今臣聞君好士，<lb/></seg>
<seg xml:id="CH1a0926_CHANT_001-13a.26">不遠千里而見君。<lb/></seg>
<seg xml:id="CH1a0926_CHANT_001-13a.27">七日不禮，<lb/></seg>
<seg xml:id="CH1a0926_CHANT_001-13a.28">君非好士也。」<lb/></seg>
<seg xml:id="CH1a0926_CHANT_001-13a.29">子張以告夫子，<lb/></seg>
<seg xml:id="CH1a0926_CHANT_001-13a.30">子曰：<lb/></seg>
<seg xml:id="CH1a0926_CHANT_001-13a.31">「彼好夫似士而非士者也。」<lb/></seg>
</p>
</div>
</body>
</text>
</TEI>
