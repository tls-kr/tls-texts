<TEI xmlns="http://www.tei-c.org/ns/1.0" xml:id="CH1a0927">
<teiHeader>
<fileDesc>
<titleStmt>
<title>燕丹子</title>
</titleStmt>
<editionStmt><edition><idno type="kanripo">CH1a0927</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>燕丹子卷上</head>
<p>
<seg xml:id="CH1a0927_CHANT_001-1a.1"><pb xml:id="CH1a0927_CHANT_001-1a" ed="CHANT" n="001-1a"/><lb/></seg>
<seg xml:id="CH1a0927_CHANT_001-1a.2">燕太子丹質於秦，<lb/></seg>
<seg xml:id="CH1a0927_CHANT_001-1a.3">秦王遇之無禮，<lb/></seg>
<seg xml:id="CH1a0927_CHANT_001-1a.4">不得意，<lb/></seg>
<seg xml:id="CH1a0927_CHANT_001-1a.5">欲求歸。<lb/></seg>
<seg xml:id="CH1a0927_CHANT_001-1a.6">秦王不聽，<lb/></seg>
<seg xml:id="CH1a0927_CHANT_001-1a.7">謬言曰：<lb/></seg>
<seg xml:id="CH1a0927_CHANT_001-1a.8">「令烏白頭，<lb/></seg>
<seg xml:id="CH1a0927_CHANT_001-1a.9">馬生角，<lb/></seg>
<seg xml:id="CH1a0927_CHANT_001-1a.10">乃可許耳。」<lb/></seg>
<seg xml:id="CH1a0927_CHANT_001-1a.11">丹仰天歎，<lb/></seg>
<seg xml:id="CH1a0927_CHANT_001-1a.12">果烏白頭、馬生角。<lb/></seg>
<seg xml:id="CH1a0927_CHANT_001-1a.13">秦王不得已而遣之，<lb/></seg>
<seg xml:id="CH1a0927_CHANT_001-1a.14">為機發之橋，<lb/></seg>
<seg xml:id="CH1a0927_CHANT_001-1a.15">欲陷丹。<lb/></seg>
<seg xml:id="CH1a0927_CHANT_001-1a.16">丹過之，<lb/></seg>
<seg xml:id="CH1a0927_CHANT_001-1a.17">橋為不發。<lb/></seg>
<seg xml:id="CH1a0927_CHANT_001-1a.18">夜到關，<lb/></seg>
<seg xml:id="CH1a0927_CHANT_001-1a.19">關門未開。<lb/></seg>
<seg xml:id="CH1a0927_CHANT_001-1a.20">丹為鷄鳴，<lb/></seg>
<seg xml:id="CH1a0927_CHANT_001-1a.21">眾雞皆鳴，<lb/></seg>
<seg xml:id="CH1a0927_CHANT_001-1a.22">遂得逃歸。<lb/></seg>
<seg xml:id="CH1a0927_CHANT_001-1a.23">深怨於秦，<lb/></seg>
<seg xml:id="CH1a0927_CHANT_001-1a.24">求欲復之。<lb/></seg>
<seg xml:id="CH1a0927_CHANT_001-1a.25">奉養勇士，<lb/></seg>
<seg xml:id="CH1a0927_CHANT_001-1a.26">無所不至。<lb/></seg>
<seg xml:id="CH1a0927_CHANT_001-1a.27">為書與其傅鞠武曰：<lb/></seg>
<seg xml:id="CH1a0927_CHANT_001-1a.28">「丹不肖，<lb/></seg>
<seg xml:id="CH1a0927_CHANT_001-1a.29">生於僻陋之國，<lb/></seg>
<seg xml:id="CH1a0927_CHANT_001-1a.30">長於不毛之地，<lb/></seg>
<seg xml:id="CH1a0927_CHANT_001-1a.31">未嘗得覩君子雅訓、達人之道也。<lb/></seg>
<seg xml:id="CH1a0927_CHANT_001-1a.32">然鄙意欲有所陳，<lb/></seg>
<seg xml:id="CH1a0927_CHANT_001-1a.33">幸傅垂覽之。<lb/></seg>
<seg xml:id="CH1a0927_CHANT_001-1a.34">丹聞丈夫所恥，<lb/></seg>
<seg xml:id="CH1a0927_CHANT_001-1a.35">恥受辱以生於世也；<lb/></seg>
<seg xml:id="CH1a0927_CHANT_001-1a.36">貞女所羞，<lb/></seg>
<seg xml:id="CH1a0927_CHANT_001-1a.37">羞見劫以虧其節也。<lb/></seg>
<seg xml:id="CH1a0927_CHANT_001-1a.38">故有刎喉不顧、據鼎不迴者，<lb/></seg>
<seg xml:id="CH1a0927_CHANT_001-1a.39">斯豈樂死而忘生哉，<lb/></seg>
<seg xml:id="CH1a0927_CHANT_001-1a.40">其心有所守也。<lb/></seg>
<seg xml:id="CH1a0927_CHANT_001-1a.41">今秦王反戾天常，<lb/></seg>
<seg xml:id="CH1a0927_CHANT_001-1a.42">虎狼其行，<lb/></seg>
<seg xml:id="CH1a0927_CHANT_001-1a.43">遇丹無禮，<lb/></seg>
<seg xml:id="CH1a0927_CHANT_001-1a.44">為諸侯最。<lb/></seg>
<seg xml:id="CH1a0927_CHANT_001-1a.45">丹每念之，<lb/></seg>
<seg xml:id="CH1a0927_CHANT_001-1a.46">痛入骨髓。<lb/></seg>
<seg xml:id="CH1a0927_CHANT_001-1a.47">計燕國之眾不能敵之，<lb/></seg>
<seg xml:id="CH1a0927_CHANT_001-1a.48">曠年相守，<lb/></seg>
<seg xml:id="CH1a0927_CHANT_001-1a.49">力固不足。<lb/></seg>
<seg xml:id="CH1a0927_CHANT_001-1a.50">欲收天下之勇士，<lb/></seg>
<seg xml:id="CH1a0927_CHANT_001-1a.51">集海內之英雄，<lb/></seg>
<seg xml:id="CH1a0927_CHANT_001-1a.52">破國空蔵，<lb/></seg>
<seg xml:id="CH1a0927_CHANT_001-1a.53">以奉養之，<lb/></seg>
<seg xml:id="CH1a0927_CHANT_001-1a.54">重幣甘辭以巿於秦。<lb/></seg>
<seg xml:id="CH1a0927_CHANT_001-1a.55">秦貪我賂，<lb/></seg>
<seg xml:id="CH1a0927_CHANT_001-1a.56">而信我辭，<lb/></seg>
<seg xml:id="CH1a0927_CHANT_001-1a.57">則一劍之任，<lb/></seg>
<seg xml:id="CH1a0927_CHANT_001-1a.58">可當百萬之師；<lb/></seg>
<seg xml:id="CH1a0927_CHANT_001-1a.59">須臾之間，<lb/></seg>
<seg xml:id="CH1a0927_CHANT_001-1a.60">可解丹萬世之恥。<lb/></seg>
<seg xml:id="CH1a0927_CHANT_001-1a.61">若其不然，<lb/></seg>
<seg xml:id="CH1a0927_CHANT_001-1a.62">令丹生無面目於天下，<lb/></seg>
<seg xml:id="CH1a0927_CHANT_001-1a.63">死懷恨於九泉，<lb/></seg>
<seg xml:id="CH1a0927_CHANT_001-1a.64">必令諸侯指以為笑，<lb/></seg>
<seg xml:id="CH1a0927_CHANT_001-1a.65">易水之北，<lb/></seg>
<seg xml:id="CH1a0927_CHANT_001-1a.66">未知誰有。<lb/></seg>
<seg xml:id="CH1a0927_CHANT_001-1a.67">此蓋亦子大夫之恥也。<lb/></seg>
<seg xml:id="CH1a0927_CHANT_001-1a.68">謹遣書，<lb/></seg>
<seg xml:id="CH1a0927_CHANT_001-1a.69">願熟思之。」<lb/></seg>
<seg xml:id="CH1a0927_CHANT_001-1a.70">鞠武報書曰：<lb/></seg>
<seg xml:id="CH1a0927_CHANT_001-1a.71">「臣聞快於意者虧於行，<lb/></seg>
<seg xml:id="CH1a0927_CHANT_001-1a.72">甘於心者傷於性。<lb/></seg>
<seg xml:id="CH1a0927_CHANT_001-1a.73">今太子欲滅悁悁之恥，<lb/></seg>
<seg xml:id="CH1a0927_CHANT_001-1a.74">除久久之恨，<lb/></seg>
<seg xml:id="CH1a0927_CHANT_001-1a.75">此實臣所當麋軀碎首而不避也。<lb/></seg>
<seg xml:id="CH1a0927_CHANT_001-1a.76">私以為智者不冀僥倖以要功，<lb/></seg>
<seg xml:id="CH1a0927_CHANT_001-1a.77">明者不苟從志以順心。<lb/></seg>
<seg xml:id="CH1a0927_CHANT_001-1a.78">事必成然後舉，<lb/></seg>
<seg xml:id="CH1a0927_CHANT_001-1a.79">身必安而後行。<lb/></seg>
<seg xml:id="CH1a0927_CHANT_001-1a.80">故發無失舉之尤，<lb/></seg>
<seg xml:id="CH1a0927_CHANT_001-1a.81">動無蹉跌之愧也。<lb/></seg>
<seg xml:id="CH1a0927_CHANT_001-1a.82">太子貴匹夫之勇，<lb/></seg>
<seg xml:id="CH1a0927_CHANT_001-1a.83">信一劍之任，<lb/></seg>
<seg xml:id="CH1a0927_CHANT_001-1a.84">而欲望功，<lb/></seg>
<seg xml:id="CH1a0927_CHANT_001-1a.85">臣以為䟽。<lb/></seg>
<seg xml:id="CH1a0927_CHANT_001-1a.86">臣願合從於楚，<lb/></seg>
<seg xml:id="CH1a0927_CHANT_001-1a.87">并勢於趙，<lb/></seg>
<seg xml:id="CH1a0927_CHANT_001-1a.88">連衡於韓、魏，<lb/></seg>
<seg xml:id="CH1a0927_CHANT_001-1a.89">然後圖秦，<lb/></seg>
<seg xml:id="CH1a0927_CHANT_001-1a.90">秦可破也。<lb/></seg>
<seg xml:id="CH1a0927_CHANT_001-1a.91">且韓、魏與秦，<lb/></seg>
<seg xml:id="CH1a0927_CHANT_001-1a.92">外親內䟽。<lb/></seg>
<seg xml:id="CH1a0927_CHANT_001-1a.93">若有倡兵，<lb/></seg>
<seg xml:id="CH1a0927_CHANT_001-1a.94">楚乃來應，<lb/></seg>
<seg xml:id="CH1a0927_CHANT_001-1a.95">韓、魏必從，<lb/></seg>
<seg xml:id="CH1a0927_CHANT_001-1a.96">其勢可見。<lb/></seg>
<seg xml:id="CH1a0927_CHANT_001-1a.97">今臣計從，<lb/></seg>
<seg xml:id="CH1a0927_CHANT_001-1a.98">太子之恥除，<lb/></seg>
<seg xml:id="CH1a0927_CHANT_001-1a.99">愚鄙之累解矣。<lb/></seg>
<seg xml:id="CH1a0927_CHANT_001-1a.100">太子慮之。」<lb/></seg>
<seg xml:id="CH1a0927_CHANT_001-1a.101">太子得書，<lb/></seg>
<seg xml:id="CH1a0927_CHANT_001-1a.102">不說，<lb/></seg>
<seg xml:id="CH1a0927_CHANT_001-1a.103">召鞠武而問之，<lb/></seg>
<seg xml:id="CH1a0927_CHANT_001-1a.104">武曰：<lb/></seg>
<seg xml:id="CH1a0927_CHANT_001-1a.105">「臣以為太子行臣言，<lb/></seg>
<seg xml:id="CH1a0927_CHANT_001-1a.106">則易水之北，<lb/></seg>
<seg xml:id="CH1a0927_CHANT_001-1a.107">永無秦憂，<lb/></seg>
<seg xml:id="CH1a0927_CHANT_001-1a.108">四鄰諸侯必有求我者矣。」<lb/></seg>
<seg xml:id="CH1a0927_CHANT_001-1a.109">太子曰「此引日縵縵，<lb/></seg>
<seg xml:id="CH1a0927_CHANT_001-1a.110">心不能須也！」<lb/></seg>
<seg xml:id="CH1a0927_CHANT_001-1a.111">鞠武曰：<lb/></seg>
<seg xml:id="CH1a0927_CHANT_001-1a.112">「臣為太子計熟矣。<lb/></seg>
<seg xml:id="CH1a0927_CHANT_001-1a.113">夫有秦、疾不如徐，<lb/></seg>
<seg xml:id="CH1a0927_CHANT_001-1a.114">走不如坐。<lb/></seg>
<seg xml:id="CH1a0927_CHANT_001-1a.115">今合楚、趙，<lb/></seg>
<seg xml:id="CH1a0927_CHANT_001-1a.116">并韓、魏，<lb/></seg>
<seg xml:id="CH1a0927_CHANT_001-1a.117">雖引歲月，<lb/></seg>
<seg xml:id="CH1a0927_CHANT_001-1a.118">其事必成。<lb/></seg>
<seg xml:id="CH1a0927_CHANT_001-1a.119">臣以為良。」<lb/></seg>
<seg xml:id="CH1a0927_CHANT_001-1a.120">太子睡臥不聽。<lb/></seg>
<seg xml:id="CH1a0927_CHANT_001-1a.121">鞠武曰：<lb/></seg>
<seg xml:id="CH1a0927_CHANT_001-1a.122">「臣不能為太子計。<lb/></seg>
<seg xml:id="CH1a0927_CHANT_001-1a.123">臣所知田光，<lb/></seg>
<seg xml:id="CH1a0927_CHANT_001-1a.124">其人深中有謀。<lb/></seg>
<seg xml:id="CH1a0927_CHANT_001-1a.125">願令見太子。」<lb/></seg>
<seg xml:id="CH1a0927_CHANT_001-1a.126">太子曰：<lb/></seg>
<seg xml:id="CH1a0927_CHANT_001-1a.127">「敬諾！」<lb/></seg>
</p>
</div>
<div><head>燕丹子卷中</head>
<p>
<seg xml:id="CH1a0927_CHANT_002-1a.1"><pb xml:id="CH1a0927_CHANT_002-1a" ed="CHANT" n="002-1a"/><lb/></seg>
<seg xml:id="CH1a0927_CHANT_002-1a.2">田光見太子，<lb/></seg>
<seg xml:id="CH1a0927_CHANT_002-1a.3">太子側階而迎，<lb/></seg>
<seg xml:id="CH1a0927_CHANT_002-1a.4">迎而再拜。<lb/></seg>
<seg xml:id="CH1a0927_CHANT_002-1a.5">坐定，<lb/></seg>
<seg xml:id="CH1a0927_CHANT_002-1a.6">太子丹曰：<lb/></seg>
<seg xml:id="CH1a0927_CHANT_002-1a.7">「傅不以蠻域而丹不肖，<lb/></seg>
<seg xml:id="CH1a0927_CHANT_002-1a.8">乃使先生來降弊邑，<lb/></seg>
<seg xml:id="CH1a0927_CHANT_002-1a.9">今燕國僻在北陲，<lb/></seg>
<seg xml:id="CH1a0927_CHANT_002-1a.10">比於蠻域，<lb/></seg>
<seg xml:id="CH1a0927_CHANT_002-1a.11">而先生不羞之。<lb/></seg>
<seg xml:id="CH1a0927_CHANT_002-1a.12">丹得侍左右，<lb/></seg>
<seg xml:id="CH1a0927_CHANT_002-1a.13">覩見玉顏，<lb/></seg>
<seg xml:id="CH1a0927_CHANT_002-1a.14">斯乃上世神靈，<lb/></seg>
<seg xml:id="CH1a0927_CHANT_002-1a.15">保祐燕國，<lb/></seg>
<seg xml:id="CH1a0927_CHANT_002-1a.16">令先生設降辱焉。」<lb/></seg>
<seg xml:id="CH1a0927_CHANT_002-1a.17">田光曰：<lb/></seg>
<seg xml:id="CH1a0927_CHANT_002-1a.18">「結髮立身，<lb/></seg>
<seg xml:id="CH1a0927_CHANT_002-1a.19">以至於今，<lb/></seg>
<seg xml:id="CH1a0927_CHANT_002-1a.20">徒慕太子之高行，<lb/></seg>
<seg xml:id="CH1a0927_CHANT_002-1a.21">美太子之令名耳。<lb/></seg>
<seg xml:id="CH1a0927_CHANT_002-1a.22">太子將何以教之？」<lb/></seg>
<seg xml:id="CH1a0927_CHANT_002-1a.23">太子膝行而前，<lb/></seg>
<seg xml:id="CH1a0927_CHANT_002-1a.24">涕淚橫流曰：<lb/></seg>
<seg xml:id="CH1a0927_CHANT_002-1a.25">「丹嘗質於秦，<lb/></seg>
<seg xml:id="CH1a0927_CHANT_002-1a.26">秦遇丹無禮，<lb/></seg>
<seg xml:id="CH1a0927_CHANT_002-1a.27">日夜焦心，<lb/></seg>
<seg xml:id="CH1a0927_CHANT_002-1a.28">思欲復之。<lb/></seg>
<seg xml:id="CH1a0927_CHANT_002-1a.29">論眾則秦多，<lb/></seg>
<seg xml:id="CH1a0927_CHANT_002-1a.30">計強則燕弱。<lb/></seg>
<seg xml:id="CH1a0927_CHANT_002-1a.31">欲曰合從，<lb/></seg>
<seg xml:id="CH1a0927_CHANT_002-1a.32">心復不能。<lb/></seg>
<seg xml:id="CH1a0927_CHANT_002-1a.33">常食不識位、寢不安席。<lb/></seg>
<seg xml:id="CH1a0927_CHANT_002-1a.34">縱令燕秦同日而亡，<lb/></seg>
<seg xml:id="CH1a0927_CHANT_002-1a.35">則為死灰復燃，<lb/></seg>
<seg xml:id="CH1a0927_CHANT_002-1a.36">白骨更生。<lb/></seg>
<seg xml:id="CH1a0927_CHANT_002-1a.37">願先生圖之。」<lb/></seg>
<seg xml:id="CH1a0927_CHANT_002-1a.38">田光曰：<lb/></seg>
<seg xml:id="CH1a0927_CHANT_002-1a.39">「此國事也，<lb/></seg>
<seg xml:id="CH1a0927_CHANT_002-1a.40">請得思之。」<lb/></seg>
<seg xml:id="CH1a0927_CHANT_002-1a.41">於是舍光上館。<lb/></seg>
<seg xml:id="CH1a0927_CHANT_002-1a.42">太子三時進食，<lb/></seg>
<seg xml:id="CH1a0927_CHANT_002-1a.43">存問不絕，<lb/></seg>
<seg xml:id="CH1a0927_CHANT_002-1a.44">如是三月。<lb/></seg>
<seg xml:id="CH1a0927_CHANT_002-1a.45">太子怪其無說，<lb/></seg>
<seg xml:id="CH1a0927_CHANT_002-1a.46">就光辟左右，<lb/></seg>
<seg xml:id="CH1a0927_CHANT_002-1a.47">問曰：<lb/></seg>
<seg xml:id="CH1a0927_CHANT_002-1a.48">「先生既垂哀恤，<lb/></seg>
<seg xml:id="CH1a0927_CHANT_002-1a.49">許惠嘉謀。<lb/></seg>
<seg xml:id="CH1a0927_CHANT_002-1a.50">側身傾聽，<lb/></seg>
<seg xml:id="CH1a0927_CHANT_002-1a.51">三月於斯，<lb/></seg>
<seg xml:id="CH1a0927_CHANT_002-1a.52">先生豈有意歟？」<lb/></seg>
<seg xml:id="CH1a0927_CHANT_002-1a.53">田光曰：<lb/></seg>
<seg xml:id="CH1a0927_CHANT_002-1a.54">「微太子言，<lb/></seg>
<seg xml:id="CH1a0927_CHANT_002-1a.55">固將竭之。<lb/></seg>
<seg xml:id="CH1a0927_CHANT_002-1a.56">臣聞騏驥之少，<lb/></seg>
<seg xml:id="CH1a0927_CHANT_002-1a.57">力輕千里，<lb/></seg>
<seg xml:id="CH1a0927_CHANT_002-1a.58">及其罷朽，<lb/></seg>
<seg xml:id="CH1a0927_CHANT_002-1a.59">不能取道。<lb/></seg>
<seg xml:id="CH1a0927_CHANT_002-1a.60">太子聞臣時已老矣。<lb/></seg>
<seg xml:id="CH1a0927_CHANT_002-1a.61">欲為太子良謀，<lb/></seg>
<seg xml:id="CH1a0927_CHANT_002-1a.62">則太子不能；<lb/></seg>
<seg xml:id="CH1a0927_CHANT_002-1a.63">欲奮筋力，<lb/></seg>
<seg xml:id="CH1a0927_CHANT_002-1a.64">則臣不能。<lb/></seg>
<seg xml:id="CH1a0927_CHANT_002-1a.65">然竊觀太子客無可用者，<lb/></seg>
<seg xml:id="CH1a0927_CHANT_002-1a.66">夏扶、血勇之人，<lb/></seg>
<seg xml:id="CH1a0927_CHANT_002-1a.67">怒而面赤；<lb/></seg>
<seg xml:id="CH1a0927_CHANT_002-1a.68">宋臆、脈勇之人，<lb/></seg>
<seg xml:id="CH1a0927_CHANT_002-1a.69">怒而面青；<lb/></seg>
<seg xml:id="CH1a0927_CHANT_002-1a.70">武陽，<lb/></seg>
<seg xml:id="CH1a0927_CHANT_002-1a.71">骨勇之人，<lb/></seg>
<seg xml:id="CH1a0927_CHANT_002-1a.72">怒而面白。<lb/></seg>
<seg xml:id="CH1a0927_CHANT_002-1a.73">光所知荊軻、神勇之人，<lb/></seg>
<seg xml:id="CH1a0927_CHANT_002-1a.74">怒而色不變，<lb/></seg>
<seg xml:id="CH1a0927_CHANT_002-1a.75">為人博聞強記，<lb/></seg>
<seg xml:id="CH1a0927_CHANT_002-1a.76">體烈骨壯，<lb/></seg>
<seg xml:id="CH1a0927_CHANT_002-1a.77">不拘小節，<lb/></seg>
<seg xml:id="CH1a0927_CHANT_002-1a.78">欲立大功。<lb/></seg>
<seg xml:id="CH1a0927_CHANT_002-1a.79">嘗家於衛，<lb/></seg>
<seg xml:id="CH1a0927_CHANT_002-1a.80">脫賢大夫之急十有餘人，<lb/></seg>
<seg xml:id="CH1a0927_CHANT_002-1a.81">其餘庸庸不可稱。<lb/></seg>
<seg xml:id="CH1a0927_CHANT_002-1a.82">太子欲圖事，<lb/></seg>
<seg xml:id="CH1a0927_CHANT_002-1a.83">非此人莫可。」<lb/></seg>
<seg xml:id="CH1a0927_CHANT_002-1a.84">太子下席再拜曰：<lb/></seg>
<seg xml:id="CH1a0927_CHANT_002-1a.85">「若因先生之靈，<lb/></seg>
<seg xml:id="CH1a0927_CHANT_002-1a.86">得交於荊君，<lb/></seg>
<seg xml:id="CH1a0927_CHANT_002-1a.87">則燕國社稷長為不滅。<lb/></seg>
<seg xml:id="CH1a0927_CHANT_002-1a.88">唯先生成之。」<lb/></seg>
<seg xml:id="CH1a0927_CHANT_002-1a.89">田光遂行。<lb/></seg>
<seg xml:id="CH1a0927_CHANT_002-1a.90">太子自送，<lb/></seg>
<seg xml:id="CH1a0927_CHANT_002-1a.91">執光手曰：<lb/></seg>
<seg xml:id="CH1a0927_CHANT_002-1a.92">「此國事，<lb/></seg>
<seg xml:id="CH1a0927_CHANT_002-1a.93">願勿洩之！」<lb/></seg>
<seg xml:id="CH1a0927_CHANT_002-1a.94">光笑曰：<lb/></seg>
<seg xml:id="CH1a0927_CHANT_002-1a.95">「諾。」<lb/></seg>
<seg xml:id="CH1a0927_CHANT_002-1a.96">遂見荊軻，<lb/></seg>
<seg xml:id="CH1a0927_CHANT_002-1a.97">曰：<lb/></seg>
<seg xml:id="CH1a0927_CHANT_002-1a.98">「光不自度，<lb/></seg>
<seg xml:id="CH1a0927_CHANT_002-1a.99">不肖，<lb/></seg>
<seg xml:id="CH1a0927_CHANT_002-1a.100">達足下於太子。<lb/></seg>
<seg xml:id="CH1a0927_CHANT_002-1a.101">夫燕太子、真天下之士也，<lb/></seg>
<seg xml:id="CH1a0927_CHANT_002-1a.102">傾心於足下，<lb/></seg>
<seg xml:id="CH1a0927_CHANT_002-1a.103">願足下勿疑焉。」<lb/></seg>
<seg xml:id="CH1a0927_CHANT_002-1a.104">荊軻曰：<lb/></seg>
<seg xml:id="CH1a0927_CHANT_002-1a.105">「有鄙志，<lb/></seg>
<seg xml:id="CH1a0927_CHANT_002-1a.106">常謂心合意等，<lb/></seg>
<seg xml:id="CH1a0927_CHANT_002-1a.107">沒身不顧，<lb/></seg>
<seg xml:id="CH1a0927_CHANT_002-1a.108">情有乖異，<lb/></seg>
<seg xml:id="CH1a0927_CHANT_002-1a.109">一毛不拔。<lb/></seg>
<seg xml:id="CH1a0927_CHANT_002-1a.110">今先生令交於太子，<lb/></seg>
<seg xml:id="CH1a0927_CHANT_002-1a.111">敬諾不違。」<lb/></seg>
<seg xml:id="CH1a0927_CHANT_002-1a.112">田光謂軻曰：<lb/></seg>
<seg xml:id="CH1a0927_CHANT_002-1a.113">「蓋聞士不為人所疑。<lb/></seg>
<seg xml:id="CH1a0927_CHANT_002-1a.114">太子送光之時，<lb/></seg>
<seg xml:id="CH1a0927_CHANT_002-1a.115">言此國事，<lb/></seg>
<seg xml:id="CH1a0927_CHANT_002-1a.116">願勿洩，<lb/></seg>
<seg xml:id="CH1a0927_CHANT_002-1a.117">此疑光也。<lb/></seg>
<seg xml:id="CH1a0927_CHANT_002-1a.118">是疑而生於世，<lb/></seg>
<seg xml:id="CH1a0927_CHANT_002-1a.119">光所羞也。」<lb/></seg>
<seg xml:id="CH1a0927_CHANT_002-1a.120">向軻吞舌而死。<lb/></seg>
<seg xml:id="CH1a0927_CHANT_002-1a.121">軻遂之燕。<lb/></seg>
</p>
</div>
<div><head>燕丹子卷下</head>
<p>
<seg xml:id="CH1a0927_CHANT_003-1a.1"><pb xml:id="CH1a0927_CHANT_003-1a" ed="CHANT" n="003-1a"/><lb/></seg>
<seg xml:id="CH1a0927_CHANT_003-1a.2">荊軻之燕，<lb/></seg>
<seg xml:id="CH1a0927_CHANT_003-1a.3">太子自御，<lb/></seg>
<seg xml:id="CH1a0927_CHANT_003-1a.4">虛左，<lb/></seg>
<seg xml:id="CH1a0927_CHANT_003-1a.5">軻援綏不讓。<lb/></seg>
<seg xml:id="CH1a0927_CHANT_003-1a.6">至，<lb/></seg>
<seg xml:id="CH1a0927_CHANT_003-1a.7">坐定，<lb/></seg>
<seg xml:id="CH1a0927_CHANT_003-1a.8">賓客滿坐，<lb/></seg>
<seg xml:id="CH1a0927_CHANT_003-1a.9">軻言曰：<lb/></seg>
<seg xml:id="CH1a0927_CHANT_003-1a.10">「田光褒揚太子仁愛之風，<lb/></seg>
<seg xml:id="CH1a0927_CHANT_003-1a.11">說太子不世之器，<lb/></seg>
<seg xml:id="CH1a0927_CHANT_003-1a.12">高行厲天，<lb/></seg>
<seg xml:id="CH1a0927_CHANT_003-1a.13">美聲盈耳。<lb/></seg>
<seg xml:id="CH1a0927_CHANT_003-1a.14">軻出衛都，<lb/></seg>
<seg xml:id="CH1a0927_CHANT_003-1a.15">望燕路，<lb/></seg>
<seg xml:id="CH1a0927_CHANT_003-1a.16">歷險不以為勤，<lb/></seg>
<seg xml:id="CH1a0927_CHANT_003-1a.17">望遠不以為遐。<lb/></seg>
<seg xml:id="CH1a0927_CHANT_003-1a.18">今太子禮之以舊故之恩，<lb/></seg>
<seg xml:id="CH1a0927_CHANT_003-1a.19">接之以新人之敬，<lb/></seg>
<seg xml:id="CH1a0927_CHANT_003-1a.20">所以不復讓者，<lb/></seg>
<seg xml:id="CH1a0927_CHANT_003-1a.21">士信於知己也。」<lb/></seg>
<seg xml:id="CH1a0927_CHANT_003-1a.22">太子曰：<lb/></seg>
<seg xml:id="CH1a0927_CHANT_003-1a.23">「田先生今無恙乎？」<lb/></seg>
<seg xml:id="CH1a0927_CHANT_003-1a.24">軻曰：<lb/></seg>
<seg xml:id="CH1a0927_CHANT_003-1a.25">「光臨送軻之時，<lb/></seg>
<seg xml:id="CH1a0927_CHANT_003-1a.26">言太子戒以國事，<lb/></seg>
<seg xml:id="CH1a0927_CHANT_003-1a.27">恥以丈夫而不見信，<lb/></seg>
<seg xml:id="CH1a0927_CHANT_003-1a.28">向軻吞舌而死矣。」<lb/></seg>
<seg xml:id="CH1a0927_CHANT_003-1a.29">太子驚愕失色，<lb/></seg>
<seg xml:id="CH1a0927_CHANT_003-1a.30">噓唏飲淚曰：<lb/></seg>
<seg xml:id="CH1a0927_CHANT_003-1a.31">「丹所以戒先生，<lb/></seg>
<seg xml:id="CH1a0927_CHANT_003-1a.32">豈疑先生哉？<lb/></seg>
<seg xml:id="CH1a0927_CHANT_003-1a.33">今先生自殺，<lb/></seg>
<seg xml:id="CH1a0927_CHANT_003-1a.34">亦令丹自棄於世矣！」<lb/></seg>
<seg xml:id="CH1a0927_CHANT_003-1a.35">茫然良久，<lb/></seg>
<seg xml:id="CH1a0927_CHANT_003-1a.36">不怡，<lb/></seg>
<seg xml:id="CH1a0927_CHANT_003-1a.37">后日太子置酒請軻，<lb/></seg>
<seg xml:id="CH1a0927_CHANT_003-1a.38">酒酣，<lb/></seg>
<seg xml:id="CH1a0927_CHANT_003-1a.39">太子起為壽。<lb/></seg>
<seg xml:id="CH1a0927_CHANT_003-1a.40">夏扶前曰：<lb/></seg>
<seg xml:id="CH1a0927_CHANT_003-1a.41">「聞士無鄉曲之譽，<lb/></seg>
<seg xml:id="CH1a0927_CHANT_003-1a.42">則未可與論行；<lb/></seg>
<seg xml:id="CH1a0927_CHANT_003-1a.43">馬無服輿之伎，<lb/></seg>
<seg xml:id="CH1a0927_CHANT_003-1a.44">則未可與稱良。<lb/></seg>
<seg xml:id="CH1a0927_CHANT_003-1a.45">今荊君遠至，<lb/></seg>
<seg xml:id="CH1a0927_CHANT_003-1a.46">將何以教太子？」<lb/></seg>
<seg xml:id="CH1a0927_CHANT_003-1a.47">欲微感之。<lb/></seg>
<seg xml:id="CH1a0927_CHANT_003-1a.48">軻曰：<lb/></seg>
<seg xml:id="CH1a0927_CHANT_003-1a.49">「士有超世之行者，<lb/></seg>
<seg xml:id="CH1a0927_CHANT_003-1a.50">不必合於鄉曲；<lb/></seg>
<seg xml:id="CH1a0927_CHANT_003-1a.51">馬有千里之相者，<lb/></seg>
<seg xml:id="CH1a0927_CHANT_003-1a.52">何必出於服輿。<lb/></seg>
<seg xml:id="CH1a0927_CHANT_003-1a.53">昔呂望當屠釣之時，<lb/></seg>
<seg xml:id="CH1a0927_CHANT_003-1a.54">天下之賤丈夫也；<lb/></seg>
<seg xml:id="CH1a0927_CHANT_003-1a.55">其遇文王，<lb/></seg>
<seg xml:id="CH1a0927_CHANT_003-1a.56">則為周師。<lb/></seg>
<seg xml:id="CH1a0927_CHANT_003-1a.57">騏驥之在鹽車，<lb/></seg>
<seg xml:id="CH1a0927_CHANT_003-1a.58">駑之下也；<lb/></seg>
<seg xml:id="CH1a0927_CHANT_003-1a.59">及遇伯樂，<lb/></seg>
<seg xml:id="CH1a0927_CHANT_003-1a.60">則有千里之功。<lb/></seg>
<seg xml:id="CH1a0927_CHANT_003-1a.61">如此在鄉曲而後發善，<lb/></seg>
<seg xml:id="CH1a0927_CHANT_003-1a.62">服輿而後別良哉！」<lb/></seg>
<seg xml:id="CH1a0927_CHANT_003-1a.63">夏扶問荊軻：<lb/></seg>
<seg xml:id="CH1a0927_CHANT_003-1a.64">「何以教太子？」<lb/></seg>
<seg xml:id="CH1a0927_CHANT_003-1a.65">軻曰：<lb/></seg>
<seg xml:id="CH1a0927_CHANT_003-1a.66">「將令燕繼召公之迹，<lb/></seg>
<seg xml:id="CH1a0927_CHANT_003-1a.67">追甘棠之化，<lb/></seg>
<seg xml:id="CH1a0927_CHANT_003-1a.68">高欲令四三王，<lb/></seg>
<seg xml:id="CH1a0927_CHANT_003-1a.69">下欲令六五霸。<lb/></seg>
<seg xml:id="CH1a0927_CHANT_003-1a.70">於君何如也？」<lb/></seg>
<seg xml:id="CH1a0927_CHANT_003-1a.71">坐皆稱善。<lb/></seg>
<seg xml:id="CH1a0927_CHANT_003-1a.72">竟酒，<lb/></seg>
<seg xml:id="CH1a0927_CHANT_003-1a.73">無能屈。<lb/></seg>
<seg xml:id="CH1a0927_CHANT_003-1a.74">太子甚喜，<lb/></seg>
<seg xml:id="CH1a0927_CHANT_003-1a.75">自以得軻，<lb/></seg>
<seg xml:id="CH1a0927_CHANT_003-1a.76">永無秦憂。<lb/></seg>
<seg xml:id="CH1a0927_CHANT_003-1a.77">後日與軻之東宮，<lb/></seg>
<seg xml:id="CH1a0927_CHANT_003-1a.78">臨池而觀。<lb/></seg>
<seg xml:id="CH1a0927_CHANT_003-1a.79">軻拾瓦投龜，<lb/></seg>
<seg xml:id="CH1a0927_CHANT_003-1a.80">太子令人奉盤金。<lb/></seg>
<seg xml:id="CH1a0927_CHANT_003-1a.81">荊軻用抵，<lb/></seg>
<seg xml:id="CH1a0927_CHANT_003-1a.82">抵盡復進。<lb/></seg>
<seg xml:id="CH1a0927_CHANT_003-1a.83">軻曰：<lb/></seg>
<seg xml:id="CH1a0927_CHANT_003-1a.84">「非為太子愛金也，<lb/></seg>
<seg xml:id="CH1a0927_CHANT_003-1a.85">但臂痛耳。」<lb/></seg>
<seg xml:id="CH1a0927_CHANT_003-1a.86">後復共乘千里馬。<lb/></seg>
<seg xml:id="CH1a0927_CHANT_003-1a.87">軻曰：<lb/></seg>
<seg xml:id="CH1a0927_CHANT_003-1a.88">「聞千里馬肝甚美。」<lb/></seg>
<seg xml:id="CH1a0927_CHANT_003-1a.89">太子即殺馬進肝。<lb/></seg>
<seg xml:id="CH1a0927_CHANT_003-1a.90">暨樊將軍得罪於秦，<lb/></seg>
<seg xml:id="CH1a0927_CHANT_003-1a.91">秦求之急，<lb/></seg>
<seg xml:id="CH1a0927_CHANT_003-1a.92">乃來歸太子。<lb/></seg>
<seg xml:id="CH1a0927_CHANT_003-1a.93">太子為置酒華陽之臺。<lb/></seg>
<seg xml:id="CH1a0927_CHANT_003-1a.94">酒中，<lb/></seg>
<seg xml:id="CH1a0927_CHANT_003-1a.95">太子出美人能琴者。<lb/></seg>
<seg xml:id="CH1a0927_CHANT_003-1a.96">軻曰：<lb/></seg>
<seg xml:id="CH1a0927_CHANT_003-1a.97">「好手琴者！」<lb/></seg>
<seg xml:id="CH1a0927_CHANT_003-1a.98">太子即進之。<lb/></seg>
<seg xml:id="CH1a0927_CHANT_003-1a.99">軻曰：<lb/></seg>
<seg xml:id="CH1a0927_CHANT_003-1a.100">「但愛其手耳。」<lb/></seg>
<seg xml:id="CH1a0927_CHANT_003-1a.101">太子即斷其手，<lb/></seg>
<seg xml:id="CH1a0927_CHANT_003-1a.102">盛以玉盤奉之。<lb/></seg>
<seg xml:id="CH1a0927_CHANT_003-1a.103">太子常與軻同案而食，<lb/></seg>
<seg xml:id="CH1a0927_CHANT_003-1a.104">同床而寢。<lb/></seg>
<seg xml:id="CH1a0927_CHANT_003-1a.105">後日，<lb/></seg>
<seg xml:id="CH1a0927_CHANT_003-1a.106">軻從容曰：<lb/></seg>
<seg xml:id="CH1a0927_CHANT_003-1a.107">「軻侍太子，<lb/></seg>
<seg xml:id="CH1a0927_CHANT_003-1a.108">三年於斯矣，<lb/></seg>
<seg xml:id="CH1a0927_CHANT_003-1a.109">而太子遇軻甚厚，<lb/></seg>
<seg xml:id="CH1a0927_CHANT_003-1a.110">黃金投龜，<lb/></seg>
<seg xml:id="CH1a0927_CHANT_003-1a.111">千里馬肝，<lb/></seg>
<seg xml:id="CH1a0927_CHANT_003-1a.112">姬人好手，<lb/></seg>
<seg xml:id="CH1a0927_CHANT_003-1a.113">盛以玉盤。<lb/></seg>
<seg xml:id="CH1a0927_CHANT_003-1a.114">凡庸人當之，<lb/></seg>
<seg xml:id="CH1a0927_CHANT_003-1a.115">猶尚樂出尺寸之長，<lb/></seg>
<seg xml:id="CH1a0927_CHANT_003-1a.116">當犬馬之用。<lb/></seg>
<seg xml:id="CH1a0927_CHANT_003-1a.117">今軻常侍君子之側，<lb/></seg>
<seg xml:id="CH1a0927_CHANT_003-1a.118">聞烈士之節，<lb/></seg>
<seg xml:id="CH1a0927_CHANT_003-1a.119">死有輕於鴻毛，<lb/></seg>
<seg xml:id="CH1a0927_CHANT_003-1a.120">義有重於太山，<lb/></seg>
<seg xml:id="CH1a0927_CHANT_003-1a.121">但問用之所在耳。<lb/></seg>
<seg xml:id="CH1a0927_CHANT_003-1a.122">太子幸教之。」<lb/></seg>
<seg xml:id="CH1a0927_CHANT_003-1a.123">太子歛袂，<lb/></seg>
<seg xml:id="CH1a0927_CHANT_003-1a.124">正色而言曰：<lb/></seg>
<seg xml:id="CH1a0927_CHANT_003-1a.125">「丹嘗遊秦，<lb/></seg>
<seg xml:id="CH1a0927_CHANT_003-1a.126">秦遇丹不道，<lb/></seg>
<seg xml:id="CH1a0927_CHANT_003-1a.127">丹恥與之俱生。<lb/></seg>
<seg xml:id="CH1a0927_CHANT_003-1a.128">今荊君不以丹不肖，<lb/></seg>
<seg xml:id="CH1a0927_CHANT_003-1a.129">降辱小國。<lb/></seg>
<seg xml:id="CH1a0927_CHANT_003-1a.130">今丹以社稷干長者，<lb/></seg>
<seg xml:id="CH1a0927_CHANT_003-1a.131">不知所謂。」<lb/></seg>
<seg xml:id="CH1a0927_CHANT_003-1a.132">軻曰：<lb/></seg>
<seg xml:id="CH1a0927_CHANT_003-1a.133">「今天下彊國莫彊於秦。<lb/></seg>
<seg xml:id="CH1a0927_CHANT_003-1a.134">今太子力不能威諸侯，<lb/></seg>
<seg xml:id="CH1a0927_CHANT_003-1a.135">諸侯未肯為太子用也。<lb/></seg>
<seg xml:id="CH1a0927_CHANT_003-1a.136">太子率燕國之眾而當之，<lb/></seg>
<seg xml:id="CH1a0927_CHANT_003-1a.137">猶使羊將狼，<lb/></seg>
<seg xml:id="CH1a0927_CHANT_003-1a.138">使狼追虎耳。」<lb/></seg>
<seg xml:id="CH1a0927_CHANT_003-1a.139">太子曰：<lb/></seg>
<seg xml:id="CH1a0927_CHANT_003-1a.140">「丹之憂計久，<lb/></seg>
<seg xml:id="CH1a0927_CHANT_003-1a.141">不知安出？」<lb/></seg>
<seg xml:id="CH1a0927_CHANT_003-1a.142">軻曰：<lb/></seg>
<seg xml:id="CH1a0927_CHANT_003-1a.143">「樊於期得罪於秦，<lb/></seg>
<seg xml:id="CH1a0927_CHANT_003-1a.144">秦求之急。<lb/></seg>
<seg xml:id="CH1a0927_CHANT_003-1a.145">又督亢之地，<lb/></seg>
<seg xml:id="CH1a0927_CHANT_003-1a.146">秦所貪也。<lb/></seg>
<seg xml:id="CH1a0927_CHANT_003-1a.147">今得樊於期首、督亢地圖，<lb/></seg>
<seg xml:id="CH1a0927_CHANT_003-1a.148">則事可成也。」<lb/></seg>
<seg xml:id="CH1a0927_CHANT_003-1a.149">太子曰：<lb/></seg>
<seg xml:id="CH1a0927_CHANT_003-1a.150">「若事可成，<lb/></seg>
<seg xml:id="CH1a0927_CHANT_003-1a.151">舉燕國而獻之，<lb/></seg>
<seg xml:id="CH1a0927_CHANT_003-1a.152">丹甘心焉。<lb/></seg>
<seg xml:id="CH1a0927_CHANT_003-1a.153">樊將軍以窮歸我，<lb/></seg>
<seg xml:id="CH1a0927_CHANT_003-1a.154">而丹賣之，<lb/></seg>
<seg xml:id="CH1a0927_CHANT_003-1a.155">心不忍也。」<lb/></seg>
<seg xml:id="CH1a0927_CHANT_003-1a.156">軻默然不應，<lb/></seg>
<seg xml:id="CH1a0927_CHANT_003-1a.157">居五月，<lb/></seg>
<seg xml:id="CH1a0927_CHANT_003-1a.158">太子恐軻悔，<lb/></seg>
<seg xml:id="CH1a0927_CHANT_003-1a.159">見軻曰：<lb/></seg>
<seg xml:id="CH1a0927_CHANT_003-1a.160">「今秦已破趙國，<lb/></seg>
<seg xml:id="CH1a0927_CHANT_003-1a.161">兵臨燕，<lb/></seg>
<seg xml:id="CH1a0927_CHANT_003-1a.162">事已迫急。<lb/></seg>
<seg xml:id="CH1a0927_CHANT_003-1a.163">雖欲足下計，<lb/></seg>
<seg xml:id="CH1a0927_CHANT_003-1a.164">安施之？<lb/></seg>
<seg xml:id="CH1a0927_CHANT_003-1a.165">今欲先遣武陽，<lb/></seg>
<seg xml:id="CH1a0927_CHANT_003-1a.166">何如？」<lb/></seg>
<seg xml:id="CH1a0927_CHANT_003-1a.167">軻怒曰：<lb/></seg>
<seg xml:id="CH1a0927_CHANT_003-1a.168">「何太子所遣，<lb/></seg>
<seg xml:id="CH1a0927_CHANT_003-1a.169">往而不返者，<lb/></seg>
<seg xml:id="CH1a0927_CHANT_003-1a.170">豎子也！<lb/></seg>
<seg xml:id="CH1a0927_CHANT_003-1a.171">軻所以未行者，<lb/></seg>
<seg xml:id="CH1a0927_CHANT_003-1a.172">待吾客耳。」<lb/></seg>
<seg xml:id="CH1a0927_CHANT_003-1a.173">於是軻潛見樊於期，<lb/></seg>
<seg xml:id="CH1a0927_CHANT_003-1a.174">曰：<lb/></seg>
<seg xml:id="CH1a0927_CHANT_003-1a.175">「聞將軍得罪於秦，<lb/></seg>
<seg xml:id="CH1a0927_CHANT_003-1a.176">父母妻子皆見焚燒，<lb/></seg>
<seg xml:id="CH1a0927_CHANT_003-1a.177">求將軍邑萬戶、金千斤。<lb/></seg>
<seg xml:id="CH1a0927_CHANT_003-1a.178">軻實為將軍痛之。<lb/></seg>
<seg xml:id="CH1a0927_CHANT_003-1a.179">今有一言，<lb/></seg>
<seg xml:id="CH1a0927_CHANT_003-1a.180">除將軍之辱，<lb/></seg>
<seg xml:id="CH1a0927_CHANT_003-1a.181">解燕國之恥，<lb/></seg>
<seg xml:id="CH1a0927_CHANT_003-1a.182">將軍豈有意乎？」<lb/></seg>
<seg xml:id="CH1a0927_CHANT_003-1a.183">於期曰：<lb/></seg>
<seg xml:id="CH1a0927_CHANT_003-1a.184">「常念之，<lb/></seg>
<seg xml:id="CH1a0927_CHANT_003-1a.185">日夜飲淚，<lb/></seg>
<seg xml:id="CH1a0927_CHANT_003-1a.186">不知所出。<lb/></seg>
<seg xml:id="CH1a0927_CHANT_003-1a.187">荊君幸教，<lb/></seg>
<seg xml:id="CH1a0927_CHANT_003-1a.188">願聞命矣！」<lb/></seg>
<seg xml:id="CH1a0927_CHANT_003-1a.189">軻曰：<lb/></seg>
<seg xml:id="CH1a0927_CHANT_003-1a.190">「今願得將軍之首與燕督亢地圖進之，<lb/></seg>
<seg xml:id="CH1a0927_CHANT_003-1a.191">秦王必喜。<lb/></seg>
<seg xml:id="CH1a0927_CHANT_003-1a.192">喜必見軻，<lb/></seg>
<seg xml:id="CH1a0927_CHANT_003-1a.193">軻將左手把其袖，<lb/></seg>
<seg xml:id="CH1a0927_CHANT_003-1a.194">右手揕其胸，<lb/></seg>
<seg xml:id="CH1a0927_CHANT_003-1a.195">數以負燕之罪，<lb/></seg>
<seg xml:id="CH1a0927_CHANT_003-1a.196">責以將軍之讎，<lb/></seg>
<seg xml:id="CH1a0927_CHANT_003-1a.197">而燕國見陵雪，<lb/></seg>
<seg xml:id="CH1a0927_CHANT_003-1a.198">將軍積忿之怒除矣。」<lb/></seg>
<seg xml:id="CH1a0927_CHANT_003-1a.199">於期起，<lb/></seg>
<seg xml:id="CH1a0927_CHANT_003-1a.200">振腕執刀曰：<lb/></seg>
<seg xml:id="CH1a0927_CHANT_003-1a.201">「是於期日夜所欲，<lb/></seg>
<seg xml:id="CH1a0927_CHANT_003-1a.202">而今聞命矣！」<lb/></seg>
<seg xml:id="CH1a0927_CHANT_003-1a.203">於是自刎，<lb/></seg>
<seg xml:id="CH1a0927_CHANT_003-1a.204">頭墜背後，<lb/></seg>
<seg xml:id="CH1a0927_CHANT_003-1a.205">兩目不瞑。<lb/></seg>
<seg xml:id="CH1a0927_CHANT_003-1a.206">太子聞之，<lb/></seg>
<seg xml:id="CH1a0927_CHANT_003-1a.207">自駕馳往，<lb/></seg>
<seg xml:id="CH1a0927_CHANT_003-1a.208">伏於期屍而哭，<lb/></seg>
<seg xml:id="CH1a0927_CHANT_003-1a.209">悲不自勝。<lb/></seg>
<seg xml:id="CH1a0927_CHANT_003-1a.210">良久，<lb/></seg>
<seg xml:id="CH1a0927_CHANT_003-1a.211">無柰何，<lb/></seg>
<seg xml:id="CH1a0927_CHANT_003-1a.212">遂函盛於期首與燕督亢地圖以獻秦，<lb/></seg>
<seg xml:id="CH1a0927_CHANT_003-1a.213">武陽為副。<lb/></seg>
<seg xml:id="CH1a0927_CHANT_003-1a.214">軻不擇日而發，<lb/></seg>
<seg xml:id="CH1a0927_CHANT_003-1a.215">太子與知謀者皆素衣冠送之易水之上。<lb/></seg>
<seg xml:id="CH1a0927_CHANT_003-1a.216">軻起為壽，<lb/></seg>
<seg xml:id="CH1a0927_CHANT_003-1a.217">歌曰：<lb/></seg>
<seg xml:id="CH1a0927_CHANT_003-1a.218">「風蕭蕭兮易水寒，<lb/></seg>
<seg xml:id="CH1a0927_CHANT_003-1a.219">壯士一去兮不復還。」<lb/></seg>
<seg xml:id="CH1a0927_CHANT_003-1a.220">高漸離擊筑，<lb/></seg>
<seg xml:id="CH1a0927_CHANT_003-1a.221">宋臆和之。<lb/></seg>
<seg xml:id="CH1a0927_CHANT_003-1a.222">為壯聲則髮怒衝冠，<lb/></seg>
<seg xml:id="CH1a0927_CHANT_003-1a.223">作哀歌則士皆淚流。<lb/></seg>
<seg xml:id="CH1a0927_CHANT_003-1a.224">二人皆升車，<lb/></seg>
<seg xml:id="CH1a0927_CHANT_003-1a.225">終已不顧也。<lb/></seg>
<seg xml:id="CH1a0927_CHANT_003-1a.226">二子行過，<lb/></seg>
<seg xml:id="CH1a0927_CHANT_003-1a.227">夏扶當車前刎頸以送。<lb/></seg>
<seg xml:id="CH1a0927_CHANT_003-1a.228">二子行過陽翟，<lb/></seg>
<seg xml:id="CH1a0927_CHANT_003-1a.229">軻買肉爭輕重，<lb/></seg>
<seg xml:id="CH1a0927_CHANT_003-1a.230">屠辱之，<lb/></seg>
<seg xml:id="CH1a0927_CHANT_003-1a.231">武陽欲擊，<lb/></seg>
<seg xml:id="CH1a0927_CHANT_003-1a.232">軻止之。<lb/></seg>
<seg xml:id="CH1a0927_CHANT_003-1a.233">西入秦，<lb/></seg>
<seg xml:id="CH1a0927_CHANT_003-1a.234">至咸陽，<lb/></seg>
<seg xml:id="CH1a0927_CHANT_003-1a.235">因中庶子蒙白曰：<lb/></seg>
<seg xml:id="CH1a0927_CHANT_003-1a.236">「燕太子丹畏大王之威，<lb/></seg>
<seg xml:id="CH1a0927_CHANT_003-1a.237">今奉樊於期首與督亢地圖，<lb/></seg>
<seg xml:id="CH1a0927_CHANT_003-1a.238">願為北蕃臣妾。」<lb/></seg>
<seg xml:id="CH1a0927_CHANT_003-1a.239">秦王喜。<lb/></seg>
<seg xml:id="CH1a0927_CHANT_003-1a.240">百官陪位，<lb/></seg>
<seg xml:id="CH1a0927_CHANT_003-1a.241">陛戟數百，<lb/></seg>
<seg xml:id="CH1a0927_CHANT_003-1a.242">見燕使者。<lb/></seg>
<seg xml:id="CH1a0927_CHANT_003-1a.243">軻奉於期首，<lb/></seg>
<seg xml:id="CH1a0927_CHANT_003-1a.244">武陽奉地圖。<lb/></seg>
<seg xml:id="CH1a0927_CHANT_003-1a.245">鐘鼓並發，<lb/></seg>
<seg xml:id="CH1a0927_CHANT_003-1a.246">群臣皆呼萬歲。<lb/></seg>
<seg xml:id="CH1a0927_CHANT_003-1a.247">武陽大恐，<lb/></seg>
<seg xml:id="CH1a0927_CHANT_003-1a.248">兩足不能相過，<lb/></seg>
<seg xml:id="CH1a0927_CHANT_003-1a.249">面如死灰色。<lb/></seg>
<seg xml:id="CH1a0927_CHANT_003-1a.250">秦王怪之。<lb/></seg>
<seg xml:id="CH1a0927_CHANT_003-1a.251">軻見請曰：<lb/></seg>
<seg xml:id="CH1a0927_CHANT_003-1a.252">「此北鄙小子，<lb/></seg>
<seg xml:id="CH1a0927_CHANT_003-1a.253">希覩天闕。<lb/></seg>
<seg xml:id="CH1a0927_CHANT_003-1a.254">願大王小假，<lb/></seg>
<seg xml:id="CH1a0927_CHANT_003-1a.255">令得畢辭。」<lb/></seg>
<seg xml:id="CH1a0927_CHANT_003-1a.256">秦王謂軻曰：<lb/></seg>
<seg xml:id="CH1a0927_CHANT_003-1a.257">「取圖來。」<lb/></seg>
<seg xml:id="CH1a0927_CHANT_003-1a.258">進，<lb/></seg>
<seg xml:id="CH1a0927_CHANT_003-1a.259">圖窮而匕首出。<lb/></seg>
<seg xml:id="CH1a0927_CHANT_003-1a.260">軻左手把秦王袖，<lb/></seg>
<seg xml:id="CH1a0927_CHANT_003-1a.261">右手揕其胸，<lb/></seg>
<seg xml:id="CH1a0927_CHANT_003-1a.262">數之曰：<lb/></seg>
<seg xml:id="CH1a0927_CHANT_003-1a.263">「足下負燕日久，<lb/></seg>
<seg xml:id="CH1a0927_CHANT_003-1a.264">貪暴海內，<lb/></seg>
<seg xml:id="CH1a0927_CHANT_003-1a.265">不知厭足。<lb/></seg>
<seg xml:id="CH1a0927_CHANT_003-1a.266">於期無罪而夷其族。<lb/></seg>
<seg xml:id="CH1a0927_CHANT_003-1a.267">軻將海內報讎。<lb/></seg>
<seg xml:id="CH1a0927_CHANT_003-1a.268">今燕王母病，<lb/></seg>
<seg xml:id="CH1a0927_CHANT_003-1a.269">與軻促期，<lb/></seg>
<seg xml:id="CH1a0927_CHANT_003-1a.270">從吾計即生，<lb/></seg>
<seg xml:id="CH1a0927_CHANT_003-1a.271">不從則死。」<lb/></seg>
<seg xml:id="CH1a0927_CHANT_003-1a.272">秦王曰：<lb/></seg>
<seg xml:id="CH1a0927_CHANT_003-1a.273">「今日之事，<lb/></seg>
<seg xml:id="CH1a0927_CHANT_003-1a.274">從子計耳！<lb/></seg>
<seg xml:id="CH1a0927_CHANT_003-1a.275">乞聽琴聲而死。」<lb/></seg>
<seg xml:id="CH1a0927_CHANT_003-1a.276">召姬人鼓琴，<lb/></seg>
<seg xml:id="CH1a0927_CHANT_003-1a.277">琴聲曰：<lb/></seg>
<seg xml:id="CH1a0927_CHANT_003-1a.278">「羅縠單衣，<lb/></seg>
<seg xml:id="CH1a0927_CHANT_003-1a.279">可掣而絕。<lb/></seg>
<seg xml:id="CH1a0927_CHANT_003-1a.280">八尺屏風，<lb/></seg>
<seg xml:id="CH1a0927_CHANT_003-1a.281">可超而越。<lb/></seg>
<seg xml:id="CH1a0927_CHANT_003-1a.282">鹿盧之劍，<lb/></seg>
<seg xml:id="CH1a0927_CHANT_003-1a.283">可負而拔。」<lb/></seg>
<seg xml:id="CH1a0927_CHANT_003-1a.284">軻不解音。<lb/></seg>
<seg xml:id="CH1a0927_CHANT_003-1a.285">秦王從言，<lb/></seg>
<seg xml:id="CH1a0927_CHANT_003-1a.286">掣之絕，<lb/></seg>
<seg xml:id="CH1a0927_CHANT_003-1a.287">超屏風，<lb/></seg>
<seg xml:id="CH1a0927_CHANT_003-1a.288">負劍而走。<lb/></seg>
<seg xml:id="CH1a0927_CHANT_003-1a.289">軻拔匕首擿之，<lb/></seg>
<seg xml:id="CH1a0927_CHANT_003-1a.290">決秦王，<lb/></seg>
<seg xml:id="CH1a0927_CHANT_003-1a.291">刃入銅柱，<lb/></seg>
<seg xml:id="CH1a0927_CHANT_003-1a.292">火出。<lb/></seg>
<seg xml:id="CH1a0927_CHANT_003-1a.293">秦王還斷軻兩手。<lb/></seg>
<seg xml:id="CH1a0927_CHANT_003-1a.294">軻倨詈曰：<lb/></seg>
<seg xml:id="CH1a0927_CHANT_003-1a.295">「坐。<lb/></seg>
<seg xml:id="CH1a0927_CHANT_003-1a.296">吾輕易為豎子所欺。<lb/></seg>
<seg xml:id="CH1a0927_CHANT_003-1a.297">燕國之不報，<lb/></seg>
<seg xml:id="CH1a0927_CHANT_003-1a.298">我事之不立哉！」<lb/></seg>
</p>
</div>
</body>
</text>
</TEI>
