<TEI xmlns="http://www.tei-c.org/ns/1.0" xml:id="CH2a1373">
<teiHeader>
<fileDesc>
<titleStmt>
<title>杜氏體論一卷</title>
</titleStmt>
<editionStmt><edition><idno type="kanripo">CH2a1373</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《杜氏體論》</head>
<p>
<seg xml:id="CH2a1373_CHANT_001-1a.1"><pb xml:id="CH2a1373_CHANT_001-1a" ed="CHANT" n="001-1a"/><lb/></seg>
<seg xml:id="CH2a1373_CHANT_001-1a.2">人倫之大綱，<lb/></seg>
<seg xml:id="CH2a1373_CHANT_001-1a.3">莫重於君臣；<lb/></seg>
<seg xml:id="CH2a1373_CHANT_001-1a.4">立身之基本，<lb/></seg>
<seg xml:id="CH2a1373_CHANT_001-1a.5">莫大於言行；<lb/></seg>
<seg xml:id="CH2a1373_CHANT_001-1a.6">安上理民，<lb/></seg>
<seg xml:id="CH2a1373_CHANT_001-1a.7">莫精於政法；<lb/></seg>
<seg xml:id="CH2a1373_CHANT_001-1a.8">勝殘去殺，<lb/></seg>
<seg xml:id="CH2a1373_CHANT_001-1a.9">莫善於用兵。<lb/></seg>
<seg xml:id="CH2a1373_CHANT_001-1a.10">夫禮也者，<lb/></seg>
<seg xml:id="CH2a1373_CHANT_001-1a.11">萬物之體也。<lb/></seg>
<seg xml:id="CH2a1373_CHANT_001-1a.12">萬物皆得其體，<lb/></seg>
<seg xml:id="CH2a1373_CHANT_001-1a.13">無有不善，<lb/></seg>
<seg xml:id="CH2a1373_CHANT_001-1a.14">故謂之體論。<lb/></seg>
<seg xml:id="CH2a1373_CHANT_001-1a.15">裴松之《魏志‧杜恕傳注》引杜氏《新書》。<lb/></seg>
</p>
<p>
<seg xml:id="CH2a1373_CHANT_001-2a.1"><pb xml:id="CH2a1373_CHANT_001-2a" ed="CHANT" n="001-2a"/><lb/></seg>
<seg xml:id="CH2a1373_CHANT_001-2a.2">不動如山，<lb/></seg>
<seg xml:id="CH2a1373_CHANT_001-2a.3">難知如陰；<lb/></seg>
<seg xml:id="CH2a1373_CHANT_001-2a.4">人有厚德，<lb/></seg>
<seg xml:id="CH2a1373_CHANT_001-2a.5">無問小節；<lb/></seg>
<seg xml:id="CH2a1373_CHANT_001-2a.6">人有大舉，<lb/></seg>
<seg xml:id="CH2a1373_CHANT_001-2a.7">無訾小故。<lb/></seg>
<seg xml:id="CH2a1373_CHANT_001-2a.8">隋侯之珠，<lb/></seg>
<seg xml:id="CH2a1373_CHANT_001-2a.9">不能無纇。<lb/></seg>
<seg xml:id="CH2a1373_CHANT_001-2a.10">馬總《意林》卷五。<lb/></seg>
</p>
<p>
<seg xml:id="CH2a1373_CHANT_001-3a.1"><pb xml:id="CH2a1373_CHANT_001-3a" ed="CHANT" n="001-3a"/><lb/></seg>
<seg xml:id="CH2a1373_CHANT_001-3a.2">夫人臣猶土也，<lb/></seg>
<seg xml:id="CH2a1373_CHANT_001-3a.3">萬物載焉而不辭其重，<lb/></seg>
<seg xml:id="CH2a1373_CHANT_001-3a.4">水瀆污焉而不辭其下，<lb/></seg>
<seg xml:id="CH2a1373_CHANT_001-3a.5">草木殖焉而不有其功。<lb/></seg>
</p>
<p>
<seg xml:id="CH2a1373_CHANT_001-3a.6">夫行者，<lb/></seg>
<seg xml:id="CH2a1373_CHANT_001-3a.7">榮辱之皁白。<lb/></seg>
</p>
<p>
<seg xml:id="CH2a1373_CHANT_001-3a.8">君子居必選鄉，<lb/></seg>
<seg xml:id="CH2a1373_CHANT_001-3a.9">遊必擇士。<lb/></seg>
</p>
<p>
<seg xml:id="CH2a1373_CHANT_001-4a.1"><pb xml:id="CH2a1373_CHANT_001-4a" ed="CHANT" n="001-4a"/><lb/></seg>
<seg xml:id="CH2a1373_CHANT_001-4a.2">至人之治也，<lb/></seg>
<seg xml:id="CH2a1373_CHANT_001-4a.3">處國於不傾之地，<lb/></seg>
<seg xml:id="CH2a1373_CHANT_001-4a.4">積政於萬全之鄉，<lb/></seg>
<seg xml:id="CH2a1373_CHANT_001-4a.5">載德於不止之輿，<lb/></seg>
<seg xml:id="CH2a1373_CHANT_001-4a.6">行令於無竭之倉，<lb/></seg>
<seg xml:id="CH2a1373_CHANT_001-4a.7">使民於不爭之塗，<lb/></seg>
<seg xml:id="CH2a1373_CHANT_001-4a.8">開法於必得之方。<lb/></seg>
<seg xml:id="CH2a1373_CHANT_001-4a.9">庶民，<lb/></seg>
<seg xml:id="CH2a1373_CHANT_001-4a.10">水也；<lb/></seg>
<seg xml:id="CH2a1373_CHANT_001-4a.11">君子，<lb/></seg>
<seg xml:id="CH2a1373_CHANT_001-4a.12">舟也。<lb/></seg>
<seg xml:id="CH2a1373_CHANT_001-4a.13">水所以載舟，<lb/></seg>
<seg xml:id="CH2a1373_CHANT_001-4a.14">亦所以覆舟。<lb/></seg>
</p>
<p>
<seg xml:id="CH2a1373_CHANT_001-5a.1"><pb xml:id="CH2a1373_CHANT_001-5a" ed="CHANT" n="001-5a"/><lb/></seg>
<seg xml:id="CH2a1373_CHANT_001-5a.2">恕性疏惰，<lb/></seg>
<seg xml:id="CH2a1373_CHANT_001-5a.3">但飽食而已。<lb/></seg>
<seg xml:id="CH2a1373_CHANT_001-5a.4">家有書傳，<lb/></seg>
<seg xml:id="CH2a1373_CHANT_001-5a.5">頗嘗涉歷。<lb/></seg>
<seg xml:id="CH2a1373_CHANT_001-5a.6">父憂行喪，<lb/></seg>
<seg xml:id="CH2a1373_CHANT_001-5a.7">在禮多愆，<lb/></seg>
<seg xml:id="CH2a1373_CHANT_001-5a.8">孝聲不聞。<lb/></seg>
<seg xml:id="CH2a1373_CHANT_001-5a.9">後除中郎，<lb/></seg>
<seg xml:id="CH2a1373_CHANT_001-5a.10">又作黃門郎。<lb/></seg>
<seg xml:id="CH2a1373_CHANT_001-5a.11">同朝友人問余志，<lb/></seg>
<seg xml:id="CH2a1373_CHANT_001-5a.12">余答曰：<lb/></seg>
<seg xml:id="CH2a1373_CHANT_001-5a.13">「見大臣議論，<lb/></seg>
<seg xml:id="CH2a1373_CHANT_001-5a.14">或黨甲，<lb/></seg>
<seg xml:id="CH2a1373_CHANT_001-5a.15">苦乙所親，<lb/></seg>
<seg xml:id="CH2a1373_CHANT_001-5a.16">或黨乙，<lb/></seg>
<seg xml:id="CH2a1373_CHANT_001-5a.17">謗甲所親。<lb/></seg>
<seg xml:id="CH2a1373_CHANT_001-5a.18">余處甲、乙之間，<lb/></seg>
<seg xml:id="CH2a1373_CHANT_001-5a.19">幸無毀譽耳。<lb/></seg>
<seg xml:id="CH2a1373_CHANT_001-5a.20">並同上。<lb/></seg>
</p>
<p>
<seg xml:id="CH2a1373_CHANT_001-6a.1"><pb xml:id="CH2a1373_CHANT_001-6a" ed="CHANT" n="001-6a"/><lb/></seg>
<seg xml:id="CH2a1373_CHANT_001-6a.2">束脩之業，<lb/></seg>
<seg xml:id="CH2a1373_CHANT_001-6a.3">其上在於不言，<lb/></seg>
<seg xml:id="CH2a1373_CHANT_001-6a.4">其次莫如不知也。<lb/></seg>
<seg xml:id="CH2a1373_CHANT_001-6a.5">故諺曰：<lb/></seg>
<seg xml:id="CH2a1373_CHANT_001-6a.6">「使口如鼻，<lb/></seg>
<seg xml:id="CH2a1373_CHANT_001-6a.7">至老不失。」<lb/></seg>
<seg xml:id="CH2a1373_CHANT_001-6a.8">歐陽詢《藝文類聚》卷十七。<lb/></seg>
</p>
<p>
<seg xml:id="CH2a1373_CHANT_001-6a.9">天生五材，<lb/></seg>
<seg xml:id="CH2a1373_CHANT_001-6a.10">民並用之，<lb/></seg>
<seg xml:id="CH2a1373_CHANT_001-6a.11">廢一不可，<lb/></seg>
<seg xml:id="CH2a1373_CHANT_001-6a.12">誰能去兵。<lb/></seg>
<seg xml:id="CH2a1373_CHANT_001-6a.13">故兵之來也久矣。<lb/></seg>
<seg xml:id="CH2a1373_CHANT_001-6a.14">所以威不軌而昭文德，<lb/></seg>
<seg xml:id="CH2a1373_CHANT_001-6a.15">所以討彊暴而除殘賊也。<lb/></seg>
<seg xml:id="CH2a1373_CHANT_001-6a.16">聖人以興，<lb/></seg>
<seg xml:id="CH2a1373_CHANT_001-6a.17">亂人以廢，<lb/></seg>
<seg xml:id="CH2a1373_CHANT_001-6a.18">廢興存亡，<lb/></seg>
<seg xml:id="CH2a1373_CHANT_001-6a.19">皆兵之由也。<lb/></seg>
<seg xml:id="CH2a1373_CHANT_001-6a.20">昔五帝不能偃，<lb/></seg>
<seg xml:id="CH2a1373_CHANT_001-6a.21">況衰世乎？<lb/></seg>
<seg xml:id="CH2a1373_CHANT_001-6a.22">《太平御覽》卷二百七十一。<lb/></seg>
</p>
<p>
<seg xml:id="CH2a1373_CHANT_001-7a.1"><pb xml:id="CH2a1373_CHANT_001-7a" ed="CHANT" n="001-7a"/><lb/></seg>
<seg xml:id="CH2a1373_CHANT_001-7a.2">濫殺無辜之民，<lb/></seg>
<seg xml:id="CH2a1373_CHANT_001-7a.3">以養不義之君，<lb/></seg>
<seg xml:id="CH2a1373_CHANT_001-7a.4">非兵之體也。<lb/></seg>
<seg xml:id="CH2a1373_CHANT_001-7a.5">殫天下之財，<lb/></seg>
<seg xml:id="CH2a1373_CHANT_001-7a.6">以贍一人之求，<lb/></seg>
<seg xml:id="CH2a1373_CHANT_001-7a.7">非兵之體也。<lb/></seg>
<seg xml:id="CH2a1373_CHANT_001-7a.8">怙其率卒之彊，<lb/></seg>
<seg xml:id="CH2a1373_CHANT_001-7a.9">矜其變詐之謀，<lb/></seg>
<seg xml:id="CH2a1373_CHANT_001-7a.10">欲以立威成名，<lb/></seg>
<seg xml:id="CH2a1373_CHANT_001-7a.11">非兵之體也。<lb/></seg>
<seg xml:id="CH2a1373_CHANT_001-7a.12">故夫霸王之用兵也，<lb/></seg>
<seg xml:id="CH2a1373_CHANT_001-7a.13">始之以義，<lb/></seg>
<seg xml:id="CH2a1373_CHANT_001-7a.14">終之以仁，<lb/></seg>
<seg xml:id="CH2a1373_CHANT_001-7a.15">將以存亡，<lb/></seg>
<seg xml:id="CH2a1373_CHANT_001-7a.16">非以亡存也。<lb/></seg>
<seg xml:id="CH2a1373_CHANT_001-7a.17">將以禁暴，<lb/></seg>
<seg xml:id="CH2a1373_CHANT_001-7a.18">非以為暴也。<lb/></seg>
</p>
<p>
<seg xml:id="CH2a1373_CHANT_001-8a.1"><pb xml:id="CH2a1373_CHANT_001-8a" ed="CHANT" n="001-8a"/><lb/></seg>
<seg xml:id="CH2a1373_CHANT_001-8a.2">兵之來也以除不義而授德，<lb/></seg>
<seg xml:id="CH2a1373_CHANT_001-8a.3">克其國，<lb/></seg>
<seg xml:id="CH2a1373_CHANT_001-8a.4">不傷其民；<lb/></seg>
<seg xml:id="CH2a1373_CHANT_001-8a.5">廢其君，<lb/></seg>
<seg xml:id="CH2a1373_CHANT_001-8a.6">而不易其政；<lb/></seg>
<seg xml:id="CH2a1373_CHANT_001-8a.7">尊其俊秀，<lb/></seg>
<seg xml:id="CH2a1373_CHANT_001-8a.8">顯其賢良，<lb/></seg>
<seg xml:id="CH2a1373_CHANT_001-8a.9">賑其孤，<lb/></seg>
<seg xml:id="CH2a1373_CHANT_001-8a.10">寡恤其窮困，<lb/></seg>
<seg xml:id="CH2a1373_CHANT_001-8a.11">百姓聞之，<lb/></seg>
<seg xml:id="CH2a1373_CHANT_001-8a.12">欣然簞食壺漿以迎其君，<lb/></seg>
<seg xml:id="CH2a1373_CHANT_001-8a.13">奚之遲也？<lb/></seg>
<seg xml:id="CH2a1373_CHANT_001-8a.14">以湯武之師用兵上也，<lb/></seg>
<seg xml:id="CH2a1373_CHANT_001-8a.15">誰與交鋒而接刃哉！<lb/></seg>
</p>
<p>
<seg xml:id="CH2a1373_CHANT_001-9a.1"><pb xml:id="CH2a1373_CHANT_001-9a" ed="CHANT" n="001-9a"/><lb/></seg>
<seg xml:id="CH2a1373_CHANT_001-9a.2">所謂善用兵者，<lb/></seg>
<seg xml:id="CH2a1373_CHANT_001-9a.3">先弱敵而後戰者也。<lb/></seg>
<seg xml:id="CH2a1373_CHANT_001-9a.4">若乃征之以義，<lb/></seg>
<seg xml:id="CH2a1373_CHANT_001-9a.5">以責其過；<lb/></seg>
<seg xml:id="CH2a1373_CHANT_001-9a.6">振之以武，<lb/></seg>
<seg xml:id="CH2a1373_CHANT_001-9a.7">以威其淫；<lb/></seg>
<seg xml:id="CH2a1373_CHANT_001-9a.8">懷之以德，<lb/></seg>
<seg xml:id="CH2a1373_CHANT_001-9a.9">以誓其民；<lb/></seg>
<seg xml:id="CH2a1373_CHANT_001-9a.10">置之以仁；<lb/></seg>
<seg xml:id="CH2a1373_CHANT_001-9a.11">以救其危。<lb/></seg>
<seg xml:id="CH2a1373_CHANT_001-9a.12">此四者，<lb/></seg>
<seg xml:id="CH2a1373_CHANT_001-9a.13">用兵之體，<lb/></seg>
<seg xml:id="CH2a1373_CHANT_001-9a.14">所謂因民之欲，<lb/></seg>
<seg xml:id="CH2a1373_CHANT_001-9a.15">乘民之力也。<lb/></seg>
</p>
<p>
<seg xml:id="CH2a1373_CHANT_001-10a.1"><pb xml:id="CH2a1373_CHANT_001-10a" ed="CHANT" n="001-10a"/><lb/></seg>
<seg xml:id="CH2a1373_CHANT_001-10a.2">治國家，<lb/></seg>
<seg xml:id="CH2a1373_CHANT_001-10a.3">理境內，<lb/></seg>
<seg xml:id="CH2a1373_CHANT_001-10a.4">施仁義，<lb/></seg>
<seg xml:id="CH2a1373_CHANT_001-10a.5">布德惠，<lb/></seg>
<seg xml:id="CH2a1373_CHANT_001-10a.6">明勸賞，<lb/></seg>
<seg xml:id="CH2a1373_CHANT_001-10a.7">黜幽昧，<lb/></seg>
<seg xml:id="CH2a1373_CHANT_001-10a.8">功臣附親，<lb/></seg>
<seg xml:id="CH2a1373_CHANT_001-10a.9">士卒和輯，<lb/></seg>
<seg xml:id="CH2a1373_CHANT_001-10a.10">上下一心，<lb/></seg>
<seg xml:id="CH2a1373_CHANT_001-10a.11">君臣同德，<lb/></seg>
<seg xml:id="CH2a1373_CHANT_001-10a.12">指麾而響應，<lb/></seg>
<seg xml:id="CH2a1373_CHANT_001-10a.13">此上兵之體也。<lb/></seg>
<seg xml:id="CH2a1373_CHANT_001-10a.14">地廣民眾，<lb/></seg>
<seg xml:id="CH2a1373_CHANT_001-10a.15">主賢將能，<lb/></seg>
<seg xml:id="CH2a1373_CHANT_001-10a.16">國富，<lb/></seg>
<seg xml:id="CH2a1373_CHANT_001-10a.17">賞罰信，<lb/></seg>
<seg xml:id="CH2a1373_CHANT_001-10a.18">未及兵而敵人亡遁，<lb/></seg>
<seg xml:id="CH2a1373_CHANT_001-10a.19">此次兵之體也。<lb/></seg>
<seg xml:id="CH2a1373_CHANT_001-10a.20">知地之形，<lb/></seg>
<seg xml:id="CH2a1373_CHANT_001-10a.21">因險阨之利，<lb/></seg>
<seg xml:id="CH2a1373_CHANT_001-10a.22">明奇正之變，<lb/></seg>
<seg xml:id="CH2a1373_CHANT_001-10a.23">審進退之宜，<lb/></seg>
<seg xml:id="CH2a1373_CHANT_001-10a.24">援枹而鼓之，<lb/></seg>
<seg xml:id="CH2a1373_CHANT_001-10a.25">黃塵四起，<lb/></seg>
<seg xml:id="CH2a1373_CHANT_001-10a.26">乃以決勝，<lb/></seg>
<seg xml:id="CH2a1373_CHANT_001-10a.27">此用兵之下，<lb/></seg>
<seg xml:id="CH2a1373_CHANT_001-10a.28">非兵之體也。<lb/></seg>
</p>
<p>
<seg xml:id="CH2a1373_CHANT_001-11a.1"><pb xml:id="CH2a1373_CHANT_001-11a" ed="CHANT" n="001-11a"/><lb/></seg>
<seg xml:id="CH2a1373_CHANT_001-11a.2">夫德義足以懷天下之民，<lb/></seg>
<seg xml:id="CH2a1373_CHANT_001-11a.3">事業足以當天下之急，<lb/></seg>
<seg xml:id="CH2a1373_CHANT_001-11a.4">選舉足以得賢才之用，<lb/></seg>
<seg xml:id="CH2a1373_CHANT_001-11a.5">則兵之所加，<lb/></seg>
<seg xml:id="CH2a1373_CHANT_001-11a.6">若勁風振槁，<lb/></seg>
<seg xml:id="CH2a1373_CHANT_001-11a.7">此兵之體也。<lb/></seg>
<seg xml:id="CH2a1373_CHANT_001-11a.8">並同上。<lb/></seg>
</p>
<p>
<seg xml:id="CH2a1373_CHANT_001-11a.9">可以使鬼者錢也，<lb/></seg>
<seg xml:id="CH2a1373_CHANT_001-11a.10">可以使神者誠也。<lb/></seg>
<seg xml:id="CH2a1373_CHANT_001-11a.11">《太平御覽卷》八百三十六。<lb/></seg>
</p>
</div>
</body>
</text>
</TEI>
