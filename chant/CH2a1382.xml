<TEI xmlns="http://www.tei-c.org/ns/1.0" xml:id="CH2a1382">
<teiHeader>
<fileDesc>
<titleStmt>
<title>夏侯子新論一卷</title>
</titleStmt>
<editionStmt><edition><idno type="kanripo">CH2a1382</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《夏侯子新論》</head>
<p>
<seg xml:id="CH2a1382_CHANT_001-1a.1"><pb xml:id="CH2a1382_CHANT_001-1a" ed="CHANT" n="001-1a"/><lb/></seg>
<seg xml:id="CH2a1382_CHANT_001-1a.2">〈抵疑〉</seg>
</p>
<p>
<seg xml:id="CH2a1382_CHANT_001-1a.3">當路子有疑夏侯湛者而謂之曰：<lb/></seg>
<seg xml:id="CH2a1382_CHANT_001-1a.4">「吾聞有其才而不遇者，<lb/></seg>
<seg xml:id="CH2a1382_CHANT_001-1a.5">時也；<lb/></seg>
<seg xml:id="CH2a1382_CHANT_001-1a.6">有其時而不遇者，<lb/></seg>
<seg xml:id="CH2a1382_CHANT_001-1a.7">命也。<lb/></seg>
<seg xml:id="CH2a1382_CHANT_001-1a.8">吾子童幼而岐嶷，<lb/></seg>
<seg xml:id="CH2a1382_CHANT_001-1a.9">弱冠而著德，<lb/></seg>
<seg xml:id="CH2a1382_CHANT_001-1a.10">少而流聲，<lb/></seg>
<seg xml:id="CH2a1382_CHANT_001-1a.11">長而垂名。<lb/></seg>
<seg xml:id="CH2a1382_CHANT_001-1a.12">拔萃始立，<lb/></seg>
<seg xml:id="CH2a1382_CHANT_001-1a.13">而登宰相之朝；<lb/></seg>
<seg xml:id="CH2a1382_CHANT_001-1a.14">揮翼初儀，<lb/></seg>
<seg xml:id="CH2a1382_CHANT_001-1a.15">而受卿尹之舉。<lb/></seg>
<seg xml:id="CH2a1382_CHANT_001-1a.16">盪典籍之華，<lb/></seg>
<seg xml:id="CH2a1382_CHANT_001-1a.17">談先王之言。<lb/></seg>
<seg xml:id="CH2a1382_CHANT_001-1a.18">入閶闔，<lb/></seg>
<seg xml:id="CH2a1382_CHANT_001-1a.19">躡丹墀，<lb/></seg>
<seg xml:id="CH2a1382_CHANT_001-1a.20">染彤管，<lb/></seg>
<seg xml:id="CH2a1382_CHANT_001-1a.21">吐洪煇，<lb/></seg>
<seg xml:id="CH2a1382_CHANT_001-1a.22">干當世之務，<lb/></seg>
<seg xml:id="CH2a1382_CHANT_001-1a.23">觸人主之威，<lb/></seg>
<seg xml:id="CH2a1382_CHANT_001-1a.24">有效矣。<lb/></seg>
<seg xml:id="CH2a1382_CHANT_001-1a.25">而官不過散郎，<lb/></seg>
<seg xml:id="CH2a1382_CHANT_001-1a.26">舉不過賢良。<lb/></seg>
<seg xml:id="CH2a1382_CHANT_001-1a.27">鳳棲五朞，<lb/></seg>
<seg xml:id="CH2a1382_CHANT_001-1a.28">龍蟠六年，<lb/></seg>
<seg xml:id="CH2a1382_CHANT_001-1a.29">英耀禿落，<lb/></seg>
<seg xml:id="CH2a1382_CHANT_001-1a.30">羽儀摧殘。<lb/></seg>
<seg xml:id="CH2a1382_CHANT_001-1a.31">而獨雍容藝文，<lb/></seg>
<seg xml:id="CH2a1382_CHANT_001-1a.32">蕩駘儒林，<lb/></seg>
<seg xml:id="CH2a1382_CHANT_001-1a.33">志不輟著述之業，<lb/></seg>
<seg xml:id="CH2a1382_CHANT_001-1a.34">口不釋《雅》《頌》之音，<lb/></seg>
<seg xml:id="CH2a1382_CHANT_001-1a.35">徒費情而耗力，<lb/></seg>
<seg xml:id="CH2a1382_CHANT_001-1a.36">勞神而苦心，<lb/></seg>
<seg xml:id="CH2a1382_CHANT_001-1a.37">此術亦以薄矣。<lb/></seg>
<seg xml:id="CH2a1382_CHANT_001-1a.38">而終莫之辯，<lb/></seg>
<seg xml:id="CH2a1382_CHANT_001-1a.39">宜吾子之陸沉也。<lb/></seg>
<seg xml:id="CH2a1382_CHANT_001-1a.40">且以言乎才，<lb/></seg>
<seg xml:id="CH2a1382_CHANT_001-1a.41">則吾子優矣。<lb/></seg>
<seg xml:id="CH2a1382_CHANT_001-1a.42">以言乎時，<lb/></seg>
<seg xml:id="CH2a1382_CHANT_001-1a.43">則子之所與二三公者，<lb/></seg>
<seg xml:id="CH2a1382_CHANT_001-1a.44">義則骨肉之固，<lb/></seg>
<seg xml:id="CH2a1382_CHANT_001-1a.45">交則明道之觀也。<lb/></seg>
<seg xml:id="CH2a1382_CHANT_001-1a.46">富於德，<lb/></seg>
<seg xml:id="CH2a1382_CHANT_001-1a.47">貴於官，<lb/></seg>
<seg xml:id="CH2a1382_CHANT_001-1a.48">其所發明，<lb/></seg>
<seg xml:id="CH2a1382_CHANT_001-1a.49">雖叩牛操築之客，<lb/></seg>
<seg xml:id="CH2a1382_CHANT_001-1a.50">傭賃抱關之隸，<lb/></seg>
<seg xml:id="CH2a1382_CHANT_001-1a.51">負俗懷譏之士，<lb/></seg>
<seg xml:id="CH2a1382_CHANT_001-1a.52">猶將登為大夫，<lb/></seg>
<seg xml:id="CH2a1382_CHANT_001-1a.53">顯為卿尹。<lb/></seg>
<seg xml:id="CH2a1382_CHANT_001-1a.54">於何有寶咳唾之音，<lb/></seg>
<seg xml:id="CH2a1382_CHANT_001-1a.55">愛錙銖之力？<lb/></seg>
<seg xml:id="CH2a1382_CHANT_001-1a.56">向若垂一鱗，<lb/></seg>
<seg xml:id="CH2a1382_CHANT_001-1a.57">迴一翼，<lb/></seg>
<seg xml:id="CH2a1382_CHANT_001-1a.58">令吾子攀其飛騰之勢，<lb/></seg>
<seg xml:id="CH2a1382_CHANT_001-1a.59">掛其羽翼之木，<lb/></seg>
<seg xml:id="CH2a1382_CHANT_001-1a.60">猶奮迅於雲霄之際，<lb/></seg>
<seg xml:id="CH2a1382_CHANT_001-1a.61">騰驤於四極之外。<lb/></seg>
<seg xml:id="CH2a1382_CHANT_001-1a.62">今迺金口玉音，<lb/></seg>
<seg xml:id="CH2a1382_CHANT_001-1a.63">漠然沉默。<lb/></seg>
<seg xml:id="CH2a1382_CHANT_001-1a.64">使吾子棲遲窮巷，<lb/></seg>
<seg xml:id="CH2a1382_CHANT_001-1a.65">守此困極，<lb/></seg>
<seg xml:id="CH2a1382_CHANT_001-1a.66">心有窮志，<lb/></seg>
<seg xml:id="CH2a1382_CHANT_001-1a.67">貌有饑色。<lb/></seg>
<seg xml:id="CH2a1382_CHANT_001-1a.68">吝江河之流，<lb/></seg>
<seg xml:id="CH2a1382_CHANT_001-1a.69">不以濯舟船之畔；<lb/></seg>
<seg xml:id="CH2a1382_CHANT_001-1a.70">惜東壁之光，<lb/></seg>
<seg xml:id="CH2a1382_CHANT_001-1a.71">不以寓貧婦之目。<lb/></seg>
<seg xml:id="CH2a1382_CHANT_001-1a.72">抑非二三公之蔽賢也，<lb/></seg>
<seg xml:id="CH2a1382_CHANT_001-1a.73">實吾子之拙惑也。」<lb/></seg>
<seg xml:id="CH2a1382_CHANT_001-1a.74">夏侯子曰：<lb/></seg>
<seg xml:id="CH2a1382_CHANT_001-1a.75">「噫！<lb/></seg>
<seg xml:id="CH2a1382_CHANT_001-1a.76">湛也幸，<lb/></seg>
<seg xml:id="CH2a1382_CHANT_001-1a.77">有過，<lb/></seg>
<seg xml:id="CH2a1382_CHANT_001-1a.78">人必知之矣。<lb/></seg>
<seg xml:id="CH2a1382_CHANT_001-1a.79">吾子所以褒飾之太矣。<lb/></seg>
<seg xml:id="CH2a1382_CHANT_001-1a.80">斟酌之喻，<lb/></seg>
<seg xml:id="CH2a1382_CHANT_001-1a.81">非小醜之所堪也。<lb/></seg>
<seg xml:id="CH2a1382_CHANT_001-1a.82">然過承古人之誨，<lb/></seg>
<seg xml:id="CH2a1382_CHANT_001-1a.83">抑因子大夫之忝在弊室也，<lb/></seg>
<seg xml:id="CH2a1382_CHANT_001-1a.84">敢布其腹心，<lb/></seg>
<seg xml:id="CH2a1382_CHANT_001-1a.85">豈能隱几以覽其概乎！」<lb/></seg>
<seg xml:id="CH2a1382_CHANT_001-1a.86">客曰：<lb/></seg>
<seg xml:id="CH2a1382_CHANT_001-1a.87">「敢祗以聽。」<lb/></seg>
<seg xml:id="CH2a1382_CHANT_001-1a.88">夏侯子曰：<lb/></seg>
<seg xml:id="CH2a1382_CHANT_001-1a.89">「吾聞先大夫孔聖之言：<lb/></seg>
<seg xml:id="CH2a1382_CHANT_001-1a.90">『德之不修，<lb/></seg>
<seg xml:id="CH2a1382_CHANT_001-1a.91">學之不講，<lb/></seg>
<seg xml:id="CH2a1382_CHANT_001-1a.92">聞義不能徙，<lb/></seg>
<seg xml:id="CH2a1382_CHANT_001-1a.93">不善不能改，<lb/></seg>
<seg xml:id="CH2a1382_CHANT_001-1a.94">是吾憂也。』<lb/></seg>
<seg xml:id="CH2a1382_CHANT_001-1a.95">四德具而名位不至者，<lb/></seg>
<seg xml:id="CH2a1382_CHANT_001-1a.96">非吾任也。<lb/></seg>
<seg xml:id="CH2a1382_CHANT_001-1a.97">是以君子求諸己，<lb/></seg>
<seg xml:id="CH2a1382_CHANT_001-1a.98">小人求諸人。<lb/></seg>
<seg xml:id="CH2a1382_CHANT_001-1a.99">僕也承門戶之業，<lb/></seg>
<seg xml:id="CH2a1382_CHANT_001-1a.100">受過庭之訓，<lb/></seg>
<seg xml:id="CH2a1382_CHANT_001-1a.101">是以得接冠帶之末，<lb/></seg>
<seg xml:id="CH2a1382_CHANT_001-1a.102">充乎士大夫之列，<lb/></seg>
<seg xml:id="CH2a1382_CHANT_001-1a.103">頗闚《六經》之文，<lb/></seg>
<seg xml:id="CH2a1382_CHANT_001-1a.104">覽百家之學。<lb/></seg>
<seg xml:id="CH2a1382_CHANT_001-1a.105">弱年而入公朝，<lb/></seg>
<seg xml:id="CH2a1382_CHANT_001-1a.106">蒙蔽而當顯舉，<lb/></seg>
<seg xml:id="CH2a1382_CHANT_001-1a.107">進不能拔群出萃，<lb/></seg>
<seg xml:id="CH2a1382_CHANT_001-1a.108">卻不能抗排當世，<lb/></seg>
<seg xml:id="CH2a1382_CHANT_001-1a.109">志則乍顯乍昧，<lb/></seg>
<seg xml:id="CH2a1382_CHANT_001-1a.110">文則乍幽乍蔚。<lb/></seg>
<seg xml:id="CH2a1382_CHANT_001-1a.111">知之者則謂之欲逍遙以養生，<lb/></seg>
<seg xml:id="CH2a1382_CHANT_001-1a.112">不知之者則謂之欲遑遑以求達，<lb/></seg>
<seg xml:id="CH2a1382_CHANT_001-1a.113">此皆未是僕之所匱也。<lb/></seg>
<seg xml:id="CH2a1382_CHANT_001-1a.114">僕又聞，<lb/></seg>
<seg xml:id="CH2a1382_CHANT_001-1a.115">世有道，<lb/></seg>
<seg xml:id="CH2a1382_CHANT_001-1a.116">則士無所執其節；<lb/></seg>
<seg xml:id="CH2a1382_CHANT_001-1a.117">黜陟明，<lb/></seg>
<seg xml:id="CH2a1382_CHANT_001-1a.118">則下不在量其力。<lb/></seg>
<seg xml:id="CH2a1382_CHANT_001-1a.119">是以當舉而不辭，<lb/></seg>
<seg xml:id="CH2a1382_CHANT_001-1a.120">入朝而酬問。<lb/></seg>
<seg xml:id="CH2a1382_CHANT_001-1a.121">僕，<lb/></seg>
<seg xml:id="CH2a1382_CHANT_001-1a.122">東野之鄙人，<lb/></seg>
<seg xml:id="CH2a1382_CHANT_001-1a.123">頑直之陋生也。<lb/></seg>
<seg xml:id="CH2a1382_CHANT_001-1a.124">不識當世之便，<lb/></seg>
<seg xml:id="CH2a1382_CHANT_001-1a.125">不達朝廷之情，<lb/></seg>
<seg xml:id="CH2a1382_CHANT_001-1a.126">不能倚靡容悅，<lb/></seg>
<seg xml:id="CH2a1382_CHANT_001-1a.127">出入崎傾，<lb/></seg>
<seg xml:id="CH2a1382_CHANT_001-1a.128">逐巧點妍，<lb/></seg>
<seg xml:id="CH2a1382_CHANT_001-1a.129">嘔喁辯佞。<lb/></seg>
<seg xml:id="CH2a1382_CHANT_001-1a.130">隨群班之次，<lb/></seg>
<seg xml:id="CH2a1382_CHANT_001-1a.131">伏簡墨之後。<lb/></seg>
<seg xml:id="CH2a1382_CHANT_001-1a.132">當此之時，<lb/></seg>
<seg xml:id="CH2a1382_CHANT_001-1a.133">若失水之魚，<lb/></seg>
<seg xml:id="CH2a1382_CHANT_001-1a.134">喪家之狗，<lb/></seg>
<seg xml:id="CH2a1382_CHANT_001-1a.135">行不勝衣，<lb/></seg>
<seg xml:id="CH2a1382_CHANT_001-1a.136">言不出口，<lb/></seg>
<seg xml:id="CH2a1382_CHANT_001-1a.137">安能于當世之務，<lb/></seg>
<seg xml:id="CH2a1382_CHANT_001-1a.138">觸人主之威，<lb/></seg>
<seg xml:id="CH2a1382_CHANT_001-1a.139">適足以露狂簡而增塵垢。<lb/></seg>
<seg xml:id="CH2a1382_CHANT_001-1a.140">縱使心有至言，<lb/></seg>
<seg xml:id="CH2a1382_CHANT_001-1a.141">言有偏直，<lb/></seg>
<seg xml:id="CH2a1382_CHANT_001-1a.142">此委巷之誠，<lb/></seg>
<seg xml:id="CH2a1382_CHANT_001-1a.143">非朝廷之欲也。<lb/></seg>
<seg xml:id="CH2a1382_CHANT_001-1a.144">今天子以茂德臨天下，<lb/></seg>
<seg xml:id="CH2a1382_CHANT_001-1a.145">以八方六合為四境，<lb/></seg>
<seg xml:id="CH2a1382_CHANT_001-1a.146">海內無虞，<lb/></seg>
<seg xml:id="CH2a1382_CHANT_001-1a.147">萬國玄靜，<lb/></seg>
<seg xml:id="CH2a1382_CHANT_001-1a.148">九夷之從王化，<lb/></seg>
<seg xml:id="CH2a1382_CHANT_001-1a.149">猶洪聲之收清響；<lb/></seg>
<seg xml:id="CH2a1382_CHANT_001-1a.150">黎苗之樂函夏，<lb/></seg>
<seg xml:id="CH2a1382_CHANT_001-1a.151">若遊形之招惠景。<lb/></seg>
<seg xml:id="CH2a1382_CHANT_001-1a.152">鄉曲之徒，<lb/></seg>
<seg xml:id="CH2a1382_CHANT_001-1a.153">一介之士，<lb/></seg>
<seg xml:id="CH2a1382_CHANT_001-1a.154">曾諷《急就》、習甲子者，<lb/></seg>
<seg xml:id="CH2a1382_CHANT_001-1a.155">皆奮筆揚文，<lb/></seg>
<seg xml:id="CH2a1382_CHANT_001-1a.156">議制論道。<lb/></seg>
<seg xml:id="CH2a1382_CHANT_001-1a.157">出草苗，<lb/></seg>
<seg xml:id="CH2a1382_CHANT_001-1a.158">起林藪，<lb/></seg>
<seg xml:id="CH2a1382_CHANT_001-1a.159">御青鎖，<lb/></seg>
<seg xml:id="CH2a1382_CHANT_001-1a.160">入金墉者，<lb/></seg>
<seg xml:id="CH2a1382_CHANT_001-1a.161">無日不有。<lb/></seg>
<seg xml:id="CH2a1382_CHANT_001-1a.162">充三臺之寺，<lb/></seg>
<seg xml:id="CH2a1382_CHANT_001-1a.163">盈中書之閣。<lb/></seg>
<seg xml:id="CH2a1382_CHANT_001-1a.164">有司不能竟其文，<lb/></seg>
<seg xml:id="CH2a1382_CHANT_001-1a.165">當年不能編其籍，<lb/></seg>
<seg xml:id="CH2a1382_CHANT_001-1a.166">此執政之所厭聞也。<lb/></seg>
<seg xml:id="CH2a1382_CHANT_001-1a.167">若乃群公百辟，<lb/></seg>
<seg xml:id="CH2a1382_CHANT_001-1a.168">卿士常伯，<lb/></seg>
<seg xml:id="CH2a1382_CHANT_001-1a.169">被朱佩紫，<lb/></seg>
<seg xml:id="CH2a1382_CHANT_001-1a.170">耀金帶白，<lb/></seg>
<seg xml:id="CH2a1382_CHANT_001-1a.171">坐而論道者，<lb/></seg>
<seg xml:id="CH2a1382_CHANT_001-1a.172">又充路盈寢，<lb/></seg>
<seg xml:id="CH2a1382_CHANT_001-1a.173">黃幄玉階之內，<lb/></seg>
<seg xml:id="CH2a1382_CHANT_001-1a.174">飽其尺牘矣。<lb/></seg>
<seg xml:id="CH2a1382_CHANT_001-1a.175">若僕之言，<lb/></seg>
<seg xml:id="CH2a1382_CHANT_001-1a.176">皆糞土之說，<lb/></seg>
<seg xml:id="CH2a1382_CHANT_001-1a.177">消磨灰爛，<lb/></seg>
<seg xml:id="CH2a1382_CHANT_001-1a.178">垢辱招穢，<lb/></seg>
<seg xml:id="CH2a1382_CHANT_001-1a.179">適可充衛士之爨，<lb/></seg>
<seg xml:id="CH2a1382_CHANT_001-1a.180">盈掃除之器。<lb/></seg>
<seg xml:id="CH2a1382_CHANT_001-1a.181">譬投盈寸之膠，<lb/></seg>
<seg xml:id="CH2a1382_CHANT_001-1a.182">而欲使江海易色；<lb/></seg>
<seg xml:id="CH2a1382_CHANT_001-1a.183">燒一羽之毛，<lb/></seg>
<seg xml:id="CH2a1382_CHANT_001-1a.184">而欲令大爐增勢。<lb/></seg>
<seg xml:id="CH2a1382_CHANT_001-1a.185">若燎原之煙，<lb/></seg>
<seg xml:id="CH2a1382_CHANT_001-1a.186">彌天之雲，<lb/></seg>
<seg xml:id="CH2a1382_CHANT_001-1a.187">噓之不益其熱，<lb/></seg>
<seg xml:id="CH2a1382_CHANT_001-1a.188">噏之不減其氣。<lb/></seg>
<seg xml:id="CH2a1382_CHANT_001-1a.189">今子見僕入朝蹔對，<lb/></seg>
<seg xml:id="CH2a1382_CHANT_001-1a.190">便欲坐望高位，<lb/></seg>
<seg xml:id="CH2a1382_CHANT_001-1a.191">吐言數百，<lb/></seg>
<seg xml:id="CH2a1382_CHANT_001-1a.192">謂陵嶒一世，<lb/></seg>
<seg xml:id="CH2a1382_CHANT_001-1a.193">何吾子之失評也！<lb/></seg>
<seg xml:id="CH2a1382_CHANT_001-1a.194">僕固脂車以須放，<lb/></seg>
<seg xml:id="CH2a1382_CHANT_001-1a.195">秣馬以待卻，<lb/></seg>
<seg xml:id="CH2a1382_CHANT_001-1a.196">反耕於枳落，<lb/></seg>
<seg xml:id="CH2a1382_CHANT_001-1a.197">歸志乎渦瀨，<lb/></seg>
<seg xml:id="CH2a1382_CHANT_001-1a.198">從容乎農夫，<lb/></seg>
<seg xml:id="CH2a1382_CHANT_001-1a.199">優游乎卒歲矣。<lb/></seg>
<seg xml:id="CH2a1382_CHANT_001-1a.200">古者天子畫土以封群后，<lb/></seg>
<seg xml:id="CH2a1382_CHANT_001-1a.201">群后受國以臨其邦，<lb/></seg>
<seg xml:id="CH2a1382_CHANT_001-1a.202">懸大賞以樂其成，<lb/></seg>
<seg xml:id="CH2a1382_CHANT_001-1a.203">列九伐以討其違，<lb/></seg>
<seg xml:id="CH2a1382_CHANT_001-1a.204">興衰相形，<lb/></seg>
<seg xml:id="CH2a1382_CHANT_001-1a.205">安危相頎。<lb/></seg>
<seg xml:id="CH2a1382_CHANT_001-1a.206">故在位者以求賢為務，<lb/></seg>
<seg xml:id="CH2a1382_CHANT_001-1a.207">受任者以進才為急。<lb/></seg>
<seg xml:id="CH2a1382_CHANT_001-1a.208">今也則九州為一家，<lb/></seg>
<seg xml:id="CH2a1382_CHANT_001-1a.209">萬國為百郡，<lb/></seg>
<seg xml:id="CH2a1382_CHANT_001-1a.210">政有常道，<lb/></seg>
<seg xml:id="CH2a1382_CHANT_001-1a.211">法有恒訓，<lb/></seg>
<seg xml:id="CH2a1382_CHANT_001-1a.212">因循而禮樂自定，<lb/></seg>
<seg xml:id="CH2a1382_CHANT_001-1a.213">揖讓而天下大順。<lb/></seg>
<seg xml:id="CH2a1382_CHANT_001-1a.214">夫道學之貴游，<lb/></seg>
<seg xml:id="CH2a1382_CHANT_001-1a.215">閭邑之搢紳，<lb/></seg>
<seg xml:id="CH2a1382_CHANT_001-1a.216">皆高門之子，<lb/></seg>
<seg xml:id="CH2a1382_CHANT_001-1a.217">世臣之胤，<lb/></seg>
<seg xml:id="CH2a1382_CHANT_001-1a.218">宏風長譽，<lb/></seg>
<seg xml:id="CH2a1382_CHANT_001-1a.219">推成而進，<lb/></seg>
<seg xml:id="CH2a1382_CHANT_001-1a.220">悠悠者皆天下之彥也。<lb/></seg>
<seg xml:id="CH2a1382_CHANT_001-1a.221">諷詁訓，<lb/></seg>
<seg xml:id="CH2a1382_CHANT_001-1a.222">傳《詩》、《書》，<lb/></seg>
<seg xml:id="CH2a1382_CHANT_001-1a.223">講儒墨，<lb/></seg>
<seg xml:id="CH2a1382_CHANT_001-1a.224">說玄虛，<lb/></seg>
<seg xml:id="CH2a1382_CHANT_001-1a.225">僕皆不如也。<lb/></seg>
<seg xml:id="CH2a1382_CHANT_001-1a.226">二三公之簡僕於凡庸之肆，<lb/></seg>
<seg xml:id="CH2a1382_CHANT_001-1a.227">顯僕於細猥之中，<lb/></seg>
<seg xml:id="CH2a1382_CHANT_001-1a.228">則為功也重矣；<lb/></seg>
<seg xml:id="CH2a1382_CHANT_001-1a.229">時而清談，<lb/></seg>
<seg xml:id="CH2a1382_CHANT_001-1a.230">則為親也周矣。<lb/></seg>
<seg xml:id="CH2a1382_CHANT_001-1a.231">且古之君子，<lb/></seg>
<seg xml:id="CH2a1382_CHANT_001-1a.232">不知士，<lb/></seg>
<seg xml:id="CH2a1382_CHANT_001-1a.233">則不明不安。<lb/></seg>
<seg xml:id="CH2a1382_CHANT_001-1a.234">是以居逸而思危，<lb/></seg>
<seg xml:id="CH2a1382_CHANT_001-1a.235">對食而肴乾。<lb/></seg>
<seg xml:id="CH2a1382_CHANT_001-1a.236">今也則否。<lb/></seg>
<seg xml:id="CH2a1382_CHANT_001-1a.237">居位者以善身為靜，<lb/></seg>
<seg xml:id="CH2a1382_CHANT_001-1a.238">以寡交為慎，<lb/></seg>
<seg xml:id="CH2a1382_CHANT_001-1a.239">以弱斷為重，<lb/></seg>
<seg xml:id="CH2a1382_CHANT_001-1a.240">以怯言為信。<lb/></seg>
<seg xml:id="CH2a1382_CHANT_001-1a.241">不知士者無公誹，<lb/></seg>
<seg xml:id="CH2a1382_CHANT_001-1a.242">不得士者不私愧。<lb/></seg>
<seg xml:id="CH2a1382_CHANT_001-1a.243">彼在位者皆稷、契、咎、益、伊、呂、周、召之倫，<lb/></seg>
<seg xml:id="CH2a1382_CHANT_001-1a.244">叔豹、仲熊之儔，<lb/></seg>
<seg xml:id="CH2a1382_CHANT_001-1a.245">稽古則踰黃、唐，<lb/></seg>
<seg xml:id="CH2a1382_CHANT_001-1a.246">經緯則越虞、夏，<lb/></seg>
<seg xml:id="CH2a1382_CHANT_001-1a.247">蔑昆吾之功，<lb/></seg>
<seg xml:id="CH2a1382_CHANT_001-1a.248">嗤桓文之勳，<lb/></seg>
<seg xml:id="CH2a1382_CHANT_001-1a.249">抵㧙管仲，<lb/></seg>
<seg xml:id="CH2a1382_CHANT_001-1a.250">蹉雹晏嬰。<lb/></seg>
<seg xml:id="CH2a1382_CHANT_001-1a.251">其遠則欲升鼎湖，<lb/></seg>
<seg xml:id="CH2a1382_CHANT_001-1a.252">近則欲超太平。<lb/></seg>
<seg xml:id="CH2a1382_CHANT_001-1a.253">不重嗇神，<lb/></seg>
<seg xml:id="CH2a1382_CHANT_001-1a.254">獨善共身，<lb/></seg>
<seg xml:id="CH2a1382_CHANT_001-1a.255">玄白沖虛，<lb/></seg>
<seg xml:id="CH2a1382_CHANT_001-1a.256">仡爾養真。<lb/></seg>
<seg xml:id="CH2a1382_CHANT_001-1a.257">雖力狹太山，<lb/></seg>
<seg xml:id="CH2a1382_CHANT_001-1a.258">將不舉一羽；<lb/></seg>
<seg xml:id="CH2a1382_CHANT_001-1a.259">揚波萬里，<lb/></seg>
<seg xml:id="CH2a1382_CHANT_001-1a.260">將不濯一鱗。<lb/></seg>
<seg xml:id="CH2a1382_CHANT_001-1a.261">咳唾成珠玉，<lb/></seg>
<seg xml:id="CH2a1382_CHANT_001-1a.262">揮袂出風雲。<lb/></seg>
<seg xml:id="CH2a1382_CHANT_001-1a.263">豈肯蹩躠鄙事，<lb/></seg>
<seg xml:id="CH2a1382_CHANT_001-1a.264">取才進人，<lb/></seg>
<seg xml:id="CH2a1382_CHANT_001-1a.265">此又吾子之失言也。<lb/></seg>
<seg xml:id="CH2a1382_CHANT_001-1a.266">子獨不聞夫神人乎！<lb/></seg>
<seg xml:id="CH2a1382_CHANT_001-1a.267">噏風飲露，<lb/></seg>
<seg xml:id="CH2a1382_CHANT_001-1a.268">不食五穀。<lb/></seg>
<seg xml:id="CH2a1382_CHANT_001-1a.269">登太清，<lb/></seg>
<seg xml:id="CH2a1382_CHANT_001-1a.270">遊山嶽，<lb/></seg>
<seg xml:id="CH2a1382_CHANT_001-1a.271">靡芝草，<lb/></seg>
<seg xml:id="CH2a1382_CHANT_001-1a.272">弄白玉。<lb/></seg>
<seg xml:id="CH2a1382_CHANT_001-1a.273">不因而獨備，<lb/></seg>
<seg xml:id="CH2a1382_CHANT_001-1a.274">無假而自足。<lb/></seg>
<seg xml:id="CH2a1382_CHANT_001-1a.275">不與人路同嗜欲，<lb/></seg>
<seg xml:id="CH2a1382_CHANT_001-1a.276">不與世務齊榮辱。<lb/></seg>
<seg xml:id="CH2a1382_CHANT_001-1a.277">故能入無窮之門，<lb/></seg>
<seg xml:id="CH2a1382_CHANT_001-1a.278">享不死之年。<lb/></seg>
<seg xml:id="CH2a1382_CHANT_001-1a.279">以此言之，<lb/></seg>
<seg xml:id="CH2a1382_CHANT_001-1a.280">何待進賢！」<lb/></seg>
<seg xml:id="CH2a1382_CHANT_001-1a.281">客曰：<lb/></seg>
<seg xml:id="CH2a1382_CHANT_001-1a.282">「聖人有言曰：<lb/></seg>
<seg xml:id="CH2a1382_CHANT_001-1a.283">『邦有道，<lb/></seg>
<seg xml:id="CH2a1382_CHANT_001-1a.284">貧且賤焉，<lb/></seg>
<seg xml:id="CH2a1382_CHANT_001-1a.285">恥也。』<lb/></seg>
<seg xml:id="CH2a1382_CHANT_001-1a.286">今子值有道之世，<lb/></seg>
<seg xml:id="CH2a1382_CHANT_001-1a.287">當太平之會，<lb/></seg>
<seg xml:id="CH2a1382_CHANT_001-1a.288">不攘袂奮氣，<lb/></seg>
<seg xml:id="CH2a1382_CHANT_001-1a.289">發謀出奇。<lb/></seg>
<seg xml:id="CH2a1382_CHANT_001-1a.290">使鳴鶴受和，<lb/></seg>
<seg xml:id="CH2a1382_CHANT_001-1a.291">好爵見縻。<lb/></seg>
<seg xml:id="CH2a1382_CHANT_001-1a.292">抑乃沉身郎署，<lb/></seg>
<seg xml:id="CH2a1382_CHANT_001-1a.293">約志勤卑，<lb/></seg>
<seg xml:id="CH2a1382_CHANT_001-1a.294">不亦羸哉！<lb/></seg>
<seg xml:id="CH2a1382_CHANT_001-1a.295">且伊尹之干成湯，<lb/></seg>
<seg xml:id="CH2a1382_CHANT_001-1a.296">甯戚之迕桓公，<lb/></seg>
<seg xml:id="CH2a1382_CHANT_001-1a.297">或投已鼎俎，<lb/></seg>
<seg xml:id="CH2a1382_CHANT_001-1a.298">或庸身飯牛，<lb/></seg>
<seg xml:id="CH2a1382_CHANT_001-1a.299">明廢興之機，<lb/></seg>
<seg xml:id="CH2a1382_CHANT_001-1a.300">歌《白水》之流，<lb/></seg>
<seg xml:id="CH2a1382_CHANT_001-1a.301">德入殷王，<lb/></seg>
<seg xml:id="CH2a1382_CHANT_001-1a.302">義感齊侯。<lb/></seg>
<seg xml:id="CH2a1382_CHANT_001-1a.303">故伊尹起庖廚而登阿衡，<lb/></seg>
<seg xml:id="CH2a1382_CHANT_001-1a.304">甯戚出車下而階大夫。<lb/></seg>
<seg xml:id="CH2a1382_CHANT_001-1a.305">外無微介，<lb/></seg>
<seg xml:id="CH2a1382_CHANT_001-1a.306">內無請謁，<lb/></seg>
<seg xml:id="CH2a1382_CHANT_001-1a.307">矯身擢手，<lb/></seg>
<seg xml:id="CH2a1382_CHANT_001-1a.308">徑躡名位。<lb/></seg>
<seg xml:id="CH2a1382_CHANT_001-1a.309">吾子亦何不慕賢以自厲，<lb/></seg>
<seg xml:id="CH2a1382_CHANT_001-1a.310">希古以慷慨乎！」<lb/></seg>
<seg xml:id="CH2a1382_CHANT_001-1a.311">夏侯子曰：<lb/></seg>
<seg xml:id="CH2a1382_CHANT_001-1a.312">「嗚呼！<lb/></seg>
<seg xml:id="CH2a1382_CHANT_001-1a.313">是何言歟！<lb/></seg>
<seg xml:id="CH2a1382_CHANT_001-1a.314">富與貴是人之所欲，<lb/></seg>
<seg xml:id="CH2a1382_CHANT_001-1a.315">非僕之所惡也。<lb/></seg>
<seg xml:id="CH2a1382_CHANT_001-1a.316">夫干將之劍，<lb/></seg>
<seg xml:id="CH2a1382_CHANT_001-1a.317">陸斷狗馬，<lb/></seg>
<seg xml:id="CH2a1382_CHANT_001-1a.318">水截蛟龍，<lb/></seg>
<seg xml:id="CH2a1382_CHANT_001-1a.319">而鈆刀不能入泥。<lb/></seg>
<seg xml:id="CH2a1382_CHANT_001-1a.320">騏驥驊騮之乘，<lb/></seg>
<seg xml:id="CH2a1382_CHANT_001-1a.321">一日而致千里，<lb/></seg>
<seg xml:id="CH2a1382_CHANT_001-1a.322">而駑蹇不能邁畝。<lb/></seg>
<seg xml:id="CH2a1382_CHANT_001-1a.323">百鍊之鑑，<lb/></seg>
<seg xml:id="CH2a1382_CHANT_001-1a.324">別鬚眉之數，<lb/></seg>
<seg xml:id="CH2a1382_CHANT_001-1a.325">而壁土不見泰山。<lb/></seg>
<seg xml:id="CH2a1382_CHANT_001-1a.326">鴻鵠一舉，<lb/></seg>
<seg xml:id="CH2a1382_CHANT_001-1a.327">橫四海之區，<lb/></seg>
<seg xml:id="CH2a1382_CHANT_001-1a.328">出青雲之外，<lb/></seg>
<seg xml:id="CH2a1382_CHANT_001-1a.329">而尺鷃不陵桑榆。<lb/></seg>
<seg xml:id="CH2a1382_CHANT_001-1a.330">此利鈍之覺，<lb/></seg>
<seg xml:id="CH2a1382_CHANT_001-1a.331">優劣之決也，<lb/></seg>
<seg xml:id="CH2a1382_CHANT_001-1a.332">夫欲進其身者，<lb/></seg>
<seg xml:id="CH2a1382_CHANT_001-1a.333">不過千萬乘，<lb/></seg>
<seg xml:id="CH2a1382_CHANT_001-1a.334">而僕以上朝堂，<lb/></seg>
<seg xml:id="CH2a1382_CHANT_001-1a.335">答世問，<lb/></seg>
<seg xml:id="CH2a1382_CHANT_001-1a.336">不過顯所知。<lb/></seg>
<seg xml:id="CH2a1382_CHANT_001-1a.337">僕以竭心思，<lb/></seg>
<seg xml:id="CH2a1382_CHANT_001-1a.338">盡才學，<lb/></seg>
<seg xml:id="CH2a1382_CHANT_001-1a.339">意無雅正可準，<lb/></seg>
<seg xml:id="CH2a1382_CHANT_001-1a.340">論無片言可採，<lb/></seg>
<seg xml:id="CH2a1382_CHANT_001-1a.341">是以頓於鄙劣而莫之能起也。<lb/></seg>
<seg xml:id="CH2a1382_CHANT_001-1a.342">以此言之，<lb/></seg>
<seg xml:id="CH2a1382_CHANT_001-1a.343">僕何為其不自衒哉！<lb/></seg>
<seg xml:id="CH2a1382_CHANT_001-1a.344">子不嫌僕德之不劭，<lb/></seg>
<seg xml:id="CH2a1382_CHANT_001-1a.345">而疑其位之不到，<lb/></seg>
<seg xml:id="CH2a1382_CHANT_001-1a.346">是猶反鏡而索照，<lb/></seg>
<seg xml:id="CH2a1382_CHANT_001-1a.347">登木而下釣，<lb/></seg>
<seg xml:id="CH2a1382_CHANT_001-1a.348">僕未以此為不肖也。<lb/></seg>
<seg xml:id="CH2a1382_CHANT_001-1a.349">若乃伊尹負鼎以干湯，<lb/></seg>
<seg xml:id="CH2a1382_CHANT_001-1a.350">呂尚隱遊以徼文，<lb/></seg>
<seg xml:id="CH2a1382_CHANT_001-1a.351">傅說操築以寤主，<lb/></seg>
<seg xml:id="CH2a1382_CHANT_001-1a.352">甯戚擊角以要君，<lb/></seg>
<seg xml:id="CH2a1382_CHANT_001-1a.353">此非僕所能也。<lb/></seg>
<seg xml:id="CH2a1382_CHANT_001-1a.354">莊周駘蕩以放言，<lb/></seg>
<seg xml:id="CH2a1382_CHANT_001-1a.355">君平賣卜以自賢，<lb/></seg>
<seg xml:id="CH2a1382_CHANT_001-1a.356">接輿陽狂以蔽身，<lb/></seg>
<seg xml:id="CH2a1382_CHANT_001-1a.357">梅福棄家以求仙，<lb/></seg>
<seg xml:id="CH2a1382_CHANT_001-1a.358">此又非僕之所安也。<lb/></seg>
<seg xml:id="CH2a1382_CHANT_001-1a.359">若乃季札抗節於延陵，<lb/></seg>
<seg xml:id="CH2a1382_CHANT_001-1a.360">揚雄覃思於《太玄》，<lb/></seg>
<seg xml:id="CH2a1382_CHANT_001-1a.361">伯玉和柔於人懷，<lb/></seg>
<seg xml:id="CH2a1382_CHANT_001-1a.362">柳惠三黜於士官，<lb/></seg>
<seg xml:id="CH2a1382_CHANT_001-1a.363">僕雖不敏，<lb/></seg>
<seg xml:id="CH2a1382_CHANT_001-1a.364">竊頗彷彿其清塵。」<lb/></seg>
<seg xml:id="CH2a1382_CHANT_001-1a.365">《晉書》本傳。<lb/></seg>
</p>
<p>
<seg xml:id="CH2a1382_CHANT_001-2a.1"><pb xml:id="CH2a1382_CHANT_001-2a" ed="CHANT" n="001-2a"/><lb/></seg>
<seg xml:id="CH2a1382_CHANT_001-2a.2">〈雜篇佚文〉</seg>
</p>
<p>
<seg xml:id="CH2a1382_CHANT_001-2a.3">紂亂太熟爛矣，<lb/></seg>
<seg xml:id="CH2a1382_CHANT_001-2a.4">武王乃往伐之。<lb/></seg>
<seg xml:id="CH2a1382_CHANT_001-2a.5">《太平御覽》卷八十二。<lb/></seg>
</p>
<p>
<seg xml:id="CH2a1382_CHANT_001-2a.6">爪生於肉，<lb/></seg>
<seg xml:id="CH2a1382_CHANT_001-2a.7">去爪而肉不知。<lb/></seg>
<seg xml:id="CH2a1382_CHANT_001-2a.8">《太平御覽》卷三百七十引《夏侯子》。<lb/></seg>
</p>
<p>
<seg xml:id="CH2a1382_CHANT_001-3a.1"><pb xml:id="CH2a1382_CHANT_001-3a" ed="CHANT" n="001-3a"/><lb/></seg>
<seg xml:id="CH2a1382_CHANT_001-3a.2">髮生於皮，<lb/></seg>
<seg xml:id="CH2a1382_CHANT_001-3a.3">去髮而皮不知。<lb/></seg>
<seg xml:id="CH2a1382_CHANT_001-3a.4">《太平御覽》卷三百七十五引《新論》。<lb/></seg>
</p>
<p>
<seg xml:id="CH2a1382_CHANT_001-3a.5">一舟之覆，<lb/></seg>
<seg xml:id="CH2a1382_CHANT_001-3a.6">無一毫不溼；<lb/></seg>
<seg xml:id="CH2a1382_CHANT_001-3a.7">一馬之走，<lb/></seg>
<seg xml:id="CH2a1382_CHANT_001-3a.8">無一毛不動，<lb/></seg>
<seg xml:id="CH2a1382_CHANT_001-3a.9">故大同萬物不一也。<lb/></seg>
<seg xml:id="CH2a1382_CHANT_001-3a.10">《太平御覽》卷八百九十七。<lb/></seg>
</p>
<p>
<seg xml:id="CH2a1382_CHANT_001-4a.1"><pb xml:id="CH2a1382_CHANT_001-4a" ed="CHANT" n="001-4a"/><lb/></seg>
<seg xml:id="CH2a1382_CHANT_001-4a.2">魯人有善相馬者，<lb/></seg>
<seg xml:id="CH2a1382_CHANT_001-4a.3">與余俱遊。<lb/></seg>
<seg xml:id="CH2a1382_CHANT_001-4a.4">夜方寐，<lb/></seg>
<seg xml:id="CH2a1382_CHANT_001-4a.5">聞馬有行者，<lb/></seg>
<seg xml:id="CH2a1382_CHANT_001-4a.6">魯人驚曰「七百里也」，<lb/></seg>
<seg xml:id="CH2a1382_CHANT_001-4a.7">吾恐此暗中耳。<lb/></seg>
<seg xml:id="CH2a1382_CHANT_001-4a.8">同上。<lb/></seg>
</p>
<p>
<seg xml:id="CH2a1382_CHANT_001-4a.9">一螘之行，<lb/></seg>
<seg xml:id="CH2a1382_CHANT_001-4a.10">一蚊之飛，<lb/></seg>
<seg xml:id="CH2a1382_CHANT_001-4a.11">聖人皆知之。<lb/></seg>
<seg xml:id="CH2a1382_CHANT_001-4a.12">《太平御覽》卷九百四十五。<lb/></seg>
</p>
</div>
</body>
</text>
</TEI>
