<TEI xmlns="http://www.tei-c.org/ns/1.0" xml:id="CH2a1395">
<teiHeader>
<fileDesc>
<titleStmt>
<title>厲學一卷</title>
</titleStmt>
<editionStmt><edition><idno type="kanripo">CH2a1395</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《厲學》</head>
<p>
<seg xml:id="CH2a1395_CHANT_001-1a.1"><pb xml:id="CH2a1395_CHANT_001-1a" ed="CHANT" n="001-1a"/><lb/></seg>
<seg xml:id="CH2a1395_CHANT_001-1a.2">〈移告縣屬〉</seg>
</p>
<p>
<seg xml:id="CH2a1395_CHANT_001-1a.3">學所以定情理性而積眾善者也。<lb/></seg>
<seg xml:id="CH2a1395_CHANT_001-1a.4">情定於內而行成於外，<lb/></seg>
<seg xml:id="CH2a1395_CHANT_001-1a.5">積善於心而名顯於教，<lb/></seg>
<seg xml:id="CH2a1395_CHANT_001-1a.6">故中人之性隨教而移，<lb/></seg>
<seg xml:id="CH2a1395_CHANT_001-1a.7">善積則習與性成。<lb/></seg>
<seg xml:id="CH2a1395_CHANT_001-1a.8">唐虞之時，<lb/></seg>
<seg xml:id="CH2a1395_CHANT_001-1a.9">皆比屋而可封，<lb/></seg>
<seg xml:id="CH2a1395_CHANT_001-1a.10">及其廢也，<lb/></seg>
<seg xml:id="CH2a1395_CHANT_001-1a.11">而云可誅，<lb/></seg>
<seg xml:id="CH2a1395_CHANT_001-1a.12">豈非化以成俗教移人心者哉？<lb/></seg>
<seg xml:id="CH2a1395_CHANT_001-1a.13">自漢氏失御，<lb/></seg>
<seg xml:id="CH2a1395_CHANT_001-1a.14">天下分崩，<lb/></seg>
<seg xml:id="CH2a1395_CHANT_001-1a.15">江表寇隔，<lb/></seg>
<seg xml:id="CH2a1395_CHANT_001-1a.16">久替王教，<lb/></seg>
<seg xml:id="CH2a1395_CHANT_001-1a.17">庠序之訓，<lb/></seg>
<seg xml:id="CH2a1395_CHANT_001-1a.18">廢而莫脩。<lb/></seg>
<seg xml:id="CH2a1395_CHANT_001-1a.19">今四海一統，<lb/></seg>
<seg xml:id="CH2a1395_CHANT_001-1a.20">萬里同軌，<lb/></seg>
<seg xml:id="CH2a1395_CHANT_001-1a.21">熙熙兆庶，<lb/></seg>
<seg xml:id="CH2a1395_CHANT_001-1a.22">咸休息乎太和之中，<lb/></seg>
<seg xml:id="CH2a1395_CHANT_001-1a.23">宜崇尚道素，<lb/></seg>
<seg xml:id="CH2a1395_CHANT_001-1a.24">廣開學業，<lb/></seg>
<seg xml:id="CH2a1395_CHANT_001-1a.25">以讚協時雍，<lb/></seg>
<seg xml:id="CH2a1395_CHANT_001-1a.26">光揚盛化。<lb/></seg>
<seg xml:id="CH2a1395_CHANT_001-1a.27">《晉書‧虞溥傳》。<lb/></seg>
</p>
<p>
<seg xml:id="CH2a1395_CHANT_001-2a.1"><pb xml:id="CH2a1395_CHANT_001-2a" ed="CHANT" n="001-2a"/><lb/></seg>
<seg xml:id="CH2a1395_CHANT_001-2a.2">〈獎訓諸生誥〉</seg>
</p>
<p>
<seg xml:id="CH2a1395_CHANT_001-2a.3">文學諸生，<lb/></seg>
<seg xml:id="CH2a1395_CHANT_001-2a.4">皆冠帶之流，<lb/></seg>
<seg xml:id="CH2a1395_CHANT_001-2a.5">年盛志美，<lb/></seg>
<seg xml:id="CH2a1395_CHANT_001-2a.6">始涉學庭，<lb/></seg>
<seg xml:id="CH2a1395_CHANT_001-2a.7">講修典訓，<lb/></seg>
<seg xml:id="CH2a1395_CHANT_001-2a.8">此大成之業，<lb/></seg>
<seg xml:id="CH2a1395_CHANT_001-2a.9">立德之基也。<lb/></seg>
<seg xml:id="CH2a1395_CHANT_001-2a.10">夫聖人之道，<lb/></seg>
<seg xml:id="CH2a1395_CHANT_001-2a.11">淡而寡味，<lb/></seg>
<seg xml:id="CH2a1395_CHANT_001-2a.12">故始學者不好也。<lb/></seg>
<seg xml:id="CH2a1395_CHANT_001-2a.13">及至期月所觀彌博，<lb/></seg>
<seg xml:id="CH2a1395_CHANT_001-2a.14">所習彌多，<lb/></seg>
<seg xml:id="CH2a1395_CHANT_001-2a.15">日聞所未聞，<lb/></seg>
<seg xml:id="CH2a1395_CHANT_001-2a.16">日見所不見。<lb/></seg>
<seg xml:id="CH2a1395_CHANT_001-2a.17">然後心開意朗，<lb/></seg>
<seg xml:id="CH2a1395_CHANT_001-2a.18">敬業樂群，<lb/></seg>
<seg xml:id="CH2a1395_CHANT_001-2a.19">忽然不覺大化之陶己，<lb/></seg>
<seg xml:id="CH2a1395_CHANT_001-2a.20">至道之入神也。<lb/></seg>
<seg xml:id="CH2a1395_CHANT_001-2a.21">故學之染人甚於丹青，<lb/></seg>
<seg xml:id="CH2a1395_CHANT_001-2a.22">丹青吾見久而渝矣，<lb/></seg>
<seg xml:id="CH2a1395_CHANT_001-2a.23">未見久學而渝者也。<lb/></seg>
<seg xml:id="CH2a1395_CHANT_001-2a.24">夫工人之染，<lb/></seg>
<seg xml:id="CH2a1395_CHANT_001-2a.25">先脩其質，<lb/></seg>
<seg xml:id="CH2a1395_CHANT_001-2a.26">後事其色，<lb/></seg>
<seg xml:id="CH2a1395_CHANT_001-2a.27">質脩色積而染工畢矣。<lb/></seg>
<seg xml:id="CH2a1395_CHANT_001-2a.28">學亦有質，<lb/></seg>
<seg xml:id="CH2a1395_CHANT_001-2a.29">孝、悌、忠、信是也。<lb/></seg>
<seg xml:id="CH2a1395_CHANT_001-2a.30">君子內正其心，<lb/></seg>
<seg xml:id="CH2a1395_CHANT_001-2a.31">外脩其行，<lb/></seg>
<seg xml:id="CH2a1395_CHANT_001-2a.32">行有餘力，<lb/></seg>
<seg xml:id="CH2a1395_CHANT_001-2a.33">則以學文，<lb/></seg>
<seg xml:id="CH2a1395_CHANT_001-2a.34">文質彬彬，<lb/></seg>
<seg xml:id="CH2a1395_CHANT_001-2a.35">然後為德。<lb/></seg>
<seg xml:id="CH2a1395_CHANT_001-2a.36">夫學者不患才不及，<lb/></seg>
<seg xml:id="CH2a1395_CHANT_001-2a.37">而患志不立，<lb/></seg>
<seg xml:id="CH2a1395_CHANT_001-2a.38">故曰希驥之馬，<lb/></seg>
<seg xml:id="CH2a1395_CHANT_001-2a.39">亦驥之乘，<lb/></seg>
<seg xml:id="CH2a1395_CHANT_001-2a.40">希顏之徒亦顏之倫也。<lb/></seg>
<seg xml:id="CH2a1395_CHANT_001-2a.41">又曰：<lb/></seg>
<seg xml:id="CH2a1395_CHANT_001-2a.42">鍥而舍之，<lb/></seg>
<seg xml:id="CH2a1395_CHANT_001-2a.43">朽木；<lb/></seg>
<seg xml:id="CH2a1395_CHANT_001-2a.44">不知鍥而不舍，<lb/></seg>
<seg xml:id="CH2a1395_CHANT_001-2a.45">金石可虧，<lb/></seg>
<seg xml:id="CH2a1395_CHANT_001-2a.46">斯非其效乎？<lb/></seg>
<seg xml:id="CH2a1395_CHANT_001-2a.47">今諸生口誦聖人之典，<lb/></seg>
<seg xml:id="CH2a1395_CHANT_001-2a.48">體閑庠序之訓，<lb/></seg>
<seg xml:id="CH2a1395_CHANT_001-2a.49">比及三年，<lb/></seg>
<seg xml:id="CH2a1395_CHANT_001-2a.50">可以小成而令名宣流，<lb/></seg>
<seg xml:id="CH2a1395_CHANT_001-2a.51">雅譽日新，<lb/></seg>
<seg xml:id="CH2a1395_CHANT_001-2a.52">朋友欽而樂之，<lb/></seg>
<seg xml:id="CH2a1395_CHANT_001-2a.53">朝士敬而歎之。<lb/></seg>
<seg xml:id="CH2a1395_CHANT_001-2a.54">於是州府交命，<lb/></seg>
<seg xml:id="CH2a1395_CHANT_001-2a.55">擇官而仕，<lb/></seg>
<seg xml:id="CH2a1395_CHANT_001-2a.56">不亦美乎！<lb/></seg>
<seg xml:id="CH2a1395_CHANT_001-2a.57">若乃含章舒藻，<lb/></seg>
<seg xml:id="CH2a1395_CHANT_001-2a.58">揮翰流離，<lb/></seg>
<seg xml:id="CH2a1395_CHANT_001-2a.59">稱述世務，<lb/></seg>
<seg xml:id="CH2a1395_CHANT_001-2a.60">探賾究奇，<lb/></seg>
<seg xml:id="CH2a1395_CHANT_001-2a.61">使揚班韜筆，<lb/></seg>
<seg xml:id="CH2a1395_CHANT_001-2a.62">仲舒結舌，<lb/></seg>
<seg xml:id="CH2a1395_CHANT_001-2a.63">亦惟才所居，<lb/></seg>
<seg xml:id="CH2a1395_CHANT_001-2a.64">固無常人也。<lb/></seg>
<seg xml:id="CH2a1395_CHANT_001-2a.65">然積一勺以成江河，<lb/></seg>
<seg xml:id="CH2a1395_CHANT_001-2a.66">累微塵以崇峻極，<lb/></seg>
<seg xml:id="CH2a1395_CHANT_001-2a.67">匪志匪勤，<lb/></seg>
<seg xml:id="CH2a1395_CHANT_001-2a.68">理無由濟也。<lb/></seg>
<seg xml:id="CH2a1395_CHANT_001-2a.69">諸生若絕人間之務，<lb/></seg>
<seg xml:id="CH2a1395_CHANT_001-2a.70">心專親學，<lb/></seg>
<seg xml:id="CH2a1395_CHANT_001-2a.71">累一以貫之，<lb/></seg>
<seg xml:id="CH2a1395_CHANT_001-2a.72">積漸以進之，<lb/></seg>
<seg xml:id="CH2a1395_CHANT_001-2a.73">則亦或遲或速，<lb/></seg>
<seg xml:id="CH2a1395_CHANT_001-2a.74">或先或後耳，<lb/></seg>
<seg xml:id="CH2a1395_CHANT_001-2a.75">何滯而不通，<lb/></seg>
<seg xml:id="CH2a1395_CHANT_001-2a.76">何遠而不至邪！<lb/></seg>
<seg xml:id="CH2a1395_CHANT_001-2a.77">同上。<lb/></seg>
</p>
</div>
</body>
</text>
</TEI>
