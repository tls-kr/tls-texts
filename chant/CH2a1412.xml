<TEI xmlns="http://www.tei-c.org/ns/1.0" xml:id="CH2a1412">
<teiHeader>
<fileDesc>
<titleStmt>
<title>維摩詰所說經</title>
</titleStmt>
<editionStmt><edition><idno type="kanripo">CH2a1412</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷下</head>
<p>
<seg xml:id="CH2a1412_CHANT_003-1a.1"><pb xml:id="CH2a1412_CHANT_003-1a" ed="CHANT" n="003-1a"/><lb/></seg>
<seg xml:id="CH2a1412_CHANT_003-1a.2">姚秦三藏鳩摩羅什譯<lb/></seg>
</p>
<p>
<seg xml:id="CH2a1412_CHANT_003-1a.3">香積佛品第十</seg>
</p>
<p>
<seg xml:id="CH2a1412_CHANT_003-1a.4">於是舍利弗心念。<lb/></seg>
<seg xml:id="CH2a1412_CHANT_003-1a.5">日時欲至。<lb/></seg>
<seg xml:id="CH2a1412_CHANT_003-1a.6">此諸菩薩當於何食。<lb/></seg>
<seg xml:id="CH2a1412_CHANT_003-1a.7">時維摩詰。<lb/></seg>
<seg xml:id="CH2a1412_CHANT_003-1a.8">知其意而語言。<lb/></seg>
<seg xml:id="CH2a1412_CHANT_003-1a.9">佛說八解脫。<lb/></seg>
<seg xml:id="CH2a1412_CHANT_003-1a.10">仁者受行。<lb/></seg>
<seg xml:id="CH2a1412_CHANT_003-1a.11">豈雜欲食而聞法乎。<lb/></seg>
<seg xml:id="CH2a1412_CHANT_003-1a.12">若欲食者且待須臾。<lb/></seg>
<seg xml:id="CH2a1412_CHANT_003-1a.13">當令汝得未曾有食。<lb/></seg>
<seg xml:id="CH2a1412_CHANT_003-1a.14">時維摩詰即入三味。<lb/></seg>
<seg xml:id="CH2a1412_CHANT_003-1a.15">以神通力示諸大眾。<lb/></seg>
<seg xml:id="CH2a1412_CHANT_003-1a.16">上方界分過四十二恆河沙佛土。<lb/></seg>
<seg xml:id="CH2a1412_CHANT_003-1a.17">有國名眾香。<lb/></seg>
<seg xml:id="CH2a1412_CHANT_003-1a.18">佛號香積。<lb/></seg>
<seg xml:id="CH2a1412_CHANT_003-1a.19">今現在。<lb/></seg>
<seg xml:id="CH2a1412_CHANT_003-1a.20">其國香氣比於十方諸佛世界入天之香最為第一。<lb/></seg>
<seg xml:id="CH2a1412_CHANT_003-1a.21">彼土無有聲聞辟支佛名。<lb/></seg>
<seg xml:id="CH2a1412_CHANT_003-1a.22">唯有清淨大菩薩眾。<lb/></seg>
<seg xml:id="CH2a1412_CHANT_003-1a.23">佛為說法。<lb/></seg>
<seg xml:id="CH2a1412_CHANT_003-1a.24">其界一切皆以香作樓閣。<lb/></seg>
<seg xml:id="CH2a1412_CHANT_003-1a.25">經行香地苑園皆香。<lb/></seg>
<seg xml:id="CH2a1412_CHANT_003-1a.26">其食香氣周流十方無量世界。<lb/></seg>
<seg xml:id="CH2a1412_CHANT_003-1a.27">時彼佛與諸菩薩方共坐食。<lb/></seg>
<seg xml:id="CH2a1412_CHANT_003-1a.28">有諸天子皆號香嚴。<lb/></seg>
<seg xml:id="CH2a1412_CHANT_003-1a.29">悉發阿耨多羅三藐三菩提心。<lb/></seg>
<seg xml:id="CH2a1412_CHANT_003-1a.30">供養彼佛及諸菩薩。<lb/></seg>
<seg xml:id="CH2a1412_CHANT_003-1a.31">此諸大眾莫不目見。<lb/></seg>
<seg xml:id="CH2a1412_CHANT_003-1a.32">時維摩詰問眾菩薩言。<lb/></seg>
<seg xml:id="CH2a1412_CHANT_003-1a.33">諸仁者。<lb/></seg>
<seg xml:id="CH2a1412_CHANT_003-1a.34">誰能致彼佛飯。<lb/></seg>
<seg xml:id="CH2a1412_CHANT_003-1a.35">以文殊師利威神力故咸皆默然。<lb/></seg>
<seg xml:id="CH2a1412_CHANT_003-1a.36">維摩詰言。<lb/></seg>
<seg xml:id="CH2a1412_CHANT_003-1a.37">仁此大眾無乃可恥。<lb/></seg>
<seg xml:id="CH2a1412_CHANT_003-1a.38">文殊師利曰。<lb/></seg>
<seg xml:id="CH2a1412_CHANT_003-1a.39">如佛所言勿輕未學。<lb/></seg>
<seg xml:id="CH2a1412_CHANT_003-1a.40">於是維摩詰。<lb/></seg>
<seg xml:id="CH2a1412_CHANT_003-1a.41">不起于座居眾會前化作菩薩。<lb/></seg>
<seg xml:id="CH2a1412_CHANT_003-1a.42">相好光明威德殊勝蔽於眾會。<lb/></seg>
<seg xml:id="CH2a1412_CHANT_003-1a.43">而告之曰。<lb/></seg>
<seg xml:id="CH2a1412_CHANT_003-1a.44">汝往上方界。<lb/></seg>
<seg xml:id="CH2a1412_CHANT_003-1a.45">分度如四十二恆河沙佛土。<lb/></seg>
<seg xml:id="CH2a1412_CHANT_003-1a.46">有國名眾香。<lb/></seg>
<seg xml:id="CH2a1412_CHANT_003-1a.47">佛號香積。<lb/></seg>
<seg xml:id="CH2a1412_CHANT_003-1a.48">與諸菩薩方共坐食。<lb/></seg>
<seg xml:id="CH2a1412_CHANT_003-1a.49">汝往到彼如我辭曰。<lb/></seg>
<seg xml:id="CH2a1412_CHANT_003-1a.50">維摩詰稽首世尊足下。<lb/></seg>
<seg xml:id="CH2a1412_CHANT_003-1a.51">致敬無量問訊起居少病少惱氣力安不。<lb/></seg>
<seg xml:id="CH2a1412_CHANT_003-1a.52">願得世尊所食之餘。<lb/></seg>
<seg xml:id="CH2a1412_CHANT_003-1a.53">於娑婆世界施作佛事。<lb/></seg>
<seg xml:id="CH2a1412_CHANT_003-1a.54">令此樂小法者得弘大道。<lb/></seg>
<seg xml:id="CH2a1412_CHANT_003-1a.55">亦使如來名聲普聞。<lb/></seg>
<seg xml:id="CH2a1412_CHANT_003-1a.56">時化菩薩即於會前昇于上方。<lb/></seg>
<seg xml:id="CH2a1412_CHANT_003-1a.57">舉眾皆見其去到眾香界禮彼佛足。<lb/></seg>
<seg xml:id="CH2a1412_CHANT_003-1a.58">又聞其言。<lb/></seg>
<seg xml:id="CH2a1412_CHANT_003-1a.59">維摩詰稽首世尊足下。<lb/></seg>
<seg xml:id="CH2a1412_CHANT_003-1a.60">致敬無量問訊起居少病少惱氣力安不。<lb/></seg>
<seg xml:id="CH2a1412_CHANT_003-1a.61">願得世尊所食之餘。<lb/></seg>
<seg xml:id="CH2a1412_CHANT_003-1a.62">欲於娑婆世界施作佛事。<lb/></seg>
<seg xml:id="CH2a1412_CHANT_003-1a.63">使此樂小法者得弘大道。<lb/></seg>
<seg xml:id="CH2a1412_CHANT_003-1a.64">亦使如來名聲普聞。<lb/></seg>
<seg xml:id="CH2a1412_CHANT_003-1a.65">彼諸大士見化菩薩歎未曾有。<lb/></seg>
<seg xml:id="CH2a1412_CHANT_003-1a.66">今此上人從何所來。<lb/></seg>
<seg xml:id="CH2a1412_CHANT_003-1a.67">娑婆世界為在何許。<lb/></seg>
<seg xml:id="CH2a1412_CHANT_003-1a.68">云何名為樂小法者。<lb/></seg>
<seg xml:id="CH2a1412_CHANT_003-1a.69">即以問佛。<lb/></seg>
<seg xml:id="CH2a1412_CHANT_003-1a.70">佛告之曰。<lb/></seg>
<seg xml:id="CH2a1412_CHANT_003-1a.71">下方度如四十二恆河沙佛土。<lb/></seg>
<seg xml:id="CH2a1412_CHANT_003-1a.72">有世界名娑婆。<lb/></seg>
<seg xml:id="CH2a1412_CHANT_003-1a.73">佛號釋迦牟尼。<lb/></seg>
<seg xml:id="CH2a1412_CHANT_003-1a.74">今現在於五濁惡世。<lb/></seg>
<seg xml:id="CH2a1412_CHANT_003-1a.75">為樂小法眾生敷演道教。<lb/></seg>
<seg xml:id="CH2a1412_CHANT_003-1a.76">彼有菩薩名維摩詰。<lb/></seg>
<seg xml:id="CH2a1412_CHANT_003-1a.77">住不可思議解脫。<lb/></seg>
<seg xml:id="CH2a1412_CHANT_003-1a.78">為諸菩薩說法。<lb/></seg>
<seg xml:id="CH2a1412_CHANT_003-1a.79">故遣化來稱揚我名并讚此土。<lb/></seg>
<seg xml:id="CH2a1412_CHANT_003-1a.80">令彼菩薩增益功德。<lb/></seg>
<seg xml:id="CH2a1412_CHANT_003-1a.81">彼菩薩言。<lb/></seg>
<seg xml:id="CH2a1412_CHANT_003-1a.82">其人何如乃作是化。<lb/></seg>
<seg xml:id="CH2a1412_CHANT_003-1a.83">德力無畏神足若斯。<lb/></seg>
<seg xml:id="CH2a1412_CHANT_003-1a.84">佛言。<lb/></seg>
<seg xml:id="CH2a1412_CHANT_003-1a.85">甚大。<lb/></seg>
<seg xml:id="CH2a1412_CHANT_003-1a.86">一切十方皆遣化往施作事饒益眾生。<lb/></seg>
<seg xml:id="CH2a1412_CHANT_003-1a.87">於是香積如來。<lb/></seg>
<seg xml:id="CH2a1412_CHANT_003-1a.88">以眾香鉢盛滿香飯與化菩薩。<lb/></seg>
<seg xml:id="CH2a1412_CHANT_003-1a.89">時彼九百萬菩薩俱發聲言。<lb/></seg>
<seg xml:id="CH2a1412_CHANT_003-1a.90">我欲詣娑婆世界供養釋迦牟尼佛。<lb/></seg>
<seg xml:id="CH2a1412_CHANT_003-1a.91">并欲見維摩詰等諸菩薩眾。<lb/></seg>
<seg xml:id="CH2a1412_CHANT_003-1a.92">佛言可往。<lb/></seg>
<seg xml:id="CH2a1412_CHANT_003-1a.93">攝汝身香。<lb/></seg>
<seg xml:id="CH2a1412_CHANT_003-1a.94">無令彼諸眾生起惑著心。<lb/></seg>
<seg xml:id="CH2a1412_CHANT_003-1a.95">又當捨汝本形。<lb/></seg>
<seg xml:id="CH2a1412_CHANT_003-1a.96">勿使彼國求菩薩者而自鄙恥。<lb/></seg>
<seg xml:id="CH2a1412_CHANT_003-1a.97">又汝於彼莫懷輕賤而作礙想。<lb/></seg>
<seg xml:id="CH2a1412_CHANT_003-1a.98">所以者何。<lb/></seg>
<seg xml:id="CH2a1412_CHANT_003-1a.99">十方國土皆如虛空。<lb/></seg>
<seg xml:id="CH2a1412_CHANT_003-1a.100">又諸佛為欲化諸樂小法者。<lb/></seg>
<seg xml:id="CH2a1412_CHANT_003-1a.101">不盡現其清淨土耳。<lb/></seg>
<seg xml:id="CH2a1412_CHANT_003-1a.102">時化菩薩既受鉢飯。<lb/></seg>
<seg xml:id="CH2a1412_CHANT_003-1a.103">與彼九百萬菩薩俱。<lb/></seg>
<seg xml:id="CH2a1412_CHANT_003-1a.104">承佛威神及維摩詰力。<lb/></seg>
<seg xml:id="CH2a1412_CHANT_003-1a.105">於彼世界忽然不現。<lb/></seg>
<seg xml:id="CH2a1412_CHANT_003-1a.106">須臾之間至維摩詰舍。<lb/></seg>
<seg xml:id="CH2a1412_CHANT_003-1a.107">時維摩詰。<lb/></seg>
<seg xml:id="CH2a1412_CHANT_003-1a.108">即化作九百萬師子之座。<lb/></seg>
<seg xml:id="CH2a1412_CHANT_003-1a.109">嚴好如前。<lb/></seg>
<seg xml:id="CH2a1412_CHANT_003-1a.110">諸菩薩皆坐其上。<lb/></seg>
<seg xml:id="CH2a1412_CHANT_003-1a.111">是化菩薩以滿鉢香飯與維摩詰。<lb/></seg>
<seg xml:id="CH2a1412_CHANT_003-1a.112">飯香普熏毘耶離城及三千大千世界。<lb/></seg>
<seg xml:id="CH2a1412_CHANT_003-1a.113">時毘耶離婆羅門居士等。<lb/></seg>
<seg xml:id="CH2a1412_CHANT_003-1a.114">聞是香氣身意怏然歎未曾有。<lb/></seg>
<seg xml:id="CH2a1412_CHANT_003-1a.115">於是長者主月蓋。<lb/></seg>
<seg xml:id="CH2a1412_CHANT_003-1a.116">從八萬四千人來入維摩詰舍。<lb/></seg>
<seg xml:id="CH2a1412_CHANT_003-1a.117">見其室中菩薩甚多諸師子座高廣嚴好。<lb/></seg>
<seg xml:id="CH2a1412_CHANT_003-1a.118">皆大歡喜禮。<lb/></seg>
<seg xml:id="CH2a1412_CHANT_003-1a.119">眾菩薩及大弟子卻住一面。<lb/></seg>
<seg xml:id="CH2a1412_CHANT_003-1a.120">諸地神虛空神及欲色界諸天。<lb/></seg>
<seg xml:id="CH2a1412_CHANT_003-1a.121">聞此香氣亦皆來入維摩詰舍。<lb/></seg>
<seg xml:id="CH2a1412_CHANT_003-1a.122">時維摩詰語舍利弗等諸大聲聞。<lb/></seg>
<seg xml:id="CH2a1412_CHANT_003-1a.123">仁者可食如來甘露味飯大悲所熏無以限意食之使不消也。<lb/></seg>
<seg xml:id="CH2a1412_CHANT_003-1a.124">有異聲聞念。<lb/></seg>
<seg xml:id="CH2a1412_CHANT_003-1a.125">是飯少而此大眾人人當食。<lb/></seg>
<seg xml:id="CH2a1412_CHANT_003-1a.126">化菩薩曰。<lb/></seg>
<seg xml:id="CH2a1412_CHANT_003-1a.127">勿以聲聞小德小智稱量如來無量福慧。<lb/></seg>
<seg xml:id="CH2a1412_CHANT_003-1a.128">四海有竭此飯無盡。<lb/></seg>
<seg xml:id="CH2a1412_CHANT_003-1a.129">使一切人食揣若須彌乃至一劫猶不能盡。<lb/></seg>
<seg xml:id="CH2a1412_CHANT_003-1a.130">所以者何。<lb/></seg>
<seg xml:id="CH2a1412_CHANT_003-1a.131">無盡戒定智慧解脫解脫知見功德具足者。<lb/></seg>
<seg xml:id="CH2a1412_CHANT_003-1a.132">所食之餘。<lb/></seg>
<seg xml:id="CH2a1412_CHANT_003-1a.133">終不可盡。<lb/></seg>
<seg xml:id="CH2a1412_CHANT_003-1a.134">於是鉢飯悉飽眾會猶故不𣩠。<lb/></seg>
<seg xml:id="CH2a1412_CHANT_003-1a.135">其諸菩薩聲聞天人食此飯者。<lb/></seg>
<seg xml:id="CH2a1412_CHANT_003-1a.136">身安快樂。<lb/></seg>
<seg xml:id="CH2a1412_CHANT_003-1a.137">譬如一切樂莊嚴國諸菩薩也。<lb/></seg>
<seg xml:id="CH2a1412_CHANT_003-1a.138">又諸毛孔皆出妙香。<lb/></seg>
<seg xml:id="CH2a1412_CHANT_003-1a.139">亦如眾香國土諸樹之香。<lb/></seg>
</p>
<p>
<seg xml:id="CH2a1412_CHANT_003-2a.1"><pb xml:id="CH2a1412_CHANT_003-2a" ed="CHANT" n="003-2a"/><lb/></seg>
<seg xml:id="CH2a1412_CHANT_003-2a.2">爾時維摩詰問眾香菩薩。<lb/></seg>
<seg xml:id="CH2a1412_CHANT_003-2a.3">香積如來以何說法。<lb/></seg>
<seg xml:id="CH2a1412_CHANT_003-2a.4">彼菩薩曰。<lb/></seg>
<seg xml:id="CH2a1412_CHANT_003-2a.5">我土如來無文字說。<lb/></seg>
<seg xml:id="CH2a1412_CHANT_003-2a.6">但以眾香令諸天人得入律行。<lb/></seg>
<seg xml:id="CH2a1412_CHANT_003-2a.7">菩薩各各坐香樹下聞斯妙香。<lb/></seg>
<seg xml:id="CH2a1412_CHANT_003-2a.8">即獲一切德藏三昧。<lb/></seg>
<seg xml:id="CH2a1412_CHANT_003-2a.9">得是三昧者。<lb/></seg>
<seg xml:id="CH2a1412_CHANT_003-2a.10">菩薩所有功德皆悉具足。<lb/></seg>
<seg xml:id="CH2a1412_CHANT_003-2a.11">彼諸菩薩問維摩詰。<lb/></seg>
<seg xml:id="CH2a1412_CHANT_003-2a.12">今世尊釋迦牟尼以何說法。<lb/></seg>
<seg xml:id="CH2a1412_CHANT_003-2a.13">維摩詰言。<lb/></seg>
<seg xml:id="CH2a1412_CHANT_003-2a.14">此土眾生剛強難化故。<lb/></seg>
<seg xml:id="CH2a1412_CHANT_003-2a.15">佛為說剛強之語以調伏之。<lb/></seg>
<seg xml:id="CH2a1412_CHANT_003-2a.16">言是地獄是畜生是餓鬼。<lb/></seg>
<seg xml:id="CH2a1412_CHANT_003-2a.17">是諸難處。<lb/></seg>
<seg xml:id="CH2a1412_CHANT_003-2a.18">是愚人生處。<lb/></seg>
<seg xml:id="CH2a1412_CHANT_003-2a.19">是身邪行是身邪行報。<lb/></seg>
<seg xml:id="CH2a1412_CHANT_003-2a.20">是口邪行是口邪行報。<lb/></seg>
<seg xml:id="CH2a1412_CHANT_003-2a.21">是意邪行是意邪行報。<lb/></seg>
<seg xml:id="CH2a1412_CHANT_003-2a.22">是殺生是殺生報。<lb/></seg>
<seg xml:id="CH2a1412_CHANT_003-2a.23">是不與取是不與取報。<lb/></seg>
<seg xml:id="CH2a1412_CHANT_003-2a.24">是邪婬是邪婬報。<lb/></seg>
<seg xml:id="CH2a1412_CHANT_003-2a.25">是妄語是妄語報。<lb/></seg>
<seg xml:id="CH2a1412_CHANT_003-2a.26">是兩舌是兩舌報。<lb/></seg>
<seg xml:id="CH2a1412_CHANT_003-2a.27">是惡口是惡口報。<lb/></seg>
<seg xml:id="CH2a1412_CHANT_003-2a.28">是無義語是無義語報。<lb/></seg>
<seg xml:id="CH2a1412_CHANT_003-2a.29">是貪嫉是貪嫉報。<lb/></seg>
<seg xml:id="CH2a1412_CHANT_003-2a.30">是瞋惱是瞋惱報。<lb/></seg>
<seg xml:id="CH2a1412_CHANT_003-2a.31">是邪見是邪見報。<lb/></seg>
<seg xml:id="CH2a1412_CHANT_003-2a.32">是慳悋是慳悋報。<lb/></seg>
<seg xml:id="CH2a1412_CHANT_003-2a.33">是毀戒是毀戒報。<lb/></seg>
<seg xml:id="CH2a1412_CHANT_003-2a.34">是瞋恚是瞋恚報。<lb/></seg>
<seg xml:id="CH2a1412_CHANT_003-2a.35">是懈怠是懈怠報。<lb/></seg>
<seg xml:id="CH2a1412_CHANT_003-2a.36">是亂意是亂意報。<lb/></seg>
<seg xml:id="CH2a1412_CHANT_003-2a.37">是愚癡是愚癡報。<lb/></seg>
<seg xml:id="CH2a1412_CHANT_003-2a.38">是結戒是持戒是犯戒。<lb/></seg>
<seg xml:id="CH2a1412_CHANT_003-2a.39">是應作是不應作。<lb/></seg>
<seg xml:id="CH2a1412_CHANT_003-2a.40">是障礙是不障礙。<lb/></seg>
<seg xml:id="CH2a1412_CHANT_003-2a.41">是得罪是離罪。<lb/></seg>
<seg xml:id="CH2a1412_CHANT_003-2a.42">是淨是垢。<lb/></seg>
<seg xml:id="CH2a1412_CHANT_003-2a.43">是有漏是無漏。<lb/></seg>
<seg xml:id="CH2a1412_CHANT_003-2a.44">是邪道是正道。<lb/></seg>
<seg xml:id="CH2a1412_CHANT_003-2a.45">是有為是無為。<lb/></seg>
<seg xml:id="CH2a1412_CHANT_003-2a.46">是世間是涅槃。<lb/></seg>
<seg xml:id="CH2a1412_CHANT_003-2a.47">以難化之人心如猿猴故。<lb/></seg>
<seg xml:id="CH2a1412_CHANT_003-2a.48">以若干種法制御其心乃可調伏。<lb/></seg>
<seg xml:id="CH2a1412_CHANT_003-2a.49">譬如象馬𢤱悷不調加諸楚毒乃至徹骨然後調伏。<lb/></seg>
<seg xml:id="CH2a1412_CHANT_003-2a.50">如是剛強難化眾生故。<lb/></seg>
<seg xml:id="CH2a1412_CHANT_003-2a.51">以一切苦切之言乃可入律。<lb/></seg>
<seg xml:id="CH2a1412_CHANT_003-2a.52">彼諸菩薩聞說是已。<lb/></seg>
<seg xml:id="CH2a1412_CHANT_003-2a.53">皆曰未曾有也。<lb/></seg>
<seg xml:id="CH2a1412_CHANT_003-2a.54">如世尊釋迦牟尼佛。<lb/></seg>
<seg xml:id="CH2a1412_CHANT_003-2a.55">隱其無量自在之力。<lb/></seg>
<seg xml:id="CH2a1412_CHANT_003-2a.56">乃以貧所樂法度脫眾生。<lb/></seg>
<seg xml:id="CH2a1412_CHANT_003-2a.57">斯諸菩薩亦能勞謙。<lb/></seg>
<seg xml:id="CH2a1412_CHANT_003-2a.58">以無量大悲生是佛土。<lb/></seg>
<seg xml:id="CH2a1412_CHANT_003-2a.59">維摩詰言。<lb/></seg>
<seg xml:id="CH2a1412_CHANT_003-2a.60">此土菩薩於諸眾生大悲堅固。<lb/></seg>
<seg xml:id="CH2a1412_CHANT_003-2a.61">誠如所言。<lb/></seg>
<seg xml:id="CH2a1412_CHANT_003-2a.62">然其一世饒益眾生。<lb/></seg>
<seg xml:id="CH2a1412_CHANT_003-2a.63">多於彼國百千劫行。<lb/></seg>
<seg xml:id="CH2a1412_CHANT_003-2a.64">所以者何。<lb/></seg>
<seg xml:id="CH2a1412_CHANT_003-2a.65">此娑婆世界有十事善法。<lb/></seg>
<seg xml:id="CH2a1412_CHANT_003-2a.66">諸餘淨土之所無有。<lb/></seg>
<seg xml:id="CH2a1412_CHANT_003-2a.67">何等為十。<lb/></seg>
<seg xml:id="CH2a1412_CHANT_003-2a.68">以布施攝貧窮。<lb/></seg>
<seg xml:id="CH2a1412_CHANT_003-2a.69">以淨戒攝毀禁。<lb/></seg>
<seg xml:id="CH2a1412_CHANT_003-2a.70">以忍辱攝瞋恚。<lb/></seg>
<seg xml:id="CH2a1412_CHANT_003-2a.71">以精進攝懈怠。<lb/></seg>
<seg xml:id="CH2a1412_CHANT_003-2a.72">以禪定攝亂意。<lb/></seg>
<seg xml:id="CH2a1412_CHANT_003-2a.73">以智慧攝愚癡。<lb/></seg>
<seg xml:id="CH2a1412_CHANT_003-2a.74">說除難法度八難者。<lb/></seg>
<seg xml:id="CH2a1412_CHANT_003-2a.75">以大乘法度樂小乘者。<lb/></seg>
<seg xml:id="CH2a1412_CHANT_003-2a.76">以諸善根濟無德者。<lb/></seg>
<seg xml:id="CH2a1412_CHANT_003-2a.77">常以四攝成就眾生。<lb/></seg>
<seg xml:id="CH2a1412_CHANT_003-2a.78">是為十。<lb/></seg>
<seg xml:id="CH2a1412_CHANT_003-2a.79">彼菩薩曰。<lb/></seg>
<seg xml:id="CH2a1412_CHANT_003-2a.80">菩薩成就幾法。<lb/></seg>
<seg xml:id="CH2a1412_CHANT_003-2a.81">於此世界行無瘡疣生于淨土。<lb/></seg>
<seg xml:id="CH2a1412_CHANT_003-2a.82">維摩詰言。<lb/></seg>
<seg xml:id="CH2a1412_CHANT_003-2a.83">菩薩成就八法。<lb/></seg>
<seg xml:id="CH2a1412_CHANT_003-2a.84">於此世界行無瘡疣生于淨土。<lb/></seg>
<seg xml:id="CH2a1412_CHANT_003-2a.85">何等為八。<lb/></seg>
<seg xml:id="CH2a1412_CHANT_003-2a.86">饒益眾生而不望報。<lb/></seg>
<seg xml:id="CH2a1412_CHANT_003-2a.87">代一切眾生受諸苦惱。<lb/></seg>
<seg xml:id="CH2a1412_CHANT_003-2a.88">所作功德盡以施之。<lb/></seg>
<seg xml:id="CH2a1412_CHANT_003-2a.89">等心眾生謙下無礙。<lb/></seg>
<seg xml:id="CH2a1412_CHANT_003-2a.90">於諸菩薩視之如佛。<lb/></seg>
<seg xml:id="CH2a1412_CHANT_003-2a.91">所未聞經聞之不疑。<lb/></seg>
<seg xml:id="CH2a1412_CHANT_003-2a.92">不與聲聞而相違背。<lb/></seg>
<seg xml:id="CH2a1412_CHANT_003-2a.93">不嫉彼供不高己利。<lb/></seg>
<seg xml:id="CH2a1412_CHANT_003-2a.94">而於其中調伏其心。<lb/></seg>
<seg xml:id="CH2a1412_CHANT_003-2a.95">常省己過不訟彼短。<lb/></seg>
<seg xml:id="CH2a1412_CHANT_003-2a.96">恆以一心求諸功德。<lb/></seg>
<seg xml:id="CH2a1412_CHANT_003-2a.97">是為八法。<lb/></seg>
<seg xml:id="CH2a1412_CHANT_003-2a.98">維摩詰文殊師利。<lb/></seg>
<seg xml:id="CH2a1412_CHANT_003-2a.99">於大眾中說是法時。<lb/></seg>
<seg xml:id="CH2a1412_CHANT_003-2a.100">百千天人皆發阿耨多羅三藐三菩提心。<lb/></seg>
<seg xml:id="CH2a1412_CHANT_003-2a.101">十千菩薩得無生法忍。<lb/></seg>
</p>
<p>
<seg xml:id="CH2a1412_CHANT_003-3a.1"><pb xml:id="CH2a1412_CHANT_003-3a" ed="CHANT" n="003-3a"/><lb/></seg>
<seg xml:id="CH2a1412_CHANT_003-3a.2">菩薩行品第十一</seg>
</p>
<p>
<seg xml:id="CH2a1412_CHANT_003-3a.3">是時佛說法於菴羅樹園。<lb/></seg>
<seg xml:id="CH2a1412_CHANT_003-3a.4">其地忽然廣博嚴事。<lb/></seg>
<seg xml:id="CH2a1412_CHANT_003-3a.5">一切眾會皆作金色。<lb/></seg>
<seg xml:id="CH2a1412_CHANT_003-3a.6">阿難白佛言。<lb/></seg>
<seg xml:id="CH2a1412_CHANT_003-3a.7">世尊。<lb/></seg>
<seg xml:id="CH2a1412_CHANT_003-3a.8">以何因緣有此瑞應。<lb/></seg>
<seg xml:id="CH2a1412_CHANT_003-3a.9">是處忽然廣博嚴事。<lb/></seg>
<seg xml:id="CH2a1412_CHANT_003-3a.10">一切眾會皆作金色。<lb/></seg>
<seg xml:id="CH2a1412_CHANT_003-3a.11">佛告阿難。<lb/></seg>
<seg xml:id="CH2a1412_CHANT_003-3a.12">是維摩詰文殊師利。<lb/></seg>
<seg xml:id="CH2a1412_CHANT_003-3a.13">與諸大眾恭敬圍繞。<lb/></seg>
<seg xml:id="CH2a1412_CHANT_003-3a.14">發意欲來故先為此瑞應。<lb/></seg>
<seg xml:id="CH2a1412_CHANT_003-3a.15">於是維摩詰語文殊師利。<lb/></seg>
<seg xml:id="CH2a1412_CHANT_003-3a.16">可共見佛與諸菩薩禮事供養。<lb/></seg>
<seg xml:id="CH2a1412_CHANT_003-3a.17">文殊師利言。<lb/></seg>
<seg xml:id="CH2a1412_CHANT_003-3a.18">善哉行矣。<lb/></seg>
<seg xml:id="CH2a1412_CHANT_003-3a.19">今正是時。<lb/></seg>
<seg xml:id="CH2a1412_CHANT_003-3a.20">維摩詰即以神力。<lb/></seg>
<seg xml:id="CH2a1412_CHANT_003-3a.21">持諸大眾并師子座置於右掌。<lb/></seg>
<seg xml:id="CH2a1412_CHANT_003-3a.22">往詣佛所到已著地。<lb/></seg>
<seg xml:id="CH2a1412_CHANT_003-3a.23">稽首佛足右遶七匝。<lb/></seg>
<seg xml:id="CH2a1412_CHANT_003-3a.24">一心合掌在一面立。<lb/></seg>
<seg xml:id="CH2a1412_CHANT_003-3a.25">其諸菩薩即皆避座稽首佛足。<lb/></seg>
<seg xml:id="CH2a1412_CHANT_003-3a.26">亦繞七匝於一面立。<lb/></seg>
<seg xml:id="CH2a1412_CHANT_003-3a.27">諸大弟子釋梵四天王等。<lb/></seg>
<seg xml:id="CH2a1412_CHANT_003-3a.28">亦皆避座稽首佛足在一面立。<lb/></seg>
<seg xml:id="CH2a1412_CHANT_003-3a.29">於是世尊如法慰問諸菩薩已各令復坐。<lb/></seg>
<seg xml:id="CH2a1412_CHANT_003-3a.30">即皆受教眾坐已定。<lb/></seg>
<seg xml:id="CH2a1412_CHANT_003-3a.31">佛語舍利弗。<lb/></seg>
<seg xml:id="CH2a1412_CHANT_003-3a.32">汝見菩薩大士自在神力之所為乎。<lb/></seg>
<seg xml:id="CH2a1412_CHANT_003-3a.33">唯然已見。<lb/></seg>
<seg xml:id="CH2a1412_CHANT_003-3a.34">於汝意云何。<lb/></seg>
<seg xml:id="CH2a1412_CHANT_003-3a.35">世尊。<lb/></seg>
<seg xml:id="CH2a1412_CHANT_003-3a.36">我覩其為不可思議。<lb/></seg>
<seg xml:id="CH2a1412_CHANT_003-3a.37">非意所圖非度所測。<lb/></seg>
<seg xml:id="CH2a1412_CHANT_003-3a.38">爾時阿難白佛言。<lb/></seg>
<seg xml:id="CH2a1412_CHANT_003-3a.39">世尊。<lb/></seg>
<seg xml:id="CH2a1412_CHANT_003-3a.40">今所聞香自昔未有。<lb/></seg>
<seg xml:id="CH2a1412_CHANT_003-3a.41">是為何香。<lb/></seg>
<seg xml:id="CH2a1412_CHANT_003-3a.42">佛告阿難。<lb/></seg>
<seg xml:id="CH2a1412_CHANT_003-3a.43">是彼菩薩毛孔之香。<lb/></seg>
<seg xml:id="CH2a1412_CHANT_003-3a.44">於是舍利弗語阿難言。<lb/></seg>
<seg xml:id="CH2a1412_CHANT_003-3a.45">我等毛孔亦出是香。<lb/></seg>
<seg xml:id="CH2a1412_CHANT_003-3a.46">阿難言。<lb/></seg>
<seg xml:id="CH2a1412_CHANT_003-3a.47">此所從來。<lb/></seg>
<seg xml:id="CH2a1412_CHANT_003-3a.48">曰。<lb/></seg>
<seg xml:id="CH2a1412_CHANT_003-3a.49">是長者維摩詰。<lb/></seg>
<seg xml:id="CH2a1412_CHANT_003-3a.50">從眾香國取佛餘飯於舍食者。<lb/></seg>
<seg xml:id="CH2a1412_CHANT_003-3a.51">一切毛孔皆香若此。<lb/></seg>
<seg xml:id="CH2a1412_CHANT_003-3a.52">阿難問維摩詰。<lb/></seg>
<seg xml:id="CH2a1412_CHANT_003-3a.53">是香氣住當久如。<lb/></seg>
<seg xml:id="CH2a1412_CHANT_003-3a.54">維摩詰言。<lb/></seg>
<seg xml:id="CH2a1412_CHANT_003-3a.55">至此飯消。<lb/></seg>
<seg xml:id="CH2a1412_CHANT_003-3a.56">曰。<lb/></seg>
<seg xml:id="CH2a1412_CHANT_003-3a.57">此飯久如當消。<lb/></seg>
<seg xml:id="CH2a1412_CHANT_003-3a.58">曰。<lb/></seg>
<seg xml:id="CH2a1412_CHANT_003-3a.59">此飯勢力至于七日然後乃消。<lb/></seg>
<seg xml:id="CH2a1412_CHANT_003-3a.60">又阿難。<lb/></seg>
<seg xml:id="CH2a1412_CHANT_003-3a.61">若聲聞人未入正位食此飯者。<lb/></seg>
<seg xml:id="CH2a1412_CHANT_003-3a.62">得入正位然後乃消。<lb/></seg>
<seg xml:id="CH2a1412_CHANT_003-3a.63">已入正位食此飯者。<lb/></seg>
<seg xml:id="CH2a1412_CHANT_003-3a.64">得心解脫。<lb/></seg>
<seg xml:id="CH2a1412_CHANT_003-3a.65">然後乃消。<lb/></seg>
<seg xml:id="CH2a1412_CHANT_003-3a.66">若未發大乘意食此飯者。<lb/></seg>
<seg xml:id="CH2a1412_CHANT_003-3a.67">至發意乃消。<lb/></seg>
<seg xml:id="CH2a1412_CHANT_003-3a.68">已發意食此飯者。<lb/></seg>
<seg xml:id="CH2a1412_CHANT_003-3a.69">得無生忍然後乃消。<lb/></seg>
<seg xml:id="CH2a1412_CHANT_003-3a.70">已得無生忍食此飯者。<lb/></seg>
<seg xml:id="CH2a1412_CHANT_003-3a.71">至一生補處然後乃消。<lb/></seg>
<seg xml:id="CH2a1412_CHANT_003-3a.72">譬如有藥名曰上味其有服者身諸毒滅然後乃消。<lb/></seg>
<seg xml:id="CH2a1412_CHANT_003-3a.73">此飯如是滅除一切諸煩惱毒然後乃消。<lb/></seg>
<seg xml:id="CH2a1412_CHANT_003-3a.74">阿難白佛言。<lb/></seg>
<seg xml:id="CH2a1412_CHANT_003-3a.75">未曾有也。<lb/></seg>
<seg xml:id="CH2a1412_CHANT_003-3a.76">世尊。<lb/></seg>
<seg xml:id="CH2a1412_CHANT_003-3a.77">如此香飯能作佛事。<lb/></seg>
<seg xml:id="CH2a1412_CHANT_003-3a.78">佛言。<lb/></seg>
<seg xml:id="CH2a1412_CHANT_003-3a.79">如是如是。<lb/></seg>
<seg xml:id="CH2a1412_CHANT_003-3a.80">阿難。<lb/></seg>
<seg xml:id="CH2a1412_CHANT_003-3a.81">或有佛土以佛光明而作佛事。<lb/></seg>
<seg xml:id="CH2a1412_CHANT_003-3a.82">有以諸菩薩而作佛事。<lb/></seg>
<seg xml:id="CH2a1412_CHANT_003-3a.83">有以佛所化人而作佛事。<lb/></seg>
<seg xml:id="CH2a1412_CHANT_003-3a.84">有以菩提樹而作佛事。<lb/></seg>
<seg xml:id="CH2a1412_CHANT_003-3a.85">有以佛衣服臥具而作佛事。<lb/></seg>
<seg xml:id="CH2a1412_CHANT_003-3a.86">有以飯食而作佛事。<lb/></seg>
<seg xml:id="CH2a1412_CHANT_003-3a.87">有以園林臺觀而作佛事。<lb/></seg>
<seg xml:id="CH2a1412_CHANT_003-3a.88">有以三十二相八十隨形好而作佛事。<lb/></seg>
<seg xml:id="CH2a1412_CHANT_003-3a.89">有以佛身而作佛事。<lb/></seg>
<seg xml:id="CH2a1412_CHANT_003-3a.90">有以虛空而作佛事。<lb/></seg>
<seg xml:id="CH2a1412_CHANT_003-3a.91">眾生應以此緣得入律行。<lb/></seg>
<seg xml:id="CH2a1412_CHANT_003-3a.92">有以夢幻影響鏡中像水中月熱時炎如是等喻而作佛事。<lb/></seg>
<seg xml:id="CH2a1412_CHANT_003-3a.93">有以音聲語言文字而作佛事。<lb/></seg>
<seg xml:id="CH2a1412_CHANT_003-3a.94">或有清淨佛土寂寞無言無說無示無識無作無為而作佛事。<lb/></seg>
<seg xml:id="CH2a1412_CHANT_003-3a.95">如是阿難。<lb/></seg>
<seg xml:id="CH2a1412_CHANT_003-3a.96">諸佛威儀進止。<lb/></seg>
<seg xml:id="CH2a1412_CHANT_003-3a.97">諸所施為無非佛事。<lb/></seg>
<seg xml:id="CH2a1412_CHANT_003-3a.98">阿難。<lb/></seg>
<seg xml:id="CH2a1412_CHANT_003-3a.99">有此四魔八萬四千諸煩惱門。<lb/></seg>
<seg xml:id="CH2a1412_CHANT_003-3a.100">而諸眾生為之疲勞。<lb/></seg>
<seg xml:id="CH2a1412_CHANT_003-3a.101">諸佛即以此法而作佛事。<lb/></seg>
<seg xml:id="CH2a1412_CHANT_003-3a.102">是名入一切諸佛法門。<lb/></seg>
<seg xml:id="CH2a1412_CHANT_003-3a.103">菩薩入此門者。<lb/></seg>
<seg xml:id="CH2a1412_CHANT_003-3a.104">若見一切淨好佛土。<lb/></seg>
<seg xml:id="CH2a1412_CHANT_003-3a.105">不以為喜不貪不高。<lb/></seg>
<seg xml:id="CH2a1412_CHANT_003-3a.106">若見一切不淨佛土。<lb/></seg>
<seg xml:id="CH2a1412_CHANT_003-3a.107">不以為憂不礙不沒。<lb/></seg>
<seg xml:id="CH2a1412_CHANT_003-3a.108">但於諸佛生清淨心。<lb/></seg>
<seg xml:id="CH2a1412_CHANT_003-3a.109">歡喜恭敬未曾有也。<lb/></seg>
<seg xml:id="CH2a1412_CHANT_003-3a.110">諸佛如來功德平等。<lb/></seg>
<seg xml:id="CH2a1412_CHANT_003-3a.111">為化眾生故。<lb/></seg>
<seg xml:id="CH2a1412_CHANT_003-3a.112">而現佛土不同。<lb/></seg>
<seg xml:id="CH2a1412_CHANT_003-3a.113">阿難。<lb/></seg>
<seg xml:id="CH2a1412_CHANT_003-3a.114">汝見諸佛國土。<lb/></seg>
<seg xml:id="CH2a1412_CHANT_003-3a.115">地有若干而虛空無若干也。<lb/></seg>
<seg xml:id="CH2a1412_CHANT_003-3a.116">如是見諸佛色身有若干耳其無礙慧無若干也。<lb/></seg>
<seg xml:id="CH2a1412_CHANT_003-3a.117">阿難。<lb/></seg>
<seg xml:id="CH2a1412_CHANT_003-3a.118">諸佛色身威相種性。<lb/></seg>
<seg xml:id="CH2a1412_CHANT_003-3a.119">戒定智慧解脫解脫知見。<lb/></seg>
<seg xml:id="CH2a1412_CHANT_003-3a.120">力無所畏不共之法。<lb/></seg>
<seg xml:id="CH2a1412_CHANT_003-3a.121">大慈大悲威儀所行。<lb/></seg>
<seg xml:id="CH2a1412_CHANT_003-3a.122">及其壽命說法教化。<lb/></seg>
<seg xml:id="CH2a1412_CHANT_003-3a.123">成就眾生淨佛國土。<lb/></seg>
<seg xml:id="CH2a1412_CHANT_003-3a.124">具諸佛法。<lb/></seg>
<seg xml:id="CH2a1412_CHANT_003-3a.125">悉皆同等。<lb/></seg>
<seg xml:id="CH2a1412_CHANT_003-3a.126">是故名為三藐三佛陀。<lb/></seg>
<seg xml:id="CH2a1412_CHANT_003-3a.127">名為多陀阿伽度。<lb/></seg>
<seg xml:id="CH2a1412_CHANT_003-3a.128">名為佛陀。<lb/></seg>
<seg xml:id="CH2a1412_CHANT_003-3a.129">阿難。<lb/></seg>
<seg xml:id="CH2a1412_CHANT_003-3a.130">若我廣說此三句義。<lb/></seg>
<seg xml:id="CH2a1412_CHANT_003-3a.131">汝以劫壽不能盡受。<lb/></seg>
<seg xml:id="CH2a1412_CHANT_003-3a.132">正使三千大千世界滿中眾生。<lb/></seg>
<seg xml:id="CH2a1412_CHANT_003-3a.133">皆如阿難多聞第一得念總持。<lb/></seg>
<seg xml:id="CH2a1412_CHANT_003-3a.134">此諸人等以劫之壽。<lb/></seg>
<seg xml:id="CH2a1412_CHANT_003-3a.135">亦不能受。<lb/></seg>
<seg xml:id="CH2a1412_CHANT_003-3a.136">如是阿難。<lb/></seg>
<seg xml:id="CH2a1412_CHANT_003-3a.137">諸佛阿耨多羅三藐三菩提無有限量。<lb/></seg>
<seg xml:id="CH2a1412_CHANT_003-3a.138">智慧辯才不可思議。<lb/></seg>
<seg xml:id="CH2a1412_CHANT_003-3a.139">阿難白佛言。<lb/></seg>
<seg xml:id="CH2a1412_CHANT_003-3a.140">我從今已往不敢自謂以為多聞。<lb/></seg>
<seg xml:id="CH2a1412_CHANT_003-3a.141">佛告阿難。<lb/></seg>
<seg xml:id="CH2a1412_CHANT_003-3a.142">勿起退意。<lb/></seg>
<seg xml:id="CH2a1412_CHANT_003-3a.143">所以者何。<lb/></seg>
<seg xml:id="CH2a1412_CHANT_003-3a.144">我說汝於聲聞中為最多聞。<lb/></seg>
<seg xml:id="CH2a1412_CHANT_003-3a.145">非謂菩薩。<lb/></seg>
<seg xml:id="CH2a1412_CHANT_003-3a.146">且止阿難。<lb/></seg>
<seg xml:id="CH2a1412_CHANT_003-3a.147">其有智者不應限度諸菩薩也。<lb/></seg>
<seg xml:id="CH2a1412_CHANT_003-3a.148">一切海淵尚可測量。<lb/></seg>
<seg xml:id="CH2a1412_CHANT_003-3a.149">菩薩禪定智慧總持辯才一切功德不可量也。<lb/></seg>
<seg xml:id="CH2a1412_CHANT_003-3a.150">阿難。<lb/></seg>
<seg xml:id="CH2a1412_CHANT_003-3a.151">汝等捨置菩薩所行。<lb/></seg>
<seg xml:id="CH2a1412_CHANT_003-3a.152">是維摩詰一時所現神通之力。<lb/></seg>
<seg xml:id="CH2a1412_CHANT_003-3a.153">一切聲聞辟支佛。<lb/></seg>
<seg xml:id="CH2a1412_CHANT_003-3a.154">於百千劫盡力變化所不能作。<lb/></seg>
</p>
<p>
<seg xml:id="CH2a1412_CHANT_003-4a.1"><pb xml:id="CH2a1412_CHANT_003-4a" ed="CHANT" n="003-4a"/><lb/></seg>
<seg xml:id="CH2a1412_CHANT_003-4a.2">爾時眾香世界菩薩來者。<lb/></seg>
<seg xml:id="CH2a1412_CHANT_003-4a.3">合掌白佛言。<lb/></seg>
<seg xml:id="CH2a1412_CHANT_003-4a.4">世尊。<lb/></seg>
<seg xml:id="CH2a1412_CHANT_003-4a.5">我等初見此土生下劣想。<lb/></seg>
<seg xml:id="CH2a1412_CHANT_003-4a.6">今自悔責捨離是心。<lb/></seg>
<seg xml:id="CH2a1412_CHANT_003-4a.7">所以者何。<lb/></seg>
<seg xml:id="CH2a1412_CHANT_003-4a.8">諸佛方便不可思議。<lb/></seg>
<seg xml:id="CH2a1412_CHANT_003-4a.9">為度眾生故。<lb/></seg>
<seg xml:id="CH2a1412_CHANT_003-4a.10">隨其所應現佛國異。<lb/></seg>
<seg xml:id="CH2a1412_CHANT_003-4a.11">唯然世尊。<lb/></seg>
<seg xml:id="CH2a1412_CHANT_003-4a.12">願賜少法還於彼土當念如來。<lb/></seg>
<seg xml:id="CH2a1412_CHANT_003-4a.13">佛告諸菩薩。<lb/></seg>
<seg xml:id="CH2a1412_CHANT_003-4a.14">有盡無盡解脫法門。<lb/></seg>
<seg xml:id="CH2a1412_CHANT_003-4a.15">汝等當學。<lb/></seg>
<seg xml:id="CH2a1412_CHANT_003-4a.16">何謂為盡。<lb/></seg>
<seg xml:id="CH2a1412_CHANT_003-4a.17">謂有為法。<lb/></seg>
<seg xml:id="CH2a1412_CHANT_003-4a.18">何謂無盡。<lb/></seg>
<seg xml:id="CH2a1412_CHANT_003-4a.19">謂無為法。<lb/></seg>
<seg xml:id="CH2a1412_CHANT_003-4a.20">如菩薩者。<lb/></seg>
<seg xml:id="CH2a1412_CHANT_003-4a.21">不盡有為不住無為。<lb/></seg>
<seg xml:id="CH2a1412_CHANT_003-4a.22">何謂不盡有為。<lb/></seg>
<seg xml:id="CH2a1412_CHANT_003-4a.23">謂不離大慈不捨大悲。<lb/></seg>
<seg xml:id="CH2a1412_CHANT_003-4a.24">深發一切智心而不忽忘。<lb/></seg>
<seg xml:id="CH2a1412_CHANT_003-4a.25">教化眾生終不厭惓。<lb/></seg>
<seg xml:id="CH2a1412_CHANT_003-4a.26">於四攝法常念順行。<lb/></seg>
<seg xml:id="CH2a1412_CHANT_003-4a.27">護持正法不惜軀命。<lb/></seg>
<seg xml:id="CH2a1412_CHANT_003-4a.28">種諸善根無有疲厭。<lb/></seg>
<seg xml:id="CH2a1412_CHANT_003-4a.29">志常安住方便迴向。<lb/></seg>
<seg xml:id="CH2a1412_CHANT_003-4a.30">求法不懈說法無悋。<lb/></seg>
<seg xml:id="CH2a1412_CHANT_003-4a.31">勤供諸佛故。<lb/></seg>
<seg xml:id="CH2a1412_CHANT_003-4a.32">入生死而無所畏。<lb/></seg>
<seg xml:id="CH2a1412_CHANT_003-4a.33">於諸榮辱心無憂喜。<lb/></seg>
<seg xml:id="CH2a1412_CHANT_003-4a.34">不輕未學敬學如佛。<lb/></seg>
<seg xml:id="CH2a1412_CHANT_003-4a.35">墮煩惱者令發正念。<lb/></seg>
<seg xml:id="CH2a1412_CHANT_003-4a.36">於遠離樂不以為貴。<lb/></seg>
<seg xml:id="CH2a1412_CHANT_003-4a.37">不著己樂。<lb/></seg>
<seg xml:id="CH2a1412_CHANT_003-4a.38">慶於彼樂。<lb/></seg>
<seg xml:id="CH2a1412_CHANT_003-4a.39">在諸禪定如地獄想。<lb/></seg>
<seg xml:id="CH2a1412_CHANT_003-4a.40">於生死中如園觀想。<lb/></seg>
<seg xml:id="CH2a1412_CHANT_003-4a.41">見來求者為善師想。<lb/></seg>
<seg xml:id="CH2a1412_CHANT_003-4a.42">捨諸所有具一切智想見毀戒人起救護想。<lb/></seg>
<seg xml:id="CH2a1412_CHANT_003-4a.43">諸波羅蜜為父母想。<lb/></seg>
<seg xml:id="CH2a1412_CHANT_003-4a.44">道品之法為眷屬想。<lb/></seg>
<seg xml:id="CH2a1412_CHANT_003-4a.45">發行善根無有齊限。<lb/></seg>
<seg xml:id="CH2a1412_CHANT_003-4a.46">以諸淨國嚴飾之。<lb/></seg>
<seg xml:id="CH2a1412_CHANT_003-4a.47">事成己佛土行無限施具足相好。<lb/></seg>
<seg xml:id="CH2a1412_CHANT_003-4a.48">除一切惡淨身口意。<lb/></seg>
<seg xml:id="CH2a1412_CHANT_003-4a.49">生死無數劫意而有勇。<lb/></seg>
<seg xml:id="CH2a1412_CHANT_003-4a.50">聞佛無量德志而不倦。<lb/></seg>
<seg xml:id="CH2a1412_CHANT_003-4a.51">以智慧劍破煩惱賊出陰界入。<lb/></seg>
<seg xml:id="CH2a1412_CHANT_003-4a.52">荷負眾生永使解脫。<lb/></seg>
<seg xml:id="CH2a1412_CHANT_003-4a.53">以大精進摧伏魔軍。<lb/></seg>
<seg xml:id="CH2a1412_CHANT_003-4a.54">常求無念實相智慧行。<lb/></seg>
<seg xml:id="CH2a1412_CHANT_003-4a.55">於世間法少欲知足。<lb/></seg>
<seg xml:id="CH2a1412_CHANT_003-4a.56">於出世間求之無厭。<lb/></seg>
<seg xml:id="CH2a1412_CHANT_003-4a.57">而不捨世間法不壞威儀法而能隨俗。<lb/></seg>
<seg xml:id="CH2a1412_CHANT_003-4a.58">起神通慧引導眾生。<lb/></seg>
<seg xml:id="CH2a1412_CHANT_003-4a.59">得念總持所聞不忘。<lb/></seg>
<seg xml:id="CH2a1412_CHANT_003-4a.60">善別諸根斷眾生疑。<lb/></seg>
<seg xml:id="CH2a1412_CHANT_003-4a.61">以樂說辯演法無礙。<lb/></seg>
<seg xml:id="CH2a1412_CHANT_003-4a.62">淨十善道受天人福。<lb/></seg>
<seg xml:id="CH2a1412_CHANT_003-4a.63">修四無量開梵天道。<lb/></seg>
<seg xml:id="CH2a1412_CHANT_003-4a.64">勸請說法隨喜讚善。<lb/></seg>
<seg xml:id="CH2a1412_CHANT_003-4a.65">得佛音聲身口意善。<lb/></seg>
<seg xml:id="CH2a1412_CHANT_003-4a.66">得佛威儀深修善法所行轉勝。<lb/></seg>
<seg xml:id="CH2a1412_CHANT_003-4a.67">以大乘教成菩薩僧。<lb/></seg>
<seg xml:id="CH2a1412_CHANT_003-4a.68">心無放逸不失眾善。<lb/></seg>
<seg xml:id="CH2a1412_CHANT_003-4a.69">行如此法。<lb/></seg>
<seg xml:id="CH2a1412_CHANT_003-4a.70">是名菩薩不盡有為。<lb/></seg>
<seg xml:id="CH2a1412_CHANT_003-4a.71">何謂菩薩不住無為。<lb/></seg>
<seg xml:id="CH2a1412_CHANT_003-4a.72">謂修學空不以空為證。<lb/></seg>
<seg xml:id="CH2a1412_CHANT_003-4a.73">修學無相無作。<lb/></seg>
<seg xml:id="CH2a1412_CHANT_003-4a.74">不以無相無作為證。<lb/></seg>
<seg xml:id="CH2a1412_CHANT_003-4a.75">修學無起不以無起為證。<lb/></seg>
<seg xml:id="CH2a1412_CHANT_003-4a.76">觀於無常而不厭善本。<lb/></seg>
<seg xml:id="CH2a1412_CHANT_003-4a.77">觀世間苦而不惡生死。<lb/></seg>
<seg xml:id="CH2a1412_CHANT_003-4a.78">觀於無我而誨人不倦。<lb/></seg>
<seg xml:id="CH2a1412_CHANT_003-4a.79">觀於寂滅而不永滅。<lb/></seg>
<seg xml:id="CH2a1412_CHANT_003-4a.80">觀於遠離而身心修善。<lb/></seg>
<seg xml:id="CH2a1412_CHANT_003-4a.81">觀無所歸而歸趣善法。<lb/></seg>
<seg xml:id="CH2a1412_CHANT_003-4a.82">觀於無生而以生法荷負一切。<lb/></seg>
<seg xml:id="CH2a1412_CHANT_003-4a.83">觀於無漏而不斷諸漏。<lb/></seg>
<seg xml:id="CH2a1412_CHANT_003-4a.84">觀無所行而以行法教化眾生。<lb/></seg>
<seg xml:id="CH2a1412_CHANT_003-4a.85">觀於空無而不捨大悲。<lb/></seg>
<seg xml:id="CH2a1412_CHANT_003-4a.86">觀正法位而不隨小乘。<lb/></seg>
<seg xml:id="CH2a1412_CHANT_003-4a.87">觀諸法虛妄無牢無人無主無相。<lb/></seg>
<seg xml:id="CH2a1412_CHANT_003-4a.88">本願未滿而不虛福德禪定智慧。<lb/></seg>
<seg xml:id="CH2a1412_CHANT_003-4a.89">修如此法。<lb/></seg>
<seg xml:id="CH2a1412_CHANT_003-4a.90">是名菩薩不住無為。<lb/></seg>
<seg xml:id="CH2a1412_CHANT_003-4a.91">又具福德故不住無為。<lb/></seg>
<seg xml:id="CH2a1412_CHANT_003-4a.92">具智慧故不盡有為。<lb/></seg>
<seg xml:id="CH2a1412_CHANT_003-4a.93">大慈悲故不住無為。<lb/></seg>
<seg xml:id="CH2a1412_CHANT_003-4a.94">滿本願故不盡有為。<lb/></seg>
<seg xml:id="CH2a1412_CHANT_003-4a.95">集法藥故不住無為。<lb/></seg>
<seg xml:id="CH2a1412_CHANT_003-4a.96">隨授藥故不盡有為。<lb/></seg>
<seg xml:id="CH2a1412_CHANT_003-4a.97">知眾生病故不住無為。<lb/></seg>
<seg xml:id="CH2a1412_CHANT_003-4a.98">滅眾生病故不盡有為。<lb/></seg>
<seg xml:id="CH2a1412_CHANT_003-4a.99">諸正士菩薩以修此法。<lb/></seg>
<seg xml:id="CH2a1412_CHANT_003-4a.100">不盡有為不住無為。<lb/></seg>
<seg xml:id="CH2a1412_CHANT_003-4a.101">是名盡無盡解脫法門。<lb/></seg>
<seg xml:id="CH2a1412_CHANT_003-4a.102">汝等當學。<lb/></seg>
<seg xml:id="CH2a1412_CHANT_003-4a.103">爾時彼諸菩薩聞說是法皆大歡喜。<lb/></seg>
<seg xml:id="CH2a1412_CHANT_003-4a.104">以眾妙華若干種色若干種香。<lb/></seg>
<seg xml:id="CH2a1412_CHANT_003-4a.105">散遍三千大千世界。<lb/></seg>
<seg xml:id="CH2a1412_CHANT_003-4a.106">供養於佛及此經法并諸菩薩已。<lb/></seg>
<seg xml:id="CH2a1412_CHANT_003-4a.107">稽首佛足歎未曾有言。<lb/></seg>
<seg xml:id="CH2a1412_CHANT_003-4a.108">釋迦牟尼佛。<lb/></seg>
<seg xml:id="CH2a1412_CHANT_003-4a.109">乃能於此善行方便。<lb/></seg>
<seg xml:id="CH2a1412_CHANT_003-4a.110">言已忽然不現還到彼國。<lb/></seg>
</p>
<p>
<seg xml:id="CH2a1412_CHANT_003-5a.1"><pb xml:id="CH2a1412_CHANT_003-5a" ed="CHANT" n="003-5a"/><lb/></seg>
<seg xml:id="CH2a1412_CHANT_003-5a.2">見阿閦佛品第十二</seg>
</p>
<p>
<seg xml:id="CH2a1412_CHANT_003-5a.3">爾時世尊問維摩詰。<lb/></seg>
<seg xml:id="CH2a1412_CHANT_003-5a.4">汝欲見如來。<lb/></seg>
<seg xml:id="CH2a1412_CHANT_003-5a.5">為以何等觀如來乎。<lb/></seg>
<seg xml:id="CH2a1412_CHANT_003-5a.6">維摩詰言。<lb/></seg>
<seg xml:id="CH2a1412_CHANT_003-5a.7">如自觀身實相。<lb/></seg>
<seg xml:id="CH2a1412_CHANT_003-5a.8">觀佛亦然。<lb/></seg>
<seg xml:id="CH2a1412_CHANT_003-5a.9">我觀如來。<lb/></seg>
<seg xml:id="CH2a1412_CHANT_003-5a.10">前際不來後際不去今則不住。<lb/></seg>
<seg xml:id="CH2a1412_CHANT_003-5a.11">不觀色不觀色如。<lb/></seg>
<seg xml:id="CH2a1412_CHANT_003-5a.12">不觀色性。<lb/></seg>
<seg xml:id="CH2a1412_CHANT_003-5a.13">不觀受想行識。<lb/></seg>
<seg xml:id="CH2a1412_CHANT_003-5a.14">不觀識如。<lb/></seg>
<seg xml:id="CH2a1412_CHANT_003-5a.15">不觀識性。<lb/></seg>
<seg xml:id="CH2a1412_CHANT_003-5a.16">非四大起。<lb/></seg>
<seg xml:id="CH2a1412_CHANT_003-5a.17">同於虛空。<lb/></seg>
<seg xml:id="CH2a1412_CHANT_003-5a.18">六入無積。<lb/></seg>
<seg xml:id="CH2a1412_CHANT_003-5a.19">眼耳鼻舌身心已過不在三界。<lb/></seg>
<seg xml:id="CH2a1412_CHANT_003-5a.20">三垢已離順三脫門。<lb/></seg>
<seg xml:id="CH2a1412_CHANT_003-5a.21">具足三明與無明等。<lb/></seg>
<seg xml:id="CH2a1412_CHANT_003-5a.22">不一相不異相。<lb/></seg>
<seg xml:id="CH2a1412_CHANT_003-5a.23">不自相不他相。<lb/></seg>
<seg xml:id="CH2a1412_CHANT_003-5a.24">非無相非取相。<lb/></seg>
<seg xml:id="CH2a1412_CHANT_003-5a.25">不此岸不彼岸不中流。<lb/></seg>
<seg xml:id="CH2a1412_CHANT_003-5a.26">而化眾生。<lb/></seg>
<seg xml:id="CH2a1412_CHANT_003-5a.27">觀於寂滅亦不永滅。<lb/></seg>
<seg xml:id="CH2a1412_CHANT_003-5a.28">不此不彼。<lb/></seg>
<seg xml:id="CH2a1412_CHANT_003-5a.29">不以此不以彼。<lb/></seg>
<seg xml:id="CH2a1412_CHANT_003-5a.30">不可以智知。<lb/></seg>
<seg xml:id="CH2a1412_CHANT_003-5a.31">不可以識識。<lb/></seg>
<seg xml:id="CH2a1412_CHANT_003-5a.32">無晦無明無名無相。<lb/></seg>
<seg xml:id="CH2a1412_CHANT_003-5a.33">無強無弱非淨非穢。<lb/></seg>
<seg xml:id="CH2a1412_CHANT_003-5a.34">不在方不離方。<lb/></seg>
<seg xml:id="CH2a1412_CHANT_003-5a.35">非有為非無為。<lb/></seg>
<seg xml:id="CH2a1412_CHANT_003-5a.36">無示無說。<lb/></seg>
<seg xml:id="CH2a1412_CHANT_003-5a.37">不施不慳。<lb/></seg>
<seg xml:id="CH2a1412_CHANT_003-5a.38">不戒不犯。<lb/></seg>
<seg xml:id="CH2a1412_CHANT_003-5a.39">不忍不恚。<lb/></seg>
<seg xml:id="CH2a1412_CHANT_003-5a.40">不進不怠。<lb/></seg>
<seg xml:id="CH2a1412_CHANT_003-5a.41">不定不亂。<lb/></seg>
<seg xml:id="CH2a1412_CHANT_003-5a.42">不智不愚。<lb/></seg>
<seg xml:id="CH2a1412_CHANT_003-5a.43">不誠不欺。<lb/></seg>
<seg xml:id="CH2a1412_CHANT_003-5a.44">不來不去。<lb/></seg>
<seg xml:id="CH2a1412_CHANT_003-5a.45">不出不入。<lb/></seg>
<seg xml:id="CH2a1412_CHANT_003-5a.46">一切言語道斷。<lb/></seg>
<seg xml:id="CH2a1412_CHANT_003-5a.47">非福田非不福田。<lb/></seg>
<seg xml:id="CH2a1412_CHANT_003-5a.48">非應供養非不應供養。<lb/></seg>
<seg xml:id="CH2a1412_CHANT_003-5a.49">非取非捨。<lb/></seg>
<seg xml:id="CH2a1412_CHANT_003-5a.50">非有相非無相。<lb/></seg>
<seg xml:id="CH2a1412_CHANT_003-5a.51">同真際等法性。<lb/></seg>
<seg xml:id="CH2a1412_CHANT_003-5a.52">不可稱不可量。<lb/></seg>
<seg xml:id="CH2a1412_CHANT_003-5a.53">過諸稱量。<lb/></seg>
<seg xml:id="CH2a1412_CHANT_003-5a.54">非大非小。<lb/></seg>
<seg xml:id="CH2a1412_CHANT_003-5a.55">非見非聞非覺非知。<lb/></seg>
<seg xml:id="CH2a1412_CHANT_003-5a.56">離眾結縛。<lb/></seg>
<seg xml:id="CH2a1412_CHANT_003-5a.57">等諸智同眾生。<lb/></seg>
<seg xml:id="CH2a1412_CHANT_003-5a.58">於諸法無分別。<lb/></seg>
<seg xml:id="CH2a1412_CHANT_003-5a.59">一切無失。<lb/></seg>
<seg xml:id="CH2a1412_CHANT_003-5a.60">無濁無惱。<lb/></seg>
<seg xml:id="CH2a1412_CHANT_003-5a.61">無作無起無生無滅。<lb/></seg>
<seg xml:id="CH2a1412_CHANT_003-5a.62">無畏無憂無喜無厭無著。<lb/></seg>
<seg xml:id="CH2a1412_CHANT_003-5a.63">無已有無當有無今有。<lb/></seg>
<seg xml:id="CH2a1412_CHANT_003-5a.64">不可以一切言說分別顯示。<lb/></seg>
<seg xml:id="CH2a1412_CHANT_003-5a.65">世尊。<lb/></seg>
<seg xml:id="CH2a1412_CHANT_003-5a.66">如來身為若此。<lb/></seg>
<seg xml:id="CH2a1412_CHANT_003-5a.67">作如是觀。<lb/></seg>
<seg xml:id="CH2a1412_CHANT_003-5a.68">以斯觀者名為正觀。<lb/></seg>
<seg xml:id="CH2a1412_CHANT_003-5a.69">若他觀者名為邪觀。<lb/></seg>
</p>
<p>
<seg xml:id="CH2a1412_CHANT_003-6a.1"><pb xml:id="CH2a1412_CHANT_003-6a" ed="CHANT" n="003-6a"/><lb/></seg>
<seg xml:id="CH2a1412_CHANT_003-6a.2">爾時舍利弗問維摩詰。<lb/></seg>
<seg xml:id="CH2a1412_CHANT_003-6a.3">汝於何沒而來生此。<lb/></seg>
<seg xml:id="CH2a1412_CHANT_003-6a.4">維摩詰言。<lb/></seg>
<seg xml:id="CH2a1412_CHANT_003-6a.5">汝所得法有沒生乎。<lb/></seg>
<seg xml:id="CH2a1412_CHANT_003-6a.6">舍利弗言。<lb/></seg>
<seg xml:id="CH2a1412_CHANT_003-6a.7">無沒生也。<lb/></seg>
<seg xml:id="CH2a1412_CHANT_003-6a.8">若諸法無沒生相。<lb/></seg>
<seg xml:id="CH2a1412_CHANT_003-6a.9">云何問言汝於何沒而來生此。<lb/></seg>
<seg xml:id="CH2a1412_CHANT_003-6a.10">於意云何。<lb/></seg>
<seg xml:id="CH2a1412_CHANT_003-6a.11">譬如幻師幻作男女寧沒生耶。<lb/></seg>
<seg xml:id="CH2a1412_CHANT_003-6a.12">舍利弗言。<lb/></seg>
<seg xml:id="CH2a1412_CHANT_003-6a.13">無沒生也。<lb/></seg>
<seg xml:id="CH2a1412_CHANT_003-6a.14">汝豈不聞佛說諸法如幻相乎。<lb/></seg>
<seg xml:id="CH2a1412_CHANT_003-6a.15">答曰如是。<lb/></seg>
<seg xml:id="CH2a1412_CHANT_003-6a.16">若一切法如幻相者。<lb/></seg>
<seg xml:id="CH2a1412_CHANT_003-6a.17">云何問言汝於何沒而來生此。<lb/></seg>
<seg xml:id="CH2a1412_CHANT_003-6a.18">舍利弗。<lb/></seg>
<seg xml:id="CH2a1412_CHANT_003-6a.19">沒者為虛誑法敗壞之相。<lb/></seg>
<seg xml:id="CH2a1412_CHANT_003-6a.20">生者為虛誑法相續之相。<lb/></seg>
<seg xml:id="CH2a1412_CHANT_003-6a.21">菩薩雖沒不盡善本。<lb/></seg>
<seg xml:id="CH2a1412_CHANT_003-6a.22">雖生不長諸惡。<lb/></seg>
<seg xml:id="CH2a1412_CHANT_003-6a.23">是時佛告舍利弗。<lb/></seg>
<seg xml:id="CH2a1412_CHANT_003-6a.24">有國名妙喜。<lb/></seg>
<seg xml:id="CH2a1412_CHANT_003-6a.25">佛號無動。<lb/></seg>
<seg xml:id="CH2a1412_CHANT_003-6a.26">是維摩詰於彼國沒而來生此。<lb/></seg>
<seg xml:id="CH2a1412_CHANT_003-6a.27">舍利弗言。<lb/></seg>
<seg xml:id="CH2a1412_CHANT_003-6a.28">未曾有也。<lb/></seg>
<seg xml:id="CH2a1412_CHANT_003-6a.29">世尊。<lb/></seg>
<seg xml:id="CH2a1412_CHANT_003-6a.30">是人乃能捨清淨土。<lb/></seg>
<seg xml:id="CH2a1412_CHANT_003-6a.31">而來樂此多怒害處。<lb/></seg>
<seg xml:id="CH2a1412_CHANT_003-6a.32">維摩詰語舍利弗。<lb/></seg>
<seg xml:id="CH2a1412_CHANT_003-6a.33">於意云何。<lb/></seg>
<seg xml:id="CH2a1412_CHANT_003-6a.34">日光出時與冥合乎。<lb/></seg>
<seg xml:id="CH2a1412_CHANT_003-6a.35">答曰。<lb/></seg>
<seg xml:id="CH2a1412_CHANT_003-6a.36">不也。<lb/></seg>
<seg xml:id="CH2a1412_CHANT_003-6a.37">日光出時即無眾冥。<lb/></seg>
<seg xml:id="CH2a1412_CHANT_003-6a.38">維摩詰言。<lb/></seg>
<seg xml:id="CH2a1412_CHANT_003-6a.39">夫日何故行閻浮提。<lb/></seg>
<seg xml:id="CH2a1412_CHANT_003-6a.40">答曰欲以明照為之除冥。<lb/></seg>
<seg xml:id="CH2a1412_CHANT_003-6a.41">維摩詰言。<lb/></seg>
<seg xml:id="CH2a1412_CHANT_003-6a.42">菩薩如是。<lb/></seg>
<seg xml:id="CH2a1412_CHANT_003-6a.43">雖生不淨佛土為化眾生故不與愚闇而共合也。<lb/></seg>
<seg xml:id="CH2a1412_CHANT_003-6a.44">但滅眾生煩惱闇耳。<lb/></seg>
<seg xml:id="CH2a1412_CHANT_003-6a.45">是時大眾渴仰。<lb/></seg>
<seg xml:id="CH2a1412_CHANT_003-6a.46">欲見妙喜世界無動如來及其菩薩聲聞之眾。<lb/></seg>
<seg xml:id="CH2a1412_CHANT_003-6a.47">佛知一切眾會所念。<lb/></seg>
<seg xml:id="CH2a1412_CHANT_003-6a.48">告維摩詰言。<lb/></seg>
<seg xml:id="CH2a1412_CHANT_003-6a.49">善男子。<lb/></seg>
<seg xml:id="CH2a1412_CHANT_003-6a.50">為此眾會。<lb/></seg>
<seg xml:id="CH2a1412_CHANT_003-6a.51">現妙喜國無動如來及諸菩薩聲聞之眾。<lb/></seg>
<seg xml:id="CH2a1412_CHANT_003-6a.52">眾皆欲見。<lb/></seg>
<seg xml:id="CH2a1412_CHANT_003-6a.53">於是維摩詰心念。<lb/></seg>
<seg xml:id="CH2a1412_CHANT_003-6a.54">吾當不起于座接妙喜國。<lb/></seg>
<seg xml:id="CH2a1412_CHANT_003-6a.55">鐵圍山川溪谷江河。<lb/></seg>
<seg xml:id="CH2a1412_CHANT_003-6a.56">大海泉源須彌諸山。<lb/></seg>
<seg xml:id="CH2a1412_CHANT_003-6a.57">及日月星宿。<lb/></seg>
<seg xml:id="CH2a1412_CHANT_003-6a.58">天龍鬼神梵天等宮。<lb/></seg>
<seg xml:id="CH2a1412_CHANT_003-6a.59">并諸菩薩聲聞之眾。<lb/></seg>
<seg xml:id="CH2a1412_CHANT_003-6a.60">城邑聚落男女大小。<lb/></seg>
<seg xml:id="CH2a1412_CHANT_003-6a.61">乃至無動如來及菩提樹諸妙蓮華。<lb/></seg>
<seg xml:id="CH2a1412_CHANT_003-6a.62">能於十方作佛事者。<lb/></seg>
<seg xml:id="CH2a1412_CHANT_003-6a.63">三道寶階從閻浮提至忉利天以此寶階諸天來下。<lb/></seg>
<seg xml:id="CH2a1412_CHANT_003-6a.64">悉為禮敬無動如來聽受經法。<lb/></seg>
<seg xml:id="CH2a1412_CHANT_003-6a.65">閻浮提人。<lb/></seg>
<seg xml:id="CH2a1412_CHANT_003-6a.66">亦登其階。<lb/></seg>
<seg xml:id="CH2a1412_CHANT_003-6a.67">上昇忉利見彼諸天。<lb/></seg>
<seg xml:id="CH2a1412_CHANT_003-6a.68">妙喜世界成就如是無量功德上至阿迦膩吒天。<lb/></seg>
<seg xml:id="CH2a1412_CHANT_003-6a.69">下至水際。<lb/></seg>
<seg xml:id="CH2a1412_CHANT_003-6a.70">以右手斷取如陶家輪。<lb/></seg>
<seg xml:id="CH2a1412_CHANT_003-6a.71">入此世界猶持華鬘示一切眾。<lb/></seg>
<seg xml:id="CH2a1412_CHANT_003-6a.72">作是念已入於三昧現神通力。<lb/></seg>
<seg xml:id="CH2a1412_CHANT_003-6a.73">以其右手斷取妙喜世界置於此土。<lb/></seg>
<seg xml:id="CH2a1412_CHANT_003-6a.74">彼得神通菩薩及聲聞眾并餘天人。<lb/></seg>
<seg xml:id="CH2a1412_CHANT_003-6a.75">俱發聲言。<lb/></seg>
<seg xml:id="CH2a1412_CHANT_003-6a.76">唯然世尊。<lb/></seg>
<seg xml:id="CH2a1412_CHANT_003-6a.77">誰取我去。<lb/></seg>
<seg xml:id="CH2a1412_CHANT_003-6a.78">願見救護。<lb/></seg>
<seg xml:id="CH2a1412_CHANT_003-6a.79">無動佛言。<lb/></seg>
<seg xml:id="CH2a1412_CHANT_003-6a.80">非我所為。<lb/></seg>
<seg xml:id="CH2a1412_CHANT_003-6a.81">是維摩詰神力所作。<lb/></seg>
<seg xml:id="CH2a1412_CHANT_003-6a.82">其餘未得神通者。<lb/></seg>
<seg xml:id="CH2a1412_CHANT_003-6a.83">不覺不知己之所往。<lb/></seg>
<seg xml:id="CH2a1412_CHANT_003-6a.84">妙喜世界雖入此土而不增減。<lb/></seg>
<seg xml:id="CH2a1412_CHANT_003-6a.85">於是世界亦不迫隘如本無異。<lb/></seg>
</p>
<p>
<seg xml:id="CH2a1412_CHANT_003-7a.1"><pb xml:id="CH2a1412_CHANT_003-7a" ed="CHANT" n="003-7a"/><lb/></seg>
<seg xml:id="CH2a1412_CHANT_003-7a.2">爾時釋迦牟尼佛告諸大眾。<lb/></seg>
<seg xml:id="CH2a1412_CHANT_003-7a.3">汝等且觀妙喜世界無動如來其國嚴飾。<lb/></seg>
<seg xml:id="CH2a1412_CHANT_003-7a.4">菩薩行淨弟子清白。<lb/></seg>
<seg xml:id="CH2a1412_CHANT_003-7a.5">皆曰。<lb/></seg>
<seg xml:id="CH2a1412_CHANT_003-7a.6">唯然已見。<lb/></seg>
<seg xml:id="CH2a1412_CHANT_003-7a.7">佛言。<lb/></seg>
<seg xml:id="CH2a1412_CHANT_003-7a.8">若菩薩欲得如是清淨佛土。<lb/></seg>
<seg xml:id="CH2a1412_CHANT_003-7a.9">當學無動如來所行之道。<lb/></seg>
<seg xml:id="CH2a1412_CHANT_003-7a.10">現此妙喜國時。<lb/></seg>
<seg xml:id="CH2a1412_CHANT_003-7a.11">娑婆世界十四那由他人發阿耨多羅三藐三菩提心。<lb/></seg>
<seg xml:id="CH2a1412_CHANT_003-7a.12">皆願生於妙喜佛土。<lb/></seg>
<seg xml:id="CH2a1412_CHANT_003-7a.13">釋迦牟尼佛即記之曰。<lb/></seg>
<seg xml:id="CH2a1412_CHANT_003-7a.14">當生彼國。<lb/></seg>
<seg xml:id="CH2a1412_CHANT_003-7a.15">時妙喜世界於此國土。<lb/></seg>
<seg xml:id="CH2a1412_CHANT_003-7a.16">所應饒益其事訖已。<lb/></seg>
<seg xml:id="CH2a1412_CHANT_003-7a.17">還復本處舉眾皆見。<lb/></seg>
<seg xml:id="CH2a1412_CHANT_003-7a.18">佛告舍利弗。<lb/></seg>
<seg xml:id="CH2a1412_CHANT_003-7a.19">汝見此妙喜世界及無動佛不。<lb/></seg>
<seg xml:id="CH2a1412_CHANT_003-7a.20">唯然已見。<lb/></seg>
<seg xml:id="CH2a1412_CHANT_003-7a.21">世尊。<lb/></seg>
<seg xml:id="CH2a1412_CHANT_003-7a.22">願使一切眾生得清淨土如無動佛。<lb/></seg>
<seg xml:id="CH2a1412_CHANT_003-7a.23">獲神通力如維摩詰。<lb/></seg>
<seg xml:id="CH2a1412_CHANT_003-7a.24">世尊。<lb/></seg>
<seg xml:id="CH2a1412_CHANT_003-7a.25">我等快得善利。<lb/></seg>
<seg xml:id="CH2a1412_CHANT_003-7a.26">得見是人親近供養。<lb/></seg>
<seg xml:id="CH2a1412_CHANT_003-7a.27">其諸眾生若今現在若佛滅後。<lb/></seg>
<seg xml:id="CH2a1412_CHANT_003-7a.28">聞此經者亦得善利。<lb/></seg>
<seg xml:id="CH2a1412_CHANT_003-7a.29">況復聞已信解受持讀誦解說如法修行。<lb/></seg>
<seg xml:id="CH2a1412_CHANT_003-7a.30">若有手得是經典者。<lb/></seg>
<seg xml:id="CH2a1412_CHANT_003-7a.31">便為已得法寶之藏。<lb/></seg>
<seg xml:id="CH2a1412_CHANT_003-7a.32">若有讀誦解釋其義如說修行。<lb/></seg>
<seg xml:id="CH2a1412_CHANT_003-7a.33">即為諸佛之所護念。<lb/></seg>
<seg xml:id="CH2a1412_CHANT_003-7a.34">其有供養如是人者。<lb/></seg>
<seg xml:id="CH2a1412_CHANT_003-7a.35">當知即為供養於佛。<lb/></seg>
<seg xml:id="CH2a1412_CHANT_003-7a.36">其有書持此經卷者。<lb/></seg>
<seg xml:id="CH2a1412_CHANT_003-7a.37">當知其室即有如來。<lb/></seg>
<seg xml:id="CH2a1412_CHANT_003-7a.38">若聞是經能隨喜者。<lb/></seg>
<seg xml:id="CH2a1412_CHANT_003-7a.39">斯人即為取一切智。<lb/></seg>
<seg xml:id="CH2a1412_CHANT_003-7a.40">若能信解此經乃至一四句偈為他說者。<lb/></seg>
<seg xml:id="CH2a1412_CHANT_003-7a.41">當知此人即是受阿耨多羅三藐三菩提記。<lb/></seg>
</p>
<p>
<seg xml:id="CH2a1412_CHANT_003-8a.1"><pb xml:id="CH2a1412_CHANT_003-8a" ed="CHANT" n="003-8a"/><lb/></seg>
<seg xml:id="CH2a1412_CHANT_003-8a.2">法供養品第十三</seg>
</p>
<p>
<seg xml:id="CH2a1412_CHANT_003-8a.3">爾時釋提桓因於大眾中白佛言。<lb/></seg>
<seg xml:id="CH2a1412_CHANT_003-8a.4">世尊。<lb/></seg>
<seg xml:id="CH2a1412_CHANT_003-8a.5">我雖從佛及文殊師利聞百千經。<lb/></seg>
<seg xml:id="CH2a1412_CHANT_003-8a.6">未曾聞此不可思議自在神通決定實相經典。<lb/></seg>
<seg xml:id="CH2a1412_CHANT_003-8a.7">如我解佛所說義趣。<lb/></seg>
<seg xml:id="CH2a1412_CHANT_003-8a.8">若有眾生聞是經法。<lb/></seg>
<seg xml:id="CH2a1412_CHANT_003-8a.9">信解受持讀誦之者。<lb/></seg>
<seg xml:id="CH2a1412_CHANT_003-8a.10">必得是法不疑。<lb/></seg>
<seg xml:id="CH2a1412_CHANT_003-8a.11">何況如說修行。<lb/></seg>
<seg xml:id="CH2a1412_CHANT_003-8a.12">斯人即為閉眾惡趣開諸善門。<lb/></seg>
<seg xml:id="CH2a1412_CHANT_003-8a.13">常為諸佛之所護念。<lb/></seg>
<seg xml:id="CH2a1412_CHANT_003-8a.14">降伏外學摧滅魔怨。<lb/></seg>
<seg xml:id="CH2a1412_CHANT_003-8a.15">修治菩提安處道場。<lb/></seg>
<seg xml:id="CH2a1412_CHANT_003-8a.16">履踐如來所行之跡。<lb/></seg>
<seg xml:id="CH2a1412_CHANT_003-8a.17">世尊。<lb/></seg>
<seg xml:id="CH2a1412_CHANT_003-8a.18">若有受持讀誦如說修行者。<lb/></seg>
<seg xml:id="CH2a1412_CHANT_003-8a.19">我當與諸眷屬供養給事。<lb/></seg>
<seg xml:id="CH2a1412_CHANT_003-8a.20">所在聚落城邑山林曠野有是經處。<lb/></seg>
<seg xml:id="CH2a1412_CHANT_003-8a.21">我亦與諸眷屬。<lb/></seg>
<seg xml:id="CH2a1412_CHANT_003-8a.22">聽受法故共到其所。<lb/></seg>
<seg xml:id="CH2a1412_CHANT_003-8a.23">其未信者當令生信。<lb/></seg>
<seg xml:id="CH2a1412_CHANT_003-8a.24">其已信者當為作護。<lb/></seg>
<seg xml:id="CH2a1412_CHANT_003-8a.25">佛言。<lb/></seg>
<seg xml:id="CH2a1412_CHANT_003-8a.26">善哉善哉。<lb/></seg>
<seg xml:id="CH2a1412_CHANT_003-8a.27">天帝。<lb/></seg>
<seg xml:id="CH2a1412_CHANT_003-8a.28">如汝所說。<lb/></seg>
<seg xml:id="CH2a1412_CHANT_003-8a.29">吾助爾喜。<lb/></seg>
<seg xml:id="CH2a1412_CHANT_003-8a.30">此經廣說過去未來現在諸佛不可思議阿耨多羅三藐三菩提。<lb/></seg>
<seg xml:id="CH2a1412_CHANT_003-8a.31">是故天帝。<lb/></seg>
<seg xml:id="CH2a1412_CHANT_003-8a.32">若善男子善女人。<lb/></seg>
<seg xml:id="CH2a1412_CHANT_003-8a.33">受持讀誦供養是經者即為供養去來今佛。<lb/></seg>
<seg xml:id="CH2a1412_CHANT_003-8a.34">天帝。<lb/></seg>
<seg xml:id="CH2a1412_CHANT_003-8a.35">正使三千大千世界如來滿中。<lb/></seg>
<seg xml:id="CH2a1412_CHANT_003-8a.36">譬如甘蔗竹𥯤稻麻叢林。<lb/></seg>
<seg xml:id="CH2a1412_CHANT_003-8a.37">若有善男子善女人。<lb/></seg>
<seg xml:id="CH2a1412_CHANT_003-8a.38">或一劫或減一劫。<lb/></seg>
<seg xml:id="CH2a1412_CHANT_003-8a.39">恭敬尊重讚歎供養奉諸所安。<lb/></seg>
<seg xml:id="CH2a1412_CHANT_003-8a.40">至諸佛滅後。<lb/></seg>
<seg xml:id="CH2a1412_CHANT_003-8a.41">以一一全身舍利起七寶塔。<lb/></seg>
<seg xml:id="CH2a1412_CHANT_003-8a.42">縱廣一四天下高至梵天表剎莊嚴。<lb/></seg>
<seg xml:id="CH2a1412_CHANT_003-8a.43">以一切華香瓔珞幢幡伎樂微妙第一。<lb/></seg>
<seg xml:id="CH2a1412_CHANT_003-8a.44">若一劫若減一劫而供養之。<lb/></seg>
<seg xml:id="CH2a1412_CHANT_003-8a.45">於天帝意云何。<lb/></seg>
<seg xml:id="CH2a1412_CHANT_003-8a.46">其人植福寧為多不。<lb/></seg>
<seg xml:id="CH2a1412_CHANT_003-8a.47">釋提桓因言。<lb/></seg>
<seg xml:id="CH2a1412_CHANT_003-8a.48">多矣世尊。<lb/></seg>
<seg xml:id="CH2a1412_CHANT_003-8a.49">彼之福德若以百千億劫說不能盡。<lb/></seg>
<seg xml:id="CH2a1412_CHANT_003-8a.50">佛告天帝。<lb/></seg>
<seg xml:id="CH2a1412_CHANT_003-8a.51">當知是善男子善女人。<lb/></seg>
<seg xml:id="CH2a1412_CHANT_003-8a.52">聞是不可思議解脫經典信解受持讀誦修行福多於彼。<lb/></seg>
<seg xml:id="CH2a1412_CHANT_003-8a.53">所以者何。<lb/></seg>
<seg xml:id="CH2a1412_CHANT_003-8a.54">諸佛菩提皆從是生。<lb/></seg>
<seg xml:id="CH2a1412_CHANT_003-8a.55">菩提之相不可限量。<lb/></seg>
<seg xml:id="CH2a1412_CHANT_003-8a.56">以是因緣福不可量。<lb/></seg>
</p>
<p>
<seg xml:id="CH2a1412_CHANT_003-9a.1"><pb xml:id="CH2a1412_CHANT_003-9a" ed="CHANT" n="003-9a"/><lb/></seg>
<seg xml:id="CH2a1412_CHANT_003-9a.2">佛告天帝。<lb/></seg>
<seg xml:id="CH2a1412_CHANT_003-9a.3">過去無量阿僧祇劫時。<lb/></seg>
<seg xml:id="CH2a1412_CHANT_003-9a.4">世有佛號曰藥王如來應供正遍知明行足善逝世間解無上士調御丈夫天人師佛世尊。<lb/></seg>
<seg xml:id="CH2a1412_CHANT_003-9a.5">世界名大莊嚴。<lb/></seg>
<seg xml:id="CH2a1412_CHANT_003-9a.6">劫曰莊嚴。<lb/></seg>
<seg xml:id="CH2a1412_CHANT_003-9a.7">佛壽二十小劫。<lb/></seg>
<seg xml:id="CH2a1412_CHANT_003-9a.8">其聲聞僧三十六億那由他。<lb/></seg>
<seg xml:id="CH2a1412_CHANT_003-9a.9">菩薩僧有十二億。<lb/></seg>
<seg xml:id="CH2a1412_CHANT_003-9a.10">天帝。<lb/></seg>
<seg xml:id="CH2a1412_CHANT_003-9a.11">是時有轉輪聖王名曰寶蓋。<lb/></seg>
<seg xml:id="CH2a1412_CHANT_003-9a.12">七寶具足主四天下。<lb/></seg>
<seg xml:id="CH2a1412_CHANT_003-9a.13">王有千子。<lb/></seg>
<seg xml:id="CH2a1412_CHANT_003-9a.14">端正勇健能伏怨敵。<lb/></seg>
<seg xml:id="CH2a1412_CHANT_003-9a.15">爾時寶蓋與其眷屬供養藥王如來。<lb/></seg>
<seg xml:id="CH2a1412_CHANT_003-9a.16">施諸所安至滿五劫。<lb/></seg>
<seg xml:id="CH2a1412_CHANT_003-9a.17">過五劫已告其千子。<lb/></seg>
<seg xml:id="CH2a1412_CHANT_003-9a.18">汝等亦當如我以深心供養於佛。<lb/></seg>
<seg xml:id="CH2a1412_CHANT_003-9a.19">於是千子受父王命。<lb/></seg>
<seg xml:id="CH2a1412_CHANT_003-9a.20">供養藥王如來。<lb/></seg>
<seg xml:id="CH2a1412_CHANT_003-9a.21">復滿五劫一切施安。<lb/></seg>
<seg xml:id="CH2a1412_CHANT_003-9a.22">其王一子名曰月蓋。<lb/></seg>
<seg xml:id="CH2a1412_CHANT_003-9a.23">獨坐思惟。<lb/></seg>
<seg xml:id="CH2a1412_CHANT_003-9a.24">寧有供養殊過此者。<lb/></seg>
<seg xml:id="CH2a1412_CHANT_003-9a.25">以佛神力空中有天曰。<lb/></seg>
<seg xml:id="CH2a1412_CHANT_003-9a.26">善男子。<lb/></seg>
<seg xml:id="CH2a1412_CHANT_003-9a.27">法之供養勝諸供養。<lb/></seg>
<seg xml:id="CH2a1412_CHANT_003-9a.28">即問。<lb/></seg>
<seg xml:id="CH2a1412_CHANT_003-9a.29">何謂法之供養。<lb/></seg>
<seg xml:id="CH2a1412_CHANT_003-9a.30">天曰。<lb/></seg>
<seg xml:id="CH2a1412_CHANT_003-9a.31">汝可往問藥王如來。<lb/></seg>
<seg xml:id="CH2a1412_CHANT_003-9a.32">當廣為汝說法之供養。<lb/></seg>
<seg xml:id="CH2a1412_CHANT_003-9a.33">即時月蓋王子行詣藥王如來稽首佛足。<lb/></seg>
<seg xml:id="CH2a1412_CHANT_003-9a.34">卻住一面白佛言。<lb/></seg>
<seg xml:id="CH2a1412_CHANT_003-9a.35">世尊。<lb/></seg>
<seg xml:id="CH2a1412_CHANT_003-9a.36">諸供養中法供養勝。<lb/></seg>
<seg xml:id="CH2a1412_CHANT_003-9a.37">云何為法供養。<lb/></seg>
<seg xml:id="CH2a1412_CHANT_003-9a.38">佛言。<lb/></seg>
<seg xml:id="CH2a1412_CHANT_003-9a.39">善男子。<lb/></seg>
<seg xml:id="CH2a1412_CHANT_003-9a.40">法供養者。<lb/></seg>
<seg xml:id="CH2a1412_CHANT_003-9a.41">諸佛所說深經。<lb/></seg>
<seg xml:id="CH2a1412_CHANT_003-9a.42">一切世間難信難受。<lb/></seg>
<seg xml:id="CH2a1412_CHANT_003-9a.43">微妙難見清淨無染。<lb/></seg>
<seg xml:id="CH2a1412_CHANT_003-9a.44">非但分別思惟之所能得。<lb/></seg>
<seg xml:id="CH2a1412_CHANT_003-9a.45">菩薩法藏所攝。<lb/></seg>
<seg xml:id="CH2a1412_CHANT_003-9a.46">陀羅尼印印之。<lb/></seg>
<seg xml:id="CH2a1412_CHANT_003-9a.47">至不退轉成就六度。<lb/></seg>
<seg xml:id="CH2a1412_CHANT_003-9a.48">善分別義順菩提法。<lb/></seg>
<seg xml:id="CH2a1412_CHANT_003-9a.49">眾經之上入大慈悲。<lb/></seg>
<seg xml:id="CH2a1412_CHANT_003-9a.50">離眾魔事及諸邪見。<lb/></seg>
<seg xml:id="CH2a1412_CHANT_003-9a.51">順因緣法。<lb/></seg>
<seg xml:id="CH2a1412_CHANT_003-9a.52">無我無人無眾生無壽命。<lb/></seg>
<seg xml:id="CH2a1412_CHANT_003-9a.53">空無相無作無起。<lb/></seg>
<seg xml:id="CH2a1412_CHANT_003-9a.54">能令眾生坐於道場而轉法輪。<lb/></seg>
<seg xml:id="CH2a1412_CHANT_003-9a.55">諸天龍神乾闥婆等所共歎譽。<lb/></seg>
<seg xml:id="CH2a1412_CHANT_003-9a.56">能令眾生入佛法藏攝諸賢聖一切智慧說眾菩薩所行之道。<lb/></seg>
<seg xml:id="CH2a1412_CHANT_003-9a.57">依於諸法實相之義。<lb/></seg>
<seg xml:id="CH2a1412_CHANT_003-9a.58">明宣無常苦空無我寂滅之法。<lb/></seg>
<seg xml:id="CH2a1412_CHANT_003-9a.59">能救一切毀禁眾生。<lb/></seg>
<seg xml:id="CH2a1412_CHANT_003-9a.60">諸魔外道及貪著者能使怖畏。<lb/></seg>
<seg xml:id="CH2a1412_CHANT_003-9a.61">諸佛賢聖所共稱歎。<lb/></seg>
<seg xml:id="CH2a1412_CHANT_003-9a.62">背生死苦示涅槃樂。<lb/></seg>
<seg xml:id="CH2a1412_CHANT_003-9a.63">十方三世諸佛所說。<lb/></seg>
<seg xml:id="CH2a1412_CHANT_003-9a.64">若聞如是等經。<lb/></seg>
<seg xml:id="CH2a1412_CHANT_003-9a.65">信解受持讀誦。<lb/></seg>
<seg xml:id="CH2a1412_CHANT_003-9a.66">以方便力為諸眾生分別解說顯示分明。<lb/></seg>
<seg xml:id="CH2a1412_CHANT_003-9a.67">守護法故。<lb/></seg>
<seg xml:id="CH2a1412_CHANT_003-9a.68">是名法之供養。<lb/></seg>
<seg xml:id="CH2a1412_CHANT_003-9a.69">又於諸法如說修行。<lb/></seg>
<seg xml:id="CH2a1412_CHANT_003-9a.70">隨順十二因緣。<lb/></seg>
<seg xml:id="CH2a1412_CHANT_003-9a.71">離諸邪見得無生忍。<lb/></seg>
<seg xml:id="CH2a1412_CHANT_003-9a.72">決定無我無有眾生。<lb/></seg>
<seg xml:id="CH2a1412_CHANT_003-9a.73">而於因緣果報。<lb/></seg>
<seg xml:id="CH2a1412_CHANT_003-9a.74">無違無諍離諸我所。<lb/></seg>
<seg xml:id="CH2a1412_CHANT_003-9a.75">依於義不依語。<lb/></seg>
<seg xml:id="CH2a1412_CHANT_003-9a.76">依於智不依識。<lb/></seg>
<seg xml:id="CH2a1412_CHANT_003-9a.77">依了義經不依不了義經。<lb/></seg>
<seg xml:id="CH2a1412_CHANT_003-9a.78">依於法不依人。<lb/></seg>
<seg xml:id="CH2a1412_CHANT_003-9a.79">隨順法相無所入無所歸。<lb/></seg>
<seg xml:id="CH2a1412_CHANT_003-9a.80">無明畢竟滅故。<lb/></seg>
<seg xml:id="CH2a1412_CHANT_003-9a.81">諸行亦畢竟滅。<lb/></seg>
<seg xml:id="CH2a1412_CHANT_003-9a.82">乃至生畢竟滅故。<lb/></seg>
<seg xml:id="CH2a1412_CHANT_003-9a.83">老死亦畢竟滅。<lb/></seg>
<seg xml:id="CH2a1412_CHANT_003-9a.84">作如是觀。<lb/></seg>
<seg xml:id="CH2a1412_CHANT_003-9a.85">十二因緣無有盡相。<lb/></seg>
<seg xml:id="CH2a1412_CHANT_003-9a.86">不復起見。<lb/></seg>
<seg xml:id="CH2a1412_CHANT_003-9a.87">是名最上法之供養。<lb/></seg>
</p>
<p>
<seg xml:id="CH2a1412_CHANT_003-10a.1"><pb xml:id="CH2a1412_CHANT_003-10a" ed="CHANT" n="003-10a"/><lb/></seg>
<seg xml:id="CH2a1412_CHANT_003-10a.2">佛告天帝。<lb/></seg>
<seg xml:id="CH2a1412_CHANT_003-10a.3">王子月蓋從藥王佛。<lb/></seg>
<seg xml:id="CH2a1412_CHANT_003-10a.4">聞如是法得柔順忍。<lb/></seg>
<seg xml:id="CH2a1412_CHANT_003-10a.5">即解寶衣嚴身之具。<lb/></seg>
<seg xml:id="CH2a1412_CHANT_003-10a.6">以供養佛白佛言。<lb/></seg>
<seg xml:id="CH2a1412_CHANT_003-10a.7">世尊。<lb/></seg>
<seg xml:id="CH2a1412_CHANT_003-10a.8">如來滅後我當行法供養守護正法。<lb/></seg>
<seg xml:id="CH2a1412_CHANT_003-10a.9">願以威神加哀建立。<lb/></seg>
<seg xml:id="CH2a1412_CHANT_003-10a.10">令我得降魔怨修菩薩行。<lb/></seg>
<seg xml:id="CH2a1412_CHANT_003-10a.11">佛知其深心所念。<lb/></seg>
<seg xml:id="CH2a1412_CHANT_003-10a.12">而記之曰。<lb/></seg>
<seg xml:id="CH2a1412_CHANT_003-10a.13">汝於末後守護法城。<lb/></seg>
<seg xml:id="CH2a1412_CHANT_003-10a.14">天帝。<lb/></seg>
<seg xml:id="CH2a1412_CHANT_003-10a.15">時王子月蓋見法清淨。<lb/></seg>
<seg xml:id="CH2a1412_CHANT_003-10a.16">聞佛授記以信出家。<lb/></seg>
<seg xml:id="CH2a1412_CHANT_003-10a.17">修集善法精進不久。<lb/></seg>
<seg xml:id="CH2a1412_CHANT_003-10a.18">得五神通逮菩薩道。<lb/></seg>
<seg xml:id="CH2a1412_CHANT_003-10a.19">得陀羅尼無斷辯才。<lb/></seg>
<seg xml:id="CH2a1412_CHANT_003-10a.20">於佛滅後以其所得神通總持辯才之力。<lb/></seg>
<seg xml:id="CH2a1412_CHANT_003-10a.21">滿十小劫。<lb/></seg>
<seg xml:id="CH2a1412_CHANT_003-10a.22">藥王如來所轉法輪隨而分布。<lb/></seg>
<seg xml:id="CH2a1412_CHANT_003-10a.23">月蓋比丘以守護法勤行精進。<lb/></seg>
<seg xml:id="CH2a1412_CHANT_003-10a.24">即於此身化百萬億人。<lb/></seg>
<seg xml:id="CH2a1412_CHANT_003-10a.25">於阿耨多羅三藐三菩提立不退轉。<lb/></seg>
<seg xml:id="CH2a1412_CHANT_003-10a.26">十四那由他人深發聲聞辟支佛心。<lb/></seg>
<seg xml:id="CH2a1412_CHANT_003-10a.27">無量眾生得生天上天帝時王寶蓋豈異人乎。<lb/></seg>
<seg xml:id="CH2a1412_CHANT_003-10a.28">今現得佛號寶炎如來。<lb/></seg>
<seg xml:id="CH2a1412_CHANT_003-10a.29">其王千子即賢劫中千佛是也。<lb/></seg>
<seg xml:id="CH2a1412_CHANT_003-10a.30">從迦羅鳩孫馱為始得佛。<lb/></seg>
<seg xml:id="CH2a1412_CHANT_003-10a.31">最後如來號曰樓至。<lb/></seg>
<seg xml:id="CH2a1412_CHANT_003-10a.32">月蓋比丘即我身是。<lb/></seg>
<seg xml:id="CH2a1412_CHANT_003-10a.33">如是天帝。<lb/></seg>
<seg xml:id="CH2a1412_CHANT_003-10a.34">當知此要。<lb/></seg>
<seg xml:id="CH2a1412_CHANT_003-10a.35">以法供養於諸供養為上。<lb/></seg>
<seg xml:id="CH2a1412_CHANT_003-10a.36">為最第一無比。<lb/></seg>
<seg xml:id="CH2a1412_CHANT_003-10a.37">是故天帝。<lb/></seg>
<seg xml:id="CH2a1412_CHANT_003-10a.38">當以法之供養供養於佛。<lb/></seg>
</p>
<p>
<seg xml:id="CH2a1412_CHANT_003-11a.1"><pb xml:id="CH2a1412_CHANT_003-11a" ed="CHANT" n="003-11a"/><lb/></seg>
<seg xml:id="CH2a1412_CHANT_003-11a.2">囑累品第十四</seg>
</p>
<p>
<seg xml:id="CH2a1412_CHANT_003-11a.3">於是佛告彌勒菩薩言。<lb/></seg>
<seg xml:id="CH2a1412_CHANT_003-11a.4">彌勒。<lb/></seg>
<seg xml:id="CH2a1412_CHANT_003-11a.5">我今以是無量億阿僧祇劫所集阿耨多羅三藐三菩提法。<lb/></seg>
<seg xml:id="CH2a1412_CHANT_003-11a.6">付囑於汝。<lb/></seg>
<seg xml:id="CH2a1412_CHANT_003-11a.7">如是輩經於佛滅後末世之中。<lb/></seg>
<seg xml:id="CH2a1412_CHANT_003-11a.8">汝等當以神力廣宣流布於閻浮提無令斷絕。<lb/></seg>
<seg xml:id="CH2a1412_CHANT_003-11a.9">所以者何。<lb/></seg>
<seg xml:id="CH2a1412_CHANT_003-11a.10">未來世中當有善男子善女人。<lb/></seg>
<seg xml:id="CH2a1412_CHANT_003-11a.11">及天龍鬼神乾闥婆羅剎等。<lb/></seg>
<seg xml:id="CH2a1412_CHANT_003-11a.12">發阿耨多羅三藐三菩提心樂于大法。<lb/></seg>
<seg xml:id="CH2a1412_CHANT_003-11a.13">若使不聞如是等經則失善利。<lb/></seg>
<seg xml:id="CH2a1412_CHANT_003-11a.14">如此輩人聞是等經。<lb/></seg>
<seg xml:id="CH2a1412_CHANT_003-11a.15">必多信樂發希有心當以頂受隨諸眾生所應得利而為廣說。<lb/></seg>
<seg xml:id="CH2a1412_CHANT_003-11a.16">彌勒當知。<lb/></seg>
<seg xml:id="CH2a1412_CHANT_003-11a.17">菩薩有二相。<lb/></seg>
<seg xml:id="CH2a1412_CHANT_003-11a.18">何謂為二。<lb/></seg>
<seg xml:id="CH2a1412_CHANT_003-11a.19">一者好於雜句文飾之事。<lb/></seg>
<seg xml:id="CH2a1412_CHANT_003-11a.20">二者不畏深義如實能入。<lb/></seg>
<seg xml:id="CH2a1412_CHANT_003-11a.21">若好雜句文飾事者。<lb/></seg>
<seg xml:id="CH2a1412_CHANT_003-11a.22">當知是為新學菩薩。<lb/></seg>
<seg xml:id="CH2a1412_CHANT_003-11a.23">若於如是無染無著甚深經典。<lb/></seg>
<seg xml:id="CH2a1412_CHANT_003-11a.24">無有恐畏能入其中。<lb/></seg>
<seg xml:id="CH2a1412_CHANT_003-11a.25">聞已心淨受持讀誦如說修行。<lb/></seg>
<seg xml:id="CH2a1412_CHANT_003-11a.26">當知是為久修道行。<lb/></seg>
<seg xml:id="CH2a1412_CHANT_003-11a.27">彌勒。<lb/></seg>
<seg xml:id="CH2a1412_CHANT_003-11a.28">復有二法。<lb/></seg>
<seg xml:id="CH2a1412_CHANT_003-11a.29">名新學者。<lb/></seg>
<seg xml:id="CH2a1412_CHANT_003-11a.30">不能決定於甚深法。<lb/></seg>
<seg xml:id="CH2a1412_CHANT_003-11a.31">何等為二。<lb/></seg>
<seg xml:id="CH2a1412_CHANT_003-11a.32">一者所未聞深經。<lb/></seg>
<seg xml:id="CH2a1412_CHANT_003-11a.33">聞之驚怖生疑不能隨順。<lb/></seg>
<seg xml:id="CH2a1412_CHANT_003-11a.34">毀謗不信而作是言。<lb/></seg>
<seg xml:id="CH2a1412_CHANT_003-11a.35">我初不聞從何所來。<lb/></seg>
<seg xml:id="CH2a1412_CHANT_003-11a.36">二者若有護持解說如是深經者。<lb/></seg>
<seg xml:id="CH2a1412_CHANT_003-11a.37">不肯親近供養恭敬。<lb/></seg>
<seg xml:id="CH2a1412_CHANT_003-11a.38">或時於中說其過惡。<lb/></seg>
<seg xml:id="CH2a1412_CHANT_003-11a.39">有此二法。<lb/></seg>
<seg xml:id="CH2a1412_CHANT_003-11a.40">當知是為新學菩薩。<lb/></seg>
<seg xml:id="CH2a1412_CHANT_003-11a.41">為自毀傷。<lb/></seg>
<seg xml:id="CH2a1412_CHANT_003-11a.42">不能於深法中調伏其心。<lb/></seg>
<seg xml:id="CH2a1412_CHANT_003-11a.43">彌勒。<lb/></seg>
<seg xml:id="CH2a1412_CHANT_003-11a.44">復有二法。<lb/></seg>
<seg xml:id="CH2a1412_CHANT_003-11a.45">菩薩雖信解深法。<lb/></seg>
<seg xml:id="CH2a1412_CHANT_003-11a.46">猶自毀傷而不能得無生法忍。<lb/></seg>
<seg xml:id="CH2a1412_CHANT_003-11a.47">何等為二。<lb/></seg>
<seg xml:id="CH2a1412_CHANT_003-11a.48">一者輕慢新學菩薩而不教誨。<lb/></seg>
<seg xml:id="CH2a1412_CHANT_003-11a.49">二者雖解深法而取相分別。<lb/></seg>
<seg xml:id="CH2a1412_CHANT_003-11a.50">是為二法。<lb/></seg>
</p>
<p>
<seg xml:id="CH2a1412_CHANT_003-12a.1"><pb xml:id="CH2a1412_CHANT_003-12a" ed="CHANT" n="003-12a"/><lb/></seg>
<seg xml:id="CH2a1412_CHANT_003-12a.2">彌勒菩薩聞說是已白佛言。<lb/></seg>
<seg xml:id="CH2a1412_CHANT_003-12a.3">世尊。<lb/></seg>
<seg xml:id="CH2a1412_CHANT_003-12a.4">未曾有也。<lb/></seg>
<seg xml:id="CH2a1412_CHANT_003-12a.5">如佛所說。<lb/></seg>
<seg xml:id="CH2a1412_CHANT_003-12a.6">我當遠離如斯之惡奉持如來無數阿僧祇劫所集阿耨多羅三藐三菩提法。<lb/></seg>
<seg xml:id="CH2a1412_CHANT_003-12a.7">若未來世善男子善女人求大乘者當令手得如是等經。<lb/></seg>
<seg xml:id="CH2a1412_CHANT_003-12a.8">與其念力。<lb/></seg>
<seg xml:id="CH2a1412_CHANT_003-12a.9">使受持讀誦為他廣說。<lb/></seg>
<seg xml:id="CH2a1412_CHANT_003-12a.10">世尊。<lb/></seg>
<seg xml:id="CH2a1412_CHANT_003-12a.11">若後末世有能受持讀誦為他說者。<lb/></seg>
<seg xml:id="CH2a1412_CHANT_003-12a.12">當知皆是彌勒神力之所建立。<lb/></seg>
<seg xml:id="CH2a1412_CHANT_003-12a.13">佛言。<lb/></seg>
<seg xml:id="CH2a1412_CHANT_003-12a.14">善哉善哉彌勒。<lb/></seg>
<seg xml:id="CH2a1412_CHANT_003-12a.15">如汝所說。<lb/></seg>
<seg xml:id="CH2a1412_CHANT_003-12a.16">佛助爾喜。<lb/></seg>
</p>
<p>
<seg xml:id="CH2a1412_CHANT_003-13a.1"><pb xml:id="CH2a1412_CHANT_003-13a" ed="CHANT" n="003-13a"/><lb/></seg>
<seg xml:id="CH2a1412_CHANT_003-13a.2">於是一切菩薩合掌白佛。<lb/></seg>
<seg xml:id="CH2a1412_CHANT_003-13a.3">我等亦於如來滅後。<lb/></seg>
<seg xml:id="CH2a1412_CHANT_003-13a.4">十方國土廣宣流布阿耨多羅三藐三菩提法。<lb/></seg>
<seg xml:id="CH2a1412_CHANT_003-13a.5">復當開導諸說法者令得是經。<lb/></seg>
</p>
<p>
<seg xml:id="CH2a1412_CHANT_003-13a.6">爾時四天王白佛言。<lb/></seg>
<seg xml:id="CH2a1412_CHANT_003-13a.7">世尊。<lb/></seg>
<seg xml:id="CH2a1412_CHANT_003-13a.8">在在處處城邑聚落山林曠野。<lb/></seg>
<seg xml:id="CH2a1412_CHANT_003-13a.9">有是經卷讀誦解說者。<lb/></seg>
<seg xml:id="CH2a1412_CHANT_003-13a.10">我當率諸官屬為聽法故往詣其所擁護其人。<lb/></seg>
<seg xml:id="CH2a1412_CHANT_003-13a.11">面百由旬令無伺求得其便者。<lb/></seg>
</p>
<p>
<seg xml:id="CH2a1412_CHANT_003-14a.1"><pb xml:id="CH2a1412_CHANT_003-14a" ed="CHANT" n="003-14a"/><lb/></seg>
<seg xml:id="CH2a1412_CHANT_003-14a.2">是時佛告阿難。<lb/></seg>
<seg xml:id="CH2a1412_CHANT_003-14a.3">受持是經廣宣流布。<lb/></seg>
<seg xml:id="CH2a1412_CHANT_003-14a.4">阿難言唯然。<lb/></seg>
<seg xml:id="CH2a1412_CHANT_003-14a.5">我已受持要者。<lb/></seg>
<seg xml:id="CH2a1412_CHANT_003-14a.6">世尊。<lb/></seg>
<seg xml:id="CH2a1412_CHANT_003-14a.7">當何名斯經。<lb/></seg>
<seg xml:id="CH2a1412_CHANT_003-14a.8">佛言。<lb/></seg>
<seg xml:id="CH2a1412_CHANT_003-14a.9">阿難。<lb/></seg>
<seg xml:id="CH2a1412_CHANT_003-14a.10">是經名為維摩詰所說。<lb/></seg>
<seg xml:id="CH2a1412_CHANT_003-14a.11">亦名不可思議解脫法門。<lb/></seg>
<seg xml:id="CH2a1412_CHANT_003-14a.12">如是受持。<lb/></seg>
<seg xml:id="CH2a1412_CHANT_003-14a.13">佛說是經已。<lb/></seg>
<seg xml:id="CH2a1412_CHANT_003-14a.14">長者維摩詰。<lb/></seg>
<seg xml:id="CH2a1412_CHANT_003-14a.15">文殊師利。<lb/></seg>
<seg xml:id="CH2a1412_CHANT_003-14a.16">舍利弗。<lb/></seg>
<seg xml:id="CH2a1412_CHANT_003-14a.17">阿難等。<lb/></seg>
<seg xml:id="CH2a1412_CHANT_003-14a.18">及諸天人阿修羅一切大眾。<lb/></seg>
<seg xml:id="CH2a1412_CHANT_003-14a.19">聞佛所說皆大歡喜。<lb/></seg>
</p>
</div>
</body>
</text>
</TEI>
