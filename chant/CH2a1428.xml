<TEI xmlns="http://www.tei-c.org/ns/1.0" xml:id="CH2a1428">
<teiHeader>
<fileDesc>
<titleStmt>
<title>略論安樂淨土義一卷</title>
</titleStmt>
<editionStmt><edition><idno type="kanripo">CH2a1428</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《略論安樂淨土義》</head>
<p>
<seg xml:id="CH2a1428_CHANT_001-1a.1"><pb xml:id="CH2a1428_CHANT_001-1a" ed="CHANT" n="001-1a"/><lb/></seg>
<seg xml:id="CH2a1428_CHANT_001-1a.2">釋曇鸞撰<lb/></seg>
</p>
<p>
<seg xml:id="CH2a1428_CHANT_001-1a.3">問曰。<lb/></seg>
<seg xml:id="CH2a1428_CHANT_001-1a.4">安樂國於三界中何界所攝。<lb/></seg>
</p>
<p>
<seg xml:id="CH2a1428_CHANT_001-1a.5">答曰。<lb/></seg>
<seg xml:id="CH2a1428_CHANT_001-1a.6">如釋論言。<lb/></seg>
<seg xml:id="CH2a1428_CHANT_001-1a.7">如斯淨土非三界所攝。<lb/></seg>
<seg xml:id="CH2a1428_CHANT_001-1a.8">何以故。<lb/></seg>
<seg xml:id="CH2a1428_CHANT_001-1a.9">無欲故非欲界。<lb/></seg>
<seg xml:id="CH2a1428_CHANT_001-1a.10">地居故非色界。<lb/></seg>
<seg xml:id="CH2a1428_CHANT_001-1a.11">有形色故非無色界。<lb/></seg>
<seg xml:id="CH2a1428_CHANT_001-1a.12">經曰。<lb/></seg>
<seg xml:id="CH2a1428_CHANT_001-1a.13">阿彌陀佛本行菩薩道時。<lb/></seg>
<seg xml:id="CH2a1428_CHANT_001-1a.14">作比丘。<lb/></seg>
<seg xml:id="CH2a1428_CHANT_001-1a.15">名曰法藏。<lb/></seg>
<seg xml:id="CH2a1428_CHANT_001-1a.16">於世自在王佛所。<lb/></seg>
<seg xml:id="CH2a1428_CHANT_001-1a.17">請問諸佛淨土之行。<lb/></seg>
<seg xml:id="CH2a1428_CHANT_001-1a.18">時佛為說二百一十億諸佛剎土天人善惡國土精麤。<lb/></seg>
<seg xml:id="CH2a1428_CHANT_001-1a.19">悉現與之。<lb/></seg>
<seg xml:id="CH2a1428_CHANT_001-1a.20">于時法藏菩薩。<lb/></seg>
<seg xml:id="CH2a1428_CHANT_001-1a.21">即於佛前。<lb/></seg>
<seg xml:id="CH2a1428_CHANT_001-1a.22">發弘誓大願。<lb/></seg>
<seg xml:id="CH2a1428_CHANT_001-1a.23">取諸佛土。<lb/></seg>
<seg xml:id="CH2a1428_CHANT_001-1a.24">於無量阿僧祇劫。<lb/></seg>
<seg xml:id="CH2a1428_CHANT_001-1a.25">如所發願。<lb/></seg>
<seg xml:id="CH2a1428_CHANT_001-1a.26">行諸波羅蜜。<lb/></seg>
<seg xml:id="CH2a1428_CHANT_001-1a.27">萬善圓滿。<lb/></seg>
<seg xml:id="CH2a1428_CHANT_001-1a.28">成無上道。<lb/></seg>
<seg xml:id="CH2a1428_CHANT_001-1a.29">別業所得。<lb/></seg>
<seg xml:id="CH2a1428_CHANT_001-1a.30">非三界也。<lb/></seg>
</p>
<p>
<seg xml:id="CH2a1428_CHANT_001-2a.1"><pb xml:id="CH2a1428_CHANT_001-2a" ed="CHANT" n="001-2a"/><lb/></seg>
<seg xml:id="CH2a1428_CHANT_001-2a.2">問曰。<lb/></seg>
<seg xml:id="CH2a1428_CHANT_001-2a.3">安樂國有幾種莊嚴。<lb/></seg>
<seg xml:id="CH2a1428_CHANT_001-2a.4">名為淨土。<lb/></seg>
</p>
<p>
<seg xml:id="CH2a1428_CHANT_001-2a.5">答曰。<lb/></seg>
<seg xml:id="CH2a1428_CHANT_001-2a.6">若依經据義。<lb/></seg>
<seg xml:id="CH2a1428_CHANT_001-2a.7">法藏菩薩四十八願即是其事。<lb/></seg>
<seg xml:id="CH2a1428_CHANT_001-2a.8">尋讚可知。<lb/></seg>
<seg xml:id="CH2a1428_CHANT_001-2a.9">不復重序。<lb/></seg>
<seg xml:id="CH2a1428_CHANT_001-2a.10">若依無量壽論。<lb/></seg>
<seg xml:id="CH2a1428_CHANT_001-2a.11">以二種清淨。<lb/></seg>
<seg xml:id="CH2a1428_CHANT_001-2a.12">攝二十九種莊嚴成就。<lb/></seg>
<seg xml:id="CH2a1428_CHANT_001-2a.13">二種清淨者。<lb/></seg>
<seg xml:id="CH2a1428_CHANT_001-2a.14">一器世間清淨。<lb/></seg>
<seg xml:id="CH2a1428_CHANT_001-2a.15">二是眾生世間清淨。<lb/></seg>
<seg xml:id="CH2a1428_CHANT_001-2a.16">器世間清淨有十七種莊嚴成就。<lb/></seg>
<seg xml:id="CH2a1428_CHANT_001-2a.17">一者。<lb/></seg>
<seg xml:id="CH2a1428_CHANT_001-2a.18">國土相勝過三界道。<lb/></seg>
<seg xml:id="CH2a1428_CHANT_001-2a.19">二者。<lb/></seg>
<seg xml:id="CH2a1428_CHANT_001-2a.20">其國廣大。<lb/></seg>
<seg xml:id="CH2a1428_CHANT_001-2a.21">量如虛空。<lb/></seg>
<seg xml:id="CH2a1428_CHANT_001-2a.22">無有齊限。<lb/></seg>
<seg xml:id="CH2a1428_CHANT_001-2a.23">三者。<lb/></seg>
<seg xml:id="CH2a1428_CHANT_001-2a.24">從菩薩正道大慈悲出世善根所起。<lb/></seg>
<seg xml:id="CH2a1428_CHANT_001-2a.25">四者。<lb/></seg>
<seg xml:id="CH2a1428_CHANT_001-2a.26">清淨光明圓滿莊嚴。<lb/></seg>
<seg xml:id="CH2a1428_CHANT_001-2a.27">五者。<lb/></seg>
<seg xml:id="CH2a1428_CHANT_001-2a.28">備具第一珍寶性。<lb/></seg>
<seg xml:id="CH2a1428_CHANT_001-2a.29">出奇妙寶物。<lb/></seg>
<seg xml:id="CH2a1428_CHANT_001-2a.30">六者潔淨光明常照世間。<lb/></seg>
<seg xml:id="CH2a1428_CHANT_001-2a.31">七者。<lb/></seg>
<seg xml:id="CH2a1428_CHANT_001-2a.32">其國寶物柔軟。<lb/></seg>
<seg xml:id="CH2a1428_CHANT_001-2a.33">觸者適悅。<lb/></seg>
<seg xml:id="CH2a1428_CHANT_001-2a.34">生於勝樂。<lb/></seg>
<seg xml:id="CH2a1428_CHANT_001-2a.35">八者。<lb/></seg>
<seg xml:id="CH2a1428_CHANT_001-2a.36">千萬寶華莊嚴池沼。<lb/></seg>
<seg xml:id="CH2a1428_CHANT_001-2a.37">寶殿寶樓閣種種寶樹雜色光明影納世界。<lb/></seg>
<seg xml:id="CH2a1428_CHANT_001-2a.38">無量寶網覆虛空。<lb/></seg>
<seg xml:id="CH2a1428_CHANT_001-2a.39">四面懸鈴常吐法音。<lb/></seg>
<seg xml:id="CH2a1428_CHANT_001-2a.40">九者。<lb/></seg>
<seg xml:id="CH2a1428_CHANT_001-2a.41">於虛空中。<lb/></seg>
<seg xml:id="CH2a1428_CHANT_001-2a.42">自然常雨天華天衣天香。<lb/></seg>
<seg xml:id="CH2a1428_CHANT_001-2a.43">莊嚴普熏。<lb/></seg>
<seg xml:id="CH2a1428_CHANT_001-2a.44">十者。<lb/></seg>
<seg xml:id="CH2a1428_CHANT_001-2a.45">佛慧光明照除癡闇。<lb/></seg>
<seg xml:id="CH2a1428_CHANT_001-2a.46">十一者。<lb/></seg>
<seg xml:id="CH2a1428_CHANT_001-2a.47">梵聲開悟遠聞十方。<lb/></seg>
<seg xml:id="CH2a1428_CHANT_001-2a.48">十二者。<lb/></seg>
<seg xml:id="CH2a1428_CHANT_001-2a.49">阿彌陀佛無上法王善力住持。<lb/></seg>
<seg xml:id="CH2a1428_CHANT_001-2a.50">十三者。<lb/></seg>
<seg xml:id="CH2a1428_CHANT_001-2a.51">從如來淨華所化生。<lb/></seg>
<seg xml:id="CH2a1428_CHANT_001-2a.52">十四者。<lb/></seg>
<seg xml:id="CH2a1428_CHANT_001-2a.53">愛樂佛法味。<lb/></seg>
<seg xml:id="CH2a1428_CHANT_001-2a.54">禪三昧為食。<lb/></seg>
<seg xml:id="CH2a1428_CHANT_001-2a.55">十五者。<lb/></seg>
<seg xml:id="CH2a1428_CHANT_001-2a.56">永離身心諸苦。<lb/></seg>
<seg xml:id="CH2a1428_CHANT_001-2a.57">受樂無間。<lb/></seg>
<seg xml:id="CH2a1428_CHANT_001-2a.58">十六者。<lb/></seg>
<seg xml:id="CH2a1428_CHANT_001-2a.59">乃至不聞二乘女人根缺之名。<lb/></seg>
<seg xml:id="CH2a1428_CHANT_001-2a.60">十七者。<lb/></seg>
<seg xml:id="CH2a1428_CHANT_001-2a.61">眾生有所欲樂。<lb/></seg>
<seg xml:id="CH2a1428_CHANT_001-2a.62">隨心稱意。<lb/></seg>
<seg xml:id="CH2a1428_CHANT_001-2a.63">無不滿足。<lb/></seg>
<seg xml:id="CH2a1428_CHANT_001-2a.64">如是等十七種。<lb/></seg>
<seg xml:id="CH2a1428_CHANT_001-2a.65">是名器世間清淨。<lb/></seg>
<seg xml:id="CH2a1428_CHANT_001-2a.66">眾生世間清淨有十二種莊嚴成就。<lb/></seg>
<seg xml:id="CH2a1428_CHANT_001-2a.67">一者。<lb/></seg>
<seg xml:id="CH2a1428_CHANT_001-2a.68">無量大珍寶王微妙華臺以為佛座。<lb/></seg>
<seg xml:id="CH2a1428_CHANT_001-2a.69">二者。<lb/></seg>
<seg xml:id="CH2a1428_CHANT_001-2a.70">無量相好無量光明莊嚴佛身。<lb/></seg>
<seg xml:id="CH2a1428_CHANT_001-2a.71">三者。<lb/></seg>
<seg xml:id="CH2a1428_CHANT_001-2a.72">佛無量辨才應機說法。<lb/></seg>
<seg xml:id="CH2a1428_CHANT_001-2a.73">具足清白。<lb/></seg>
<seg xml:id="CH2a1428_CHANT_001-2a.74">令人樂聞。<lb/></seg>
<seg xml:id="CH2a1428_CHANT_001-2a.75">聞者必悟解。<lb/></seg>
<seg xml:id="CH2a1428_CHANT_001-2a.76">言不虛說。<lb/></seg>
<seg xml:id="CH2a1428_CHANT_001-2a.77">四者。<lb/></seg>
<seg xml:id="CH2a1428_CHANT_001-2a.78">佛真如智慧猶如虛空。<lb/></seg>
<seg xml:id="CH2a1428_CHANT_001-2a.79">照了諸法總相別相。<lb/></seg>
<seg xml:id="CH2a1428_CHANT_001-2a.80">心無分別。<lb/></seg>
<seg xml:id="CH2a1428_CHANT_001-2a.81">五者。<lb/></seg>
<seg xml:id="CH2a1428_CHANT_001-2a.82">天人不動眾廣大莊嚴。<lb/></seg>
<seg xml:id="CH2a1428_CHANT_001-2a.83">譬如須彌山映顯四大海。<lb/></seg>
<seg xml:id="CH2a1428_CHANT_001-2a.84">法王相具足。<lb/></seg>
<seg xml:id="CH2a1428_CHANT_001-2a.85">六者。<lb/></seg>
<seg xml:id="CH2a1428_CHANT_001-2a.86">成就無上果。<lb/></seg>
<seg xml:id="CH2a1428_CHANT_001-2a.87">尚無能及。<lb/></seg>
<seg xml:id="CH2a1428_CHANT_001-2a.88">況復過者。<lb/></seg>
<seg xml:id="CH2a1428_CHANT_001-2a.89">七者。<lb/></seg>
<seg xml:id="CH2a1428_CHANT_001-2a.90">為天人丈夫調御師。<lb/></seg>
<seg xml:id="CH2a1428_CHANT_001-2a.91">大眾恭敬圍遶。<lb/></seg>
<seg xml:id="CH2a1428_CHANT_001-2a.92">如師子王師子圍遶。<lb/></seg>
<seg xml:id="CH2a1428_CHANT_001-2a.93">八者。<lb/></seg>
<seg xml:id="CH2a1428_CHANT_001-2a.94">佛本願力莊嚴住持諸功德。<lb/></seg>
<seg xml:id="CH2a1428_CHANT_001-2a.95">遇者無空過。<lb/></seg>
<seg xml:id="CH2a1428_CHANT_001-2a.96">能令速滿足一切功德海。<lb/></seg>
<seg xml:id="CH2a1428_CHANT_001-2a.97">未證淨心菩薩畢竟得證平等法身。<lb/></seg>
<seg xml:id="CH2a1428_CHANT_001-2a.98">與淨心菩薩與上地菩薩。<lb/></seg>
<seg xml:id="CH2a1428_CHANT_001-2a.99">畢竟同得寂滅平等。<lb/></seg>
<seg xml:id="CH2a1428_CHANT_001-2a.100">九者。<lb/></seg>
<seg xml:id="CH2a1428_CHANT_001-2a.101">安樂國諸菩薩眾。<lb/></seg>
<seg xml:id="CH2a1428_CHANT_001-2a.102">身不動搖而遍至十方。<lb/></seg>
<seg xml:id="CH2a1428_CHANT_001-2a.103">種種應化。<lb/></seg>
<seg xml:id="CH2a1428_CHANT_001-2a.104">如實修行。<lb/></seg>
<seg xml:id="CH2a1428_CHANT_001-2a.105">常作佛事。<lb/></seg>
<seg xml:id="CH2a1428_CHANT_001-2a.106">十者。<lb/></seg>
<seg xml:id="CH2a1428_CHANT_001-2a.107">如是菩薩應化身。<lb/></seg>
<seg xml:id="CH2a1428_CHANT_001-2a.108">一切時不前不後。<lb/></seg>
<seg xml:id="CH2a1428_CHANT_001-2a.109">一心一念放大光明。<lb/></seg>
<seg xml:id="CH2a1428_CHANT_001-2a.110">悉能遍至十方世界。<lb/></seg>
<seg xml:id="CH2a1428_CHANT_001-2a.111">教化眾生。<lb/></seg>
<seg xml:id="CH2a1428_CHANT_001-2a.112">種種方便。<lb/></seg>
<seg xml:id="CH2a1428_CHANT_001-2a.113">修行所成。<lb/></seg>
<seg xml:id="CH2a1428_CHANT_001-2a.114">滅除一切眾生苦惱。<lb/></seg>
<seg xml:id="CH2a1428_CHANT_001-2a.115">十一者。<lb/></seg>
<seg xml:id="CH2a1428_CHANT_001-2a.116">是等菩薩於一切世界無餘照諸佛大會。<lb/></seg>
<seg xml:id="CH2a1428_CHANT_001-2a.117">無餘廣大無量供養恭敬讚歎諸佛如來功德。<lb/></seg>
<seg xml:id="CH2a1428_CHANT_001-2a.118">十二者。<lb/></seg>
<seg xml:id="CH2a1428_CHANT_001-2a.119">是諸菩薩於十方一切世界無三寶處。<lb/></seg>
<seg xml:id="CH2a1428_CHANT_001-2a.120">住持莊嚴佛法僧寶功德大海。<lb/></seg>
<seg xml:id="CH2a1428_CHANT_001-2a.121">遍示令解。<lb/></seg>
<seg xml:id="CH2a1428_CHANT_001-2a.122">如實修行。<lb/></seg>
<seg xml:id="CH2a1428_CHANT_001-2a.123">如是等法王八種莊嚴功德成就。<lb/></seg>
<seg xml:id="CH2a1428_CHANT_001-2a.124">如是菩薩四種莊嚴功德成就。<lb/></seg>
<seg xml:id="CH2a1428_CHANT_001-2a.125">是名眾生世間清淨。<lb/></seg>
<seg xml:id="CH2a1428_CHANT_001-2a.126">安樂國土具如是等二十九種莊嚴功德成就。<lb/></seg>
<seg xml:id="CH2a1428_CHANT_001-2a.127">故名淨土。<lb/></seg>
</p>
<p>
<seg xml:id="CH2a1428_CHANT_001-3a.1"><pb xml:id="CH2a1428_CHANT_001-3a" ed="CHANT" n="001-3a"/><lb/></seg>
<seg xml:id="CH2a1428_CHANT_001-3a.2">問曰。<lb/></seg>
<seg xml:id="CH2a1428_CHANT_001-3a.3">生安樂土者。<lb/></seg>
<seg xml:id="CH2a1428_CHANT_001-3a.4">凡有幾品輩。<lb/></seg>
<seg xml:id="CH2a1428_CHANT_001-3a.5">有幾因緣答曰。<lb/></seg>
<seg xml:id="CH2a1428_CHANT_001-3a.6">無量壽經中。<lb/></seg>
<seg xml:id="CH2a1428_CHANT_001-3a.7">唯有三輩上中下。<lb/></seg>
<seg xml:id="CH2a1428_CHANT_001-3a.8">無量壽觀經中。<lb/></seg>
<seg xml:id="CH2a1428_CHANT_001-3a.9">一品又分為上中下。<lb/></seg>
<seg xml:id="CH2a1428_CHANT_001-3a.10">三三而九。<lb/></seg>
<seg xml:id="CH2a1428_CHANT_001-3a.11">合為九品。<lb/></seg>
<seg xml:id="CH2a1428_CHANT_001-3a.12">今依傍無量壽經為讚。<lb/></seg>
<seg xml:id="CH2a1428_CHANT_001-3a.13">且據此經作三品論之。<lb/></seg>
<seg xml:id="CH2a1428_CHANT_001-3a.14">上輩生者有五因緣。<lb/></seg>
<seg xml:id="CH2a1428_CHANT_001-3a.15">一者。<lb/></seg>
<seg xml:id="CH2a1428_CHANT_001-3a.16">捨家離欲而作沙門。<lb/></seg>
<seg xml:id="CH2a1428_CHANT_001-3a.17">二者。<lb/></seg>
<seg xml:id="CH2a1428_CHANT_001-3a.18">發無上菩提心。<lb/></seg>
<seg xml:id="CH2a1428_CHANT_001-3a.19">三者。<lb/></seg>
<seg xml:id="CH2a1428_CHANT_001-3a.20">一向專念無量壽佛。<lb/></seg>
<seg xml:id="CH2a1428_CHANT_001-3a.21">四者。<lb/></seg>
<seg xml:id="CH2a1428_CHANT_001-3a.22">修諸功德。<lb/></seg>
<seg xml:id="CH2a1428_CHANT_001-3a.23">五者。<lb/></seg>
<seg xml:id="CH2a1428_CHANT_001-3a.24">願生安樂國。<lb/></seg>
<seg xml:id="CH2a1428_CHANT_001-3a.25">具此因緣。<lb/></seg>
<seg xml:id="CH2a1428_CHANT_001-3a.26">臨命終時。<lb/></seg>
<seg xml:id="CH2a1428_CHANT_001-3a.27">無量壽佛與諸大眾現其人前。<lb/></seg>
<seg xml:id="CH2a1428_CHANT_001-3a.28">即便隨佛。<lb/></seg>
<seg xml:id="CH2a1428_CHANT_001-3a.29">往生安樂。<lb/></seg>
<seg xml:id="CH2a1428_CHANT_001-3a.30">於七寶華中。<lb/></seg>
<seg xml:id="CH2a1428_CHANT_001-3a.31">自然化生。<lb/></seg>
<seg xml:id="CH2a1428_CHANT_001-3a.32">住不退轉。<lb/></seg>
<seg xml:id="CH2a1428_CHANT_001-3a.33">智慧勇猛。<lb/></seg>
<seg xml:id="CH2a1428_CHANT_001-3a.34">神通自在。<lb/></seg>
<seg xml:id="CH2a1428_CHANT_001-3a.35">中輩生者有七因緣。<lb/></seg>
<seg xml:id="CH2a1428_CHANT_001-3a.36">一者。<lb/></seg>
<seg xml:id="CH2a1428_CHANT_001-3a.37">發無上菩提心。<lb/></seg>
<seg xml:id="CH2a1428_CHANT_001-3a.38">二者。<lb/></seg>
<seg xml:id="CH2a1428_CHANT_001-3a.39">一向專念無量壽佛。<lb/></seg>
<seg xml:id="CH2a1428_CHANT_001-3a.40">三者。<lb/></seg>
<seg xml:id="CH2a1428_CHANT_001-3a.41">多少修善奉持齋戒。<lb/></seg>
<seg xml:id="CH2a1428_CHANT_001-3a.42">四者。<lb/></seg>
<seg xml:id="CH2a1428_CHANT_001-3a.43">起立塔像。<lb/></seg>
<seg xml:id="CH2a1428_CHANT_001-3a.44">五者。<lb/></seg>
<seg xml:id="CH2a1428_CHANT_001-3a.45">飯食沙門。<lb/></seg>
<seg xml:id="CH2a1428_CHANT_001-3a.46">六者。<lb/></seg>
<seg xml:id="CH2a1428_CHANT_001-3a.47">懸繒然燈。<lb/></seg>
<seg xml:id="CH2a1428_CHANT_001-3a.48">散華燒香。<lb/></seg>
<seg xml:id="CH2a1428_CHANT_001-3a.49">七者。<lb/></seg>
<seg xml:id="CH2a1428_CHANT_001-3a.50">以此迴向願生安樂。<lb/></seg>
<seg xml:id="CH2a1428_CHANT_001-3a.51">臨命終時。<lb/></seg>
<seg xml:id="CH2a1428_CHANT_001-3a.52">無量壽佛化現其身。<lb/></seg>
<seg xml:id="CH2a1428_CHANT_001-3a.53">光明相好具如真佛。<lb/></seg>
<seg xml:id="CH2a1428_CHANT_001-3a.54">與諸大眾現其人前。<lb/></seg>
<seg xml:id="CH2a1428_CHANT_001-3a.55">即隨化佛往生安樂。<lb/></seg>
<seg xml:id="CH2a1428_CHANT_001-3a.56">住不退轉。<lb/></seg>
<seg xml:id="CH2a1428_CHANT_001-3a.57">功德智慧次如上輩下輩生者有三因緣。<lb/></seg>
<seg xml:id="CH2a1428_CHANT_001-3a.58">一者。<lb/></seg>
<seg xml:id="CH2a1428_CHANT_001-3a.59">假使不能作諸功德。<lb/></seg>
<seg xml:id="CH2a1428_CHANT_001-3a.60">當發無上菩提心。<lb/></seg>
<seg xml:id="CH2a1428_CHANT_001-3a.61">二者。<lb/></seg>
<seg xml:id="CH2a1428_CHANT_001-3a.62">一向專意乃至十念念無量壽佛。<lb/></seg>
<seg xml:id="CH2a1428_CHANT_001-3a.63">三者。<lb/></seg>
<seg xml:id="CH2a1428_CHANT_001-3a.64">以至誠心願生安樂。<lb/></seg>
<seg xml:id="CH2a1428_CHANT_001-3a.65">臨命終時。<lb/></seg>
<seg xml:id="CH2a1428_CHANT_001-3a.66">夢見無量壽佛。<lb/></seg>
<seg xml:id="CH2a1428_CHANT_001-3a.67">亦得往生。<lb/></seg>
<seg xml:id="CH2a1428_CHANT_001-3a.68">功德智慧次如中輩。<lb/></seg>
<seg xml:id="CH2a1428_CHANT_001-3a.69">又有一種往生安樂不入三輩中。<lb/></seg>
<seg xml:id="CH2a1428_CHANT_001-3a.70">謂以疑惑心。<lb/></seg>
<seg xml:id="CH2a1428_CHANT_001-3a.71">修諸功德。<lb/></seg>
<seg xml:id="CH2a1428_CHANT_001-3a.72">願生安樂。<lb/></seg>
<seg xml:id="CH2a1428_CHANT_001-3a.73">不了佛智不思議智不可稱智大乘廣智無等無倫最上勝智。<lb/></seg>
<seg xml:id="CH2a1428_CHANT_001-3a.74">於此諸智疑惑不信。<lb/></seg>
<seg xml:id="CH2a1428_CHANT_001-3a.75">然猶信罪福修習善本。<lb/></seg>
<seg xml:id="CH2a1428_CHANT_001-3a.76">生安樂生安樂國七寶宮殿。<lb/></seg>
<seg xml:id="CH2a1428_CHANT_001-3a.77">或百由旬惑五百由旬。<lb/></seg>
<seg xml:id="CH2a1428_CHANT_001-3a.78">各於其中受諸快樂。<lb/></seg>
<seg xml:id="CH2a1428_CHANT_001-3a.79">如忉利天。<lb/></seg>
<seg xml:id="CH2a1428_CHANT_001-3a.80">亦皆自然。<lb/></seg>
<seg xml:id="CH2a1428_CHANT_001-3a.81">於五百歲中。<lb/></seg>
<seg xml:id="CH2a1428_CHANT_001-3a.82">常不見佛。<lb/></seg>
<seg xml:id="CH2a1428_CHANT_001-3a.83">不聞經法。<lb/></seg>
<seg xml:id="CH2a1428_CHANT_001-3a.84">不見菩薩聲聞聖眾。<lb/></seg>
<seg xml:id="CH2a1428_CHANT_001-3a.85">安樂國土謂之邊地。<lb/></seg>
<seg xml:id="CH2a1428_CHANT_001-3a.86">亦曰胎生。<lb/></seg>
<seg xml:id="CH2a1428_CHANT_001-3a.87">邊地者。<lb/></seg>
<seg xml:id="CH2a1428_CHANT_001-3a.88">言其五百歲中不見聞三寶。<lb/></seg>
<seg xml:id="CH2a1428_CHANT_001-3a.89">義同邊地之難。<lb/></seg>
<seg xml:id="CH2a1428_CHANT_001-3a.90">或亦於安樂國土最在其邊。<lb/></seg>
<seg xml:id="CH2a1428_CHANT_001-3a.91">胎生者。<lb/></seg>
<seg xml:id="CH2a1428_CHANT_001-3a.92">譬如胎生人初生之時人法未成。<lb/></seg>
<seg xml:id="CH2a1428_CHANT_001-3a.93">邊言其難。<lb/></seg>
<seg xml:id="CH2a1428_CHANT_001-3a.94">胎言其闇。<lb/></seg>
<seg xml:id="CH2a1428_CHANT_001-3a.95">此二名皆借此況彼耳。<lb/></seg>
<seg xml:id="CH2a1428_CHANT_001-3a.96">非是八難中邊地。<lb/></seg>
<seg xml:id="CH2a1428_CHANT_001-3a.97">亦非胞胎中胎生。<lb/></seg>
<seg xml:id="CH2a1428_CHANT_001-3a.98">何以知之。<lb/></seg>
<seg xml:id="CH2a1428_CHANT_001-3a.99">安樂國土一向化生故。<lb/></seg>
<seg xml:id="CH2a1428_CHANT_001-3a.100">故知非實胎生。<lb/></seg>
<seg xml:id="CH2a1428_CHANT_001-3a.101">五百年後還得見聞三寶故。<lb/></seg>
<seg xml:id="CH2a1428_CHANT_001-3a.102">故知非八難中邊地也。<lb/></seg>
</p>
<p>
<seg xml:id="CH2a1428_CHANT_001-4a.1"><pb xml:id="CH2a1428_CHANT_001-4a" ed="CHANT" n="001-4a"/><lb/></seg>
<seg xml:id="CH2a1428_CHANT_001-4a.2">問曰。<lb/></seg>
<seg xml:id="CH2a1428_CHANT_001-4a.3">彼胎生者處七寶宮殿中受快樂否。<lb/></seg>
<seg xml:id="CH2a1428_CHANT_001-4a.4">復何所憶念。<lb/></seg>
</p>
<p>
<seg xml:id="CH2a1428_CHANT_001-4a.5">答曰。<lb/></seg>
<seg xml:id="CH2a1428_CHANT_001-4a.6">經喻云。<lb/></seg>
<seg xml:id="CH2a1428_CHANT_001-4a.7">譬如轉輪王子得罪於王。<lb/></seg>
<seg xml:id="CH2a1428_CHANT_001-4a.8">內於後宮。<lb/></seg>
<seg xml:id="CH2a1428_CHANT_001-4a.9">繫以金鎖。<lb/></seg>
<seg xml:id="CH2a1428_CHANT_001-4a.10">一切供具無所乏少。<lb/></seg>
<seg xml:id="CH2a1428_CHANT_001-4a.11">猶如王。<lb/></seg>
<seg xml:id="CH2a1428_CHANT_001-4a.12">王子于時雖有好妙種種自娛樂具。<lb/></seg>
<seg xml:id="CH2a1428_CHANT_001-4a.13">心不受樂。<lb/></seg>
<seg xml:id="CH2a1428_CHANT_001-4a.14">但念設諸方便求免悕出。<lb/></seg>
<seg xml:id="CH2a1428_CHANT_001-4a.15">彼胎生者亦復如是。<lb/></seg>
<seg xml:id="CH2a1428_CHANT_001-4a.16">雖處七寶宮殿有好色香味觸。<lb/></seg>
<seg xml:id="CH2a1428_CHANT_001-4a.17">不以為樂。<lb/></seg>
<seg xml:id="CH2a1428_CHANT_001-4a.18">但不見三寶。<lb/></seg>
<seg xml:id="CH2a1428_CHANT_001-4a.19">不得供養修諸善本。<lb/></seg>
<seg xml:id="CH2a1428_CHANT_001-4a.20">以之為苦。<lb/></seg>
<seg xml:id="CH2a1428_CHANT_001-4a.21">識其本罪。<lb/></seg>
<seg xml:id="CH2a1428_CHANT_001-4a.22">深自責悔。<lb/></seg>
<seg xml:id="CH2a1428_CHANT_001-4a.23">求離彼處。<lb/></seg>
<seg xml:id="CH2a1428_CHANT_001-4a.24">即得如意。<lb/></seg>
<seg xml:id="CH2a1428_CHANT_001-4a.25">還同三輩生者。<lb/></seg>
<seg xml:id="CH2a1428_CHANT_001-4a.26">當是五百年末方識罪悔耳。<lb/></seg>
</p>
<p>
<seg xml:id="CH2a1428_CHANT_001-5a.1"><pb xml:id="CH2a1428_CHANT_001-5a" ed="CHANT" n="001-5a"/><lb/></seg>
<seg xml:id="CH2a1428_CHANT_001-5a.2">問曰。<lb/></seg>
<seg xml:id="CH2a1428_CHANT_001-5a.3">以疑惑心往生安樂名曰胎生者。<lb/></seg>
<seg xml:id="CH2a1428_CHANT_001-5a.4">云何起疑。<lb/></seg>
</p>
<p>
<seg xml:id="CH2a1428_CHANT_001-5a.5">答曰。<lb/></seg>
<seg xml:id="CH2a1428_CHANT_001-5a.6">經中但云疑惑不信。<lb/></seg>
<seg xml:id="CH2a1428_CHANT_001-5a.7">不出所以疑意。<lb/></seg>
<seg xml:id="CH2a1428_CHANT_001-5a.8">尋不了五句。<lb/></seg>
<seg xml:id="CH2a1428_CHANT_001-5a.9">敢以對治言之。<lb/></seg>
<seg xml:id="CH2a1428_CHANT_001-5a.10">不了佛智者。<lb/></seg>
<seg xml:id="CH2a1428_CHANT_001-5a.11">謂不能信了佛一切種智。<lb/></seg>
<seg xml:id="CH2a1428_CHANT_001-5a.12">不了故故起疑。<lb/></seg>
<seg xml:id="CH2a1428_CHANT_001-5a.13">此一句總辯所疑。<lb/></seg>
<seg xml:id="CH2a1428_CHANT_001-5a.14">下四句一一對治所疑。<lb/></seg>
<seg xml:id="CH2a1428_CHANT_001-5a.15">疑有四意。<lb/></seg>
<seg xml:id="CH2a1428_CHANT_001-5a.16">一者疑。<lb/></seg>
<seg xml:id="CH2a1428_CHANT_001-5a.17">但憶念阿彌陀佛。<lb/></seg>
<seg xml:id="CH2a1428_CHANT_001-5a.18">不必得往生安樂。<lb/></seg>
<seg xml:id="CH2a1428_CHANT_001-5a.19">何以故。<lb/></seg>
<seg xml:id="CH2a1428_CHANT_001-5a.20">經言。<lb/></seg>
<seg xml:id="CH2a1428_CHANT_001-5a.21">業道如秤。<lb/></seg>
<seg xml:id="CH2a1428_CHANT_001-5a.22">重者先牽。<lb/></seg>
<seg xml:id="CH2a1428_CHANT_001-5a.23">云何一生或百年。<lb/></seg>
<seg xml:id="CH2a1428_CHANT_001-5a.24">或十年或一月。<lb/></seg>
<seg xml:id="CH2a1428_CHANT_001-5a.25">無惡不造。<lb/></seg>
<seg xml:id="CH2a1428_CHANT_001-5a.26">但以十念相續便得往生。<lb/></seg>
<seg xml:id="CH2a1428_CHANT_001-5a.27">即入正定聚。<lb/></seg>
<seg xml:id="CH2a1428_CHANT_001-5a.28">畢竟不退。<lb/></seg>
<seg xml:id="CH2a1428_CHANT_001-5a.29">與三途諸苦永隔乎。<lb/></seg>
<seg xml:id="CH2a1428_CHANT_001-5a.30">若爾。<lb/></seg>
<seg xml:id="CH2a1428_CHANT_001-5a.31">先牽之義何以所信。<lb/></seg>
<seg xml:id="CH2a1428_CHANT_001-5a.32">又曠劫已來俱造諸行有漏之法繫屬三界。<lb/></seg>
<seg xml:id="CH2a1428_CHANT_001-5a.33">云何不斷三界結惑。<lb/></seg>
<seg xml:id="CH2a1428_CHANT_001-5a.34">直以少時念阿彌陀佛。<lb/></seg>
<seg xml:id="CH2a1428_CHANT_001-5a.35">便出三界乎。<lb/></seg>
<seg xml:id="CH2a1428_CHANT_001-5a.36">繫業之義復欲云何。<lb/></seg>
<seg xml:id="CH2a1428_CHANT_001-5a.37">對治此疑故言不思議智。<lb/></seg>
<seg xml:id="CH2a1428_CHANT_001-5a.38">不思議智者。<lb/></seg>
<seg xml:id="CH2a1428_CHANT_001-5a.39">謂佛智力能以少作多。<lb/></seg>
<seg xml:id="CH2a1428_CHANT_001-5a.40">以多作少。<lb/></seg>
<seg xml:id="CH2a1428_CHANT_001-5a.41">以近為遠。<lb/></seg>
<seg xml:id="CH2a1428_CHANT_001-5a.42">以遠為近。<lb/></seg>
<seg xml:id="CH2a1428_CHANT_001-5a.43">以輕為重。<lb/></seg>
<seg xml:id="CH2a1428_CHANT_001-5a.44">以重為輕。<lb/></seg>
<seg xml:id="CH2a1428_CHANT_001-5a.45">以長為短。<lb/></seg>
<seg xml:id="CH2a1428_CHANT_001-5a.46">以短為長。<lb/></seg>
<seg xml:id="CH2a1428_CHANT_001-5a.47">如是等佛智無量無邊不可思議。<lb/></seg>
<seg xml:id="CH2a1428_CHANT_001-5a.48">譬如百夫百年聚薪積高千仞。<lb/></seg>
<seg xml:id="CH2a1428_CHANT_001-5a.49">豆許火焚。<lb/></seg>
<seg xml:id="CH2a1428_CHANT_001-5a.50">半日便盡。<lb/></seg>
<seg xml:id="CH2a1428_CHANT_001-5a.51">豈可得言百年之薪積半日不盡乎。<lb/></seg>
<seg xml:id="CH2a1428_CHANT_001-5a.52">又如躄者寄載他船。<lb/></seg>
<seg xml:id="CH2a1428_CHANT_001-5a.53">因風帆勢。<lb/></seg>
<seg xml:id="CH2a1428_CHANT_001-5a.54">一日至千里。<lb/></seg>
<seg xml:id="CH2a1428_CHANT_001-5a.55">豈可得言躄者云何一日至千里乎。<lb/></seg>
<seg xml:id="CH2a1428_CHANT_001-5a.56">又如下賤貧人獲一瑞物而以貢主。<lb/></seg>
<seg xml:id="CH2a1428_CHANT_001-5a.57">主慶所得加諸重賞。<lb/></seg>
<seg xml:id="CH2a1428_CHANT_001-5a.58">斯須之頃富貴盈溢。<lb/></seg>
<seg xml:id="CH2a1428_CHANT_001-5a.59">豈可得言以可有數十年仕備盡辛懃。<lb/></seg>
<seg xml:id="CH2a1428_CHANT_001-5a.60">上下尚不達歸者。<lb/></seg>
<seg xml:id="CH2a1428_CHANT_001-5a.61">言彼富貴無此事乎。<lb/></seg>
<seg xml:id="CH2a1428_CHANT_001-5a.62">又如劣夫以己身力擲驢不上。<lb/></seg>
<seg xml:id="CH2a1428_CHANT_001-5a.63">從轉輪王行。<lb/></seg>
<seg xml:id="CH2a1428_CHANT_001-5a.64">便乘虛空飛勝自然。<lb/></seg>
<seg xml:id="CH2a1428_CHANT_001-5a.65">復可以擲驢之劣夫。<lb/></seg>
<seg xml:id="CH2a1428_CHANT_001-5a.66">言必不能乘空耶。<lb/></seg>
<seg xml:id="CH2a1428_CHANT_001-5a.67">又如十圍之索千夫不制。<lb/></seg>
<seg xml:id="CH2a1428_CHANT_001-5a.68">童子揮劍瞬頃兩分。<lb/></seg>
<seg xml:id="CH2a1428_CHANT_001-5a.69">豈可得言一小兒力不能斷索乎。<lb/></seg>
<seg xml:id="CH2a1428_CHANT_001-5a.70">又如鴆鳥入水魚蚌斯斃。<lb/></seg>
<seg xml:id="CH2a1428_CHANT_001-5a.71">犀角觸泥死者咸起。<lb/></seg>
<seg xml:id="CH2a1428_CHANT_001-5a.72">豈可得言性命一斷無可生乎。<lb/></seg>
<seg xml:id="CH2a1428_CHANT_001-5a.73">又如黃鵠呼子安。<lb/></seg>
<seg xml:id="CH2a1428_CHANT_001-5a.74">子安還活。<lb/></seg>
<seg xml:id="CH2a1428_CHANT_001-5a.75">豈可得言墳下千歲齡決無可甦乎。<lb/></seg>
<seg xml:id="CH2a1428_CHANT_001-5a.76">一切萬法皆有自力他力自攝他攝。<lb/></seg>
<seg xml:id="CH2a1428_CHANT_001-5a.77">千開萬閉無量無邊。<lb/></seg>
<seg xml:id="CH2a1428_CHANT_001-5a.78">安得以有礙之識疑彼無礙之法乎。<lb/></seg>
<seg xml:id="CH2a1428_CHANT_001-5a.79">又五不思議中。<lb/></seg>
<seg xml:id="CH2a1428_CHANT_001-5a.80">佛法最不可思議。<lb/></seg>
<seg xml:id="CH2a1428_CHANT_001-5a.81">而以百年之惡為重。<lb/></seg>
<seg xml:id="CH2a1428_CHANT_001-5a.82">疑十念念佛為輕。<lb/></seg>
<seg xml:id="CH2a1428_CHANT_001-5a.83">不得往生安樂入正定聚者。<lb/></seg>
<seg xml:id="CH2a1428_CHANT_001-5a.84">是事不然。<lb/></seg>
<seg xml:id="CH2a1428_CHANT_001-5a.85">二者疑。<lb/></seg>
<seg xml:id="CH2a1428_CHANT_001-5a.86">佛智於人不為玄絕。<lb/></seg>
<seg xml:id="CH2a1428_CHANT_001-5a.87">何以故。<lb/></seg>
<seg xml:id="CH2a1428_CHANT_001-5a.88">夫一切名字從相待生。<lb/></seg>
<seg xml:id="CH2a1428_CHANT_001-5a.89">覺智從不覺生。<lb/></seg>
<seg xml:id="CH2a1428_CHANT_001-5a.90">如是迷方從記方生。<lb/></seg>
<seg xml:id="CH2a1428_CHANT_001-5a.91">若便迷絕不迷。<lb/></seg>
<seg xml:id="CH2a1428_CHANT_001-5a.92">迷卒不解。<lb/></seg>
<seg xml:id="CH2a1428_CHANT_001-5a.93">迷若可解。<lb/></seg>
<seg xml:id="CH2a1428_CHANT_001-5a.94">必迷者解。<lb/></seg>
<seg xml:id="CH2a1428_CHANT_001-5a.95">亦可云解者迷。<lb/></seg>
<seg xml:id="CH2a1428_CHANT_001-5a.96">迷解解迷猶手反覆耳。<lb/></seg>
<seg xml:id="CH2a1428_CHANT_001-5a.97">乃可明昧為異。<lb/></seg>
<seg xml:id="CH2a1428_CHANT_001-5a.98">亦安得超然哉。<lb/></seg>
<seg xml:id="CH2a1428_CHANT_001-5a.99">起此疑故。<lb/></seg>
<seg xml:id="CH2a1428_CHANT_001-5a.100">於佛智慧生疑不信。<lb/></seg>
<seg xml:id="CH2a1428_CHANT_001-5a.101">對治此疑故言不可稱智。<lb/></seg>
<seg xml:id="CH2a1428_CHANT_001-5a.102">不可稱智者。<lb/></seg>
<seg xml:id="CH2a1428_CHANT_001-5a.103">言佛智絕稱謂。<lb/></seg>
<seg xml:id="CH2a1428_CHANT_001-5a.104">非相形待。<lb/></seg>
<seg xml:id="CH2a1428_CHANT_001-5a.105">何以言之。<lb/></seg>
<seg xml:id="CH2a1428_CHANT_001-5a.106">法若是有。<lb/></seg>
<seg xml:id="CH2a1428_CHANT_001-5a.107">必應有知有之智。<lb/></seg>
<seg xml:id="CH2a1428_CHANT_001-5a.108">法若是無。<lb/></seg>
<seg xml:id="CH2a1428_CHANT_001-5a.109">亦應有知無之智。<lb/></seg>
<seg xml:id="CH2a1428_CHANT_001-5a.110">諸法離於有無。<lb/></seg>
<seg xml:id="CH2a1428_CHANT_001-5a.111">故佛冥諸法。<lb/></seg>
<seg xml:id="CH2a1428_CHANT_001-5a.112">則智絕相待。<lb/></seg>
<seg xml:id="CH2a1428_CHANT_001-5a.113">汝引解迷為喻。<lb/></seg>
<seg xml:id="CH2a1428_CHANT_001-5a.114">猶是一迷耳。<lb/></seg>
<seg xml:id="CH2a1428_CHANT_001-5a.115">不成迷解。<lb/></seg>
<seg xml:id="CH2a1428_CHANT_001-5a.116">亦如夢中與他解夢。<lb/></seg>
<seg xml:id="CH2a1428_CHANT_001-5a.117">雖云解夢。<lb/></seg>
<seg xml:id="CH2a1428_CHANT_001-5a.118">非是不夢。<lb/></seg>
<seg xml:id="CH2a1428_CHANT_001-5a.119">以知取佛。<lb/></seg>
<seg xml:id="CH2a1428_CHANT_001-5a.120">不曰知佛。<lb/></seg>
<seg xml:id="CH2a1428_CHANT_001-5a.121">以不知取佛。<lb/></seg>
<seg xml:id="CH2a1428_CHANT_001-5a.122">非知佛。<lb/></seg>
<seg xml:id="CH2a1428_CHANT_001-5a.123">以非知非不知取佛。<lb/></seg>
<seg xml:id="CH2a1428_CHANT_001-5a.124">亦非知佛。<lb/></seg>
<seg xml:id="CH2a1428_CHANT_001-5a.125">以非非知非非不知取佛。<lb/></seg>
<seg xml:id="CH2a1428_CHANT_001-5a.126">亦非知佛。<lb/></seg>
<seg xml:id="CH2a1428_CHANT_001-5a.127">佛智離此四句。<lb/></seg>
<seg xml:id="CH2a1428_CHANT_001-5a.128">緣之者心行滅。<lb/></seg>
<seg xml:id="CH2a1428_CHANT_001-5a.129">損之者言語斷。<lb/></seg>
<seg xml:id="CH2a1428_CHANT_001-5a.130">以是義故。<lb/></seg>
<seg xml:id="CH2a1428_CHANT_001-5a.131">釋論云。<lb/></seg>
<seg xml:id="CH2a1428_CHANT_001-5a.132">若人見般若。<lb/></seg>
<seg xml:id="CH2a1428_CHANT_001-5a.133">是則為被縛。<lb/></seg>
<seg xml:id="CH2a1428_CHANT_001-5a.134">若不見般若。<lb/></seg>
<seg xml:id="CH2a1428_CHANT_001-5a.135">是亦為被縛。<lb/></seg>
<seg xml:id="CH2a1428_CHANT_001-5a.136">若人見般若。<lb/></seg>
<seg xml:id="CH2a1428_CHANT_001-5a.137">是則為解脫。<lb/></seg>
<seg xml:id="CH2a1428_CHANT_001-5a.138">若不見般若。<lb/></seg>
<seg xml:id="CH2a1428_CHANT_001-5a.139">是亦為解脫。<lb/></seg>
<seg xml:id="CH2a1428_CHANT_001-5a.140">此偈中說。<lb/></seg>
<seg xml:id="CH2a1428_CHANT_001-5a.141">不離四句者為縛。<lb/></seg>
<seg xml:id="CH2a1428_CHANT_001-5a.142">離四句者為解脫。<lb/></seg>
<seg xml:id="CH2a1428_CHANT_001-5a.143">汝疑佛智與人不玄絕者。<lb/></seg>
<seg xml:id="CH2a1428_CHANT_001-5a.144">是事不然。<lb/></seg>
<seg xml:id="CH2a1428_CHANT_001-5a.145">三者疑。<lb/></seg>
<seg xml:id="CH2a1428_CHANT_001-5a.146">佛實不能度一切眾生。<lb/></seg>
<seg xml:id="CH2a1428_CHANT_001-5a.147">何以故。<lb/></seg>
<seg xml:id="CH2a1428_CHANT_001-5a.148">過去世有無量阿僧祇恆沙諸佛。<lb/></seg>
<seg xml:id="CH2a1428_CHANT_001-5a.149">現在十方世界亦有無量無邊阿僧祇恆沙諸佛。<lb/></seg>
<seg xml:id="CH2a1428_CHANT_001-5a.150">若使佛實能度一切眾生。<lb/></seg>
<seg xml:id="CH2a1428_CHANT_001-5a.151">則應久無三界。<lb/></seg>
<seg xml:id="CH2a1428_CHANT_001-5a.152">第二佛則不應復為眾生發菩提心。<lb/></seg>
<seg xml:id="CH2a1428_CHANT_001-5a.153">具修淨土攝受眾生。<lb/></seg>
<seg xml:id="CH2a1428_CHANT_001-5a.154">而實有第二佛。<lb/></seg>
<seg xml:id="CH2a1428_CHANT_001-5a.155">攝受眾生。<lb/></seg>
<seg xml:id="CH2a1428_CHANT_001-5a.156">乃至實有三世十方無量諸佛。<lb/></seg>
<seg xml:id="CH2a1428_CHANT_001-5a.157">攝受眾生。<lb/></seg>
<seg xml:id="CH2a1428_CHANT_001-5a.158">故知。<lb/></seg>
<seg xml:id="CH2a1428_CHANT_001-5a.159">佛實不能度一切眾生。<lb/></seg>
<seg xml:id="CH2a1428_CHANT_001-5a.160">起此疑故。<lb/></seg>
<seg xml:id="CH2a1428_CHANT_001-5a.161">於阿彌陀佛作有量想。<lb/></seg>
<seg xml:id="CH2a1428_CHANT_001-5a.162">對治此疑故言大乘廣智。<lb/></seg>
<seg xml:id="CH2a1428_CHANT_001-5a.163">大乘廣智者。<lb/></seg>
<seg xml:id="CH2a1428_CHANT_001-5a.164">言佛無法不知。<lb/></seg>
<seg xml:id="CH2a1428_CHANT_001-5a.165">無煩惱不斷。<lb/></seg>
<seg xml:id="CH2a1428_CHANT_001-5a.166">無善不備。<lb/></seg>
<seg xml:id="CH2a1428_CHANT_001-5a.167">無眾生不度。<lb/></seg>
<seg xml:id="CH2a1428_CHANT_001-5a.168">所以有三世十方者。<lb/></seg>
<seg xml:id="CH2a1428_CHANT_001-5a.169">有五義。<lb/></seg>
<seg xml:id="CH2a1428_CHANT_001-5a.170">一者。<lb/></seg>
<seg xml:id="CH2a1428_CHANT_001-5a.171">若便無第二佛。<lb/></seg>
<seg xml:id="CH2a1428_CHANT_001-5a.172">乃至無阿僧祇恆沙諸佛者。<lb/></seg>
<seg xml:id="CH2a1428_CHANT_001-5a.173">佛便不能度一切眾生。<lb/></seg>
<seg xml:id="CH2a1428_CHANT_001-5a.174">以實能度一切眾生故。<lb/></seg>
<seg xml:id="CH2a1428_CHANT_001-5a.175">則有十方無量諸佛。<lb/></seg>
<seg xml:id="CH2a1428_CHANT_001-5a.176">無量諸佛即是前佛所度眾生。<lb/></seg>
<seg xml:id="CH2a1428_CHANT_001-5a.177">二者。<lb/></seg>
<seg xml:id="CH2a1428_CHANT_001-5a.178">若一佛度一切眾生盡者。<lb/></seg>
<seg xml:id="CH2a1428_CHANT_001-5a.179">復亦不應後有佛。<lb/></seg>
<seg xml:id="CH2a1428_CHANT_001-5a.180">何以故。<lb/></seg>
<seg xml:id="CH2a1428_CHANT_001-5a.181">無覺他義故。<lb/></seg>
<seg xml:id="CH2a1428_CHANT_001-5a.182">復依何義。<lb/></seg>
<seg xml:id="CH2a1428_CHANT_001-5a.183">說有三世佛乎。<lb/></seg>
<seg xml:id="CH2a1428_CHANT_001-5a.184">依覺他義故。<lb/></seg>
<seg xml:id="CH2a1428_CHANT_001-5a.185">說佛佛皆度一切眾生。<lb/></seg>
<seg xml:id="CH2a1428_CHANT_001-5a.186">三者。<lb/></seg>
<seg xml:id="CH2a1428_CHANT_001-5a.187">後佛能度。<lb/></seg>
<seg xml:id="CH2a1428_CHANT_001-5a.188">猶是前佛之能。<lb/></seg>
<seg xml:id="CH2a1428_CHANT_001-5a.189">何以故。<lb/></seg>
<seg xml:id="CH2a1428_CHANT_001-5a.190">由前佛有後佛故。<lb/></seg>
<seg xml:id="CH2a1428_CHANT_001-5a.191">譬如帝王之甲得相紹襲後王。<lb/></seg>
<seg xml:id="CH2a1428_CHANT_001-5a.192">即是前王之能故。<lb/></seg>
<seg xml:id="CH2a1428_CHANT_001-5a.193">四者。<lb/></seg>
<seg xml:id="CH2a1428_CHANT_001-5a.194">佛力雖能度一切眾生。<lb/></seg>
<seg xml:id="CH2a1428_CHANT_001-5a.195">要須有因緣。<lb/></seg>
<seg xml:id="CH2a1428_CHANT_001-5a.196">若眾生與前佛無因緣。<lb/></seg>
<seg xml:id="CH2a1428_CHANT_001-5a.197">復須後佛。<lb/></seg>
<seg xml:id="CH2a1428_CHANT_001-5a.198">如是無緣眾生動逕百千萬佛。<lb/></seg>
<seg xml:id="CH2a1428_CHANT_001-5a.199">不聞不見。<lb/></seg>
<seg xml:id="CH2a1428_CHANT_001-5a.200">非佛力劣也。<lb/></seg>
<seg xml:id="CH2a1428_CHANT_001-5a.201">譬如日月周四天下破諸闇冥。<lb/></seg>
<seg xml:id="CH2a1428_CHANT_001-5a.202">而盲者不見。<lb/></seg>
<seg xml:id="CH2a1428_CHANT_001-5a.203">非日不明也。<lb/></seg>
<seg xml:id="CH2a1428_CHANT_001-5a.204">雷震裂耳。<lb/></seg>
<seg xml:id="CH2a1428_CHANT_001-5a.205">而聾者不聞。<lb/></seg>
<seg xml:id="CH2a1428_CHANT_001-5a.206">非聲不勵也。<lb/></seg>
<seg xml:id="CH2a1428_CHANT_001-5a.207">覺諸緣理。<lb/></seg>
<seg xml:id="CH2a1428_CHANT_001-5a.208">號之曰佛。<lb/></seg>
<seg xml:id="CH2a1428_CHANT_001-5a.209">若情強違緣理。<lb/></seg>
<seg xml:id="CH2a1428_CHANT_001-5a.210">非正覺也。<lb/></seg>
<seg xml:id="CH2a1428_CHANT_001-5a.211">是故眾生無量。<lb/></seg>
<seg xml:id="CH2a1428_CHANT_001-5a.212">佛亦無量。<lb/></seg>
<seg xml:id="CH2a1428_CHANT_001-5a.213">徵佛莫問有緣無緣。<lb/></seg>
<seg xml:id="CH2a1428_CHANT_001-5a.214">何不盡度一切眾生者。<lb/></seg>
<seg xml:id="CH2a1428_CHANT_001-5a.215">非理言也。<lb/></seg>
<seg xml:id="CH2a1428_CHANT_001-5a.216">五眾生若盡。<lb/></seg>
<seg xml:id="CH2a1428_CHANT_001-5a.217">世間即墮有邊。<lb/></seg>
<seg xml:id="CH2a1428_CHANT_001-5a.218">以是義故則有無量佛。<lb/></seg>
<seg xml:id="CH2a1428_CHANT_001-5a.219">度一切眾生。<lb/></seg>
<seg xml:id="CH2a1428_CHANT_001-5a.220">問曰。<lb/></seg>
<seg xml:id="CH2a1428_CHANT_001-5a.221">若眾生不可盡。<lb/></seg>
<seg xml:id="CH2a1428_CHANT_001-5a.222">世間復須墮無邊。<lb/></seg>
<seg xml:id="CH2a1428_CHANT_001-5a.223">無邊故佛則實不能度一切眾生。<lb/></seg>
<seg xml:id="CH2a1428_CHANT_001-5a.224">答曰。<lb/></seg>
<seg xml:id="CH2a1428_CHANT_001-5a.225">世間非有邊非無邊。<lb/></seg>
<seg xml:id="CH2a1428_CHANT_001-5a.226">亦絕四句。<lb/></seg>
<seg xml:id="CH2a1428_CHANT_001-5a.227">佛令眾生離此四句。<lb/></seg>
<seg xml:id="CH2a1428_CHANT_001-5a.228">名之為度。<lb/></seg>
<seg xml:id="CH2a1428_CHANT_001-5a.229">其實非度非不度。<lb/></seg>
<seg xml:id="CH2a1428_CHANT_001-5a.230">非盡非不盡。<lb/></seg>
<seg xml:id="CH2a1428_CHANT_001-5a.231">譬如夢渡大海。<lb/></seg>
<seg xml:id="CH2a1428_CHANT_001-5a.232">值濤波諸難。<lb/></seg>
<seg xml:id="CH2a1428_CHANT_001-5a.233">其人畏怖叫聲徹外。<lb/></seg>
<seg xml:id="CH2a1428_CHANT_001-5a.234">外人喚覺。<lb/></seg>
<seg xml:id="CH2a1428_CHANT_001-5a.235">坦然無憂。<lb/></seg>
<seg xml:id="CH2a1428_CHANT_001-5a.236">但為渡夢。<lb/></seg>
<seg xml:id="CH2a1428_CHANT_001-5a.237">不為渡河。<lb/></seg>
<seg xml:id="CH2a1428_CHANT_001-5a.238">問曰。<lb/></seg>
<seg xml:id="CH2a1428_CHANT_001-5a.239">言渡與不渡皆墮邊見。<lb/></seg>
<seg xml:id="CH2a1428_CHANT_001-5a.240">何以但說渡一切眾生為大乘廣智。<lb/></seg>
<seg xml:id="CH2a1428_CHANT_001-5a.241">不說不渡眾生為大乘廣智。<lb/></seg>
<seg xml:id="CH2a1428_CHANT_001-5a.242">答曰。<lb/></seg>
<seg xml:id="CH2a1428_CHANT_001-5a.243">眾生莫不厭苦求樂畏縛求解。<lb/></seg>
<seg xml:id="CH2a1428_CHANT_001-5a.244">聞渡則歸向。<lb/></seg>
<seg xml:id="CH2a1428_CHANT_001-5a.245">聞不渡不知所以不渡。<lb/></seg>
<seg xml:id="CH2a1428_CHANT_001-5a.246">便謂佛非大慈悲。<lb/></seg>
<seg xml:id="CH2a1428_CHANT_001-5a.247">則不歸向。<lb/></seg>
<seg xml:id="CH2a1428_CHANT_001-5a.248">不歸向故長寢久夢。<lb/></seg>
<seg xml:id="CH2a1428_CHANT_001-5a.249">無由可息。<lb/></seg>
<seg xml:id="CH2a1428_CHANT_001-5a.250">為是人故。<lb/></seg>
<seg xml:id="CH2a1428_CHANT_001-5a.251">多說渡不說不渡。<lb/></seg>
<seg xml:id="CH2a1428_CHANT_001-5a.252">復次諸法無行經亦言。<lb/></seg>
<seg xml:id="CH2a1428_CHANT_001-5a.253">佛不得佛道。<lb/></seg>
<seg xml:id="CH2a1428_CHANT_001-5a.254">亦不渡眾生。<lb/></seg>
<seg xml:id="CH2a1428_CHANT_001-5a.255">凡夫強分別作佛。<lb/></seg>
<seg xml:id="CH2a1428_CHANT_001-5a.256">渡眾生。<lb/></seg>
<seg xml:id="CH2a1428_CHANT_001-5a.257">言度眾生。<lb/></seg>
<seg xml:id="CH2a1428_CHANT_001-5a.258">是對治悉檀。<lb/></seg>
<seg xml:id="CH2a1428_CHANT_001-5a.259">言不度眾生。<lb/></seg>
<seg xml:id="CH2a1428_CHANT_001-5a.260">是第一義悉檀。<lb/></seg>
<seg xml:id="CH2a1428_CHANT_001-5a.261">二言各有所以。<lb/></seg>
<seg xml:id="CH2a1428_CHANT_001-5a.262">不相違背。<lb/></seg>
<seg xml:id="CH2a1428_CHANT_001-5a.263">問曰。<lb/></seg>
<seg xml:id="CH2a1428_CHANT_001-5a.264">如夢得息。<lb/></seg>
<seg xml:id="CH2a1428_CHANT_001-5a.265">豈不是度耶。<lb/></seg>
<seg xml:id="CH2a1428_CHANT_001-5a.266">若一切眾生所夢皆息。<lb/></seg>
<seg xml:id="CH2a1428_CHANT_001-5a.267">世間豈不盡乎。<lb/></seg>
<seg xml:id="CH2a1428_CHANT_001-5a.268">答曰。<lb/></seg>
<seg xml:id="CH2a1428_CHANT_001-5a.269">說夢為世間。<lb/></seg>
<seg xml:id="CH2a1428_CHANT_001-5a.270">若夢息則無夢者。<lb/></seg>
<seg xml:id="CH2a1428_CHANT_001-5a.271">若無夢者亦不說度者。<lb/></seg>
<seg xml:id="CH2a1428_CHANT_001-5a.272">如是知世間即是出世間。<lb/></seg>
<seg xml:id="CH2a1428_CHANT_001-5a.273">雖度無量眾生。<lb/></seg>
<seg xml:id="CH2a1428_CHANT_001-5a.274">則不墮顛倒。<lb/></seg>
<seg xml:id="CH2a1428_CHANT_001-5a.275">四者疑。<lb/></seg>
<seg xml:id="CH2a1428_CHANT_001-5a.276">佛不得一切種智。<lb/></seg>
<seg xml:id="CH2a1428_CHANT_001-5a.277">何以故。<lb/></seg>
<seg xml:id="CH2a1428_CHANT_001-5a.278">若能遍知諸法。<lb/></seg>
<seg xml:id="CH2a1428_CHANT_001-5a.279">諸法墮有邊故。<lb/></seg>
<seg xml:id="CH2a1428_CHANT_001-5a.280">若不能遍知。<lb/></seg>
<seg xml:id="CH2a1428_CHANT_001-5a.281">則非一切種智故。<lb/></seg>
<seg xml:id="CH2a1428_CHANT_001-5a.282">對治此疑故。<lb/></seg>
<seg xml:id="CH2a1428_CHANT_001-5a.283">言無等無倫最上勝智。<lb/></seg>
<seg xml:id="CH2a1428_CHANT_001-5a.284">無等無倫最上勝智者。<lb/></seg>
<seg xml:id="CH2a1428_CHANT_001-5a.285">凡夫智虛妄。<lb/></seg>
<seg xml:id="CH2a1428_CHANT_001-5a.286">佛智如實。<lb/></seg>
<seg xml:id="CH2a1428_CHANT_001-5a.287">虛實玄殊。<lb/></seg>
<seg xml:id="CH2a1428_CHANT_001-5a.288">理無得等。<lb/></seg>
<seg xml:id="CH2a1428_CHANT_001-5a.289">故言無等。<lb/></seg>
<seg xml:id="CH2a1428_CHANT_001-5a.290">聲聞辟支佛欲有所知。<lb/></seg>
<seg xml:id="CH2a1428_CHANT_001-5a.291">入定方知。<lb/></seg>
<seg xml:id="CH2a1428_CHANT_001-5a.292">出定不知。<lb/></seg>
<seg xml:id="CH2a1428_CHANT_001-5a.293">又知亦有限。<lb/></seg>
<seg xml:id="CH2a1428_CHANT_001-5a.294">佛得如實三昧。<lb/></seg>
<seg xml:id="CH2a1428_CHANT_001-5a.295">常有深定。<lb/></seg>
<seg xml:id="CH2a1428_CHANT_001-5a.296">而遍知照萬法二與無二。<lb/></seg>
<seg xml:id="CH2a1428_CHANT_001-5a.297">深法非倫。<lb/></seg>
<seg xml:id="CH2a1428_CHANT_001-5a.298">故言無倫。<lb/></seg>
<seg xml:id="CH2a1428_CHANT_001-5a.299">八地已上菩薩雖得報生三昧用無出入。<lb/></seg>
<seg xml:id="CH2a1428_CHANT_001-5a.300">而習氣微熏三昧不極明淨。<lb/></seg>
<seg xml:id="CH2a1428_CHANT_001-5a.301">形待佛智。<lb/></seg>
<seg xml:id="CH2a1428_CHANT_001-5a.302">猶為有上。<lb/></seg>
<seg xml:id="CH2a1428_CHANT_001-5a.303">佛智斷具足。<lb/></seg>
<seg xml:id="CH2a1428_CHANT_001-5a.304">如法而照。<lb/></seg>
<seg xml:id="CH2a1428_CHANT_001-5a.305">法無量故。<lb/></seg>
<seg xml:id="CH2a1428_CHANT_001-5a.306">照亦無量。<lb/></seg>
<seg xml:id="CH2a1428_CHANT_001-5a.307">譬如函大蓋亦大。<lb/></seg>
<seg xml:id="CH2a1428_CHANT_001-5a.308">故言最上。<lb/></seg>
<seg xml:id="CH2a1428_CHANT_001-5a.309">此三句亦可展轉相成以佛智無與等者故。<lb/></seg>
<seg xml:id="CH2a1428_CHANT_001-5a.310">所以無倫。<lb/></seg>
<seg xml:id="CH2a1428_CHANT_001-5a.311">以無倫故最上勝。<lb/></seg>
<seg xml:id="CH2a1428_CHANT_001-5a.312">亦可最上勝故無等。<lb/></seg>
<seg xml:id="CH2a1428_CHANT_001-5a.313">無等故無倫。<lb/></seg>
<seg xml:id="CH2a1428_CHANT_001-5a.314">但言無等便足。<lb/></seg>
<seg xml:id="CH2a1428_CHANT_001-5a.315">復何以須下二句者。<lb/></seg>
<seg xml:id="CH2a1428_CHANT_001-5a.316">如須陀洹智。<lb/></seg>
<seg xml:id="CH2a1428_CHANT_001-5a.317">不與阿羅漢等。<lb/></seg>
<seg xml:id="CH2a1428_CHANT_001-5a.318">而是其類。<lb/></seg>
<seg xml:id="CH2a1428_CHANT_001-5a.319">初地至十地亦如是。<lb/></seg>
<seg xml:id="CH2a1428_CHANT_001-5a.320">智雖不等。<lb/></seg>
<seg xml:id="CH2a1428_CHANT_001-5a.321">非不其倫。<lb/></seg>
<seg xml:id="CH2a1428_CHANT_001-5a.322">何以故。<lb/></seg>
<seg xml:id="CH2a1428_CHANT_001-5a.323">非最上故。<lb/></seg>
<seg xml:id="CH2a1428_CHANT_001-5a.324">汝以知有邊為難。<lb/></seg>
<seg xml:id="CH2a1428_CHANT_001-5a.325">疑佛非一切智者。<lb/></seg>
<seg xml:id="CH2a1428_CHANT_001-5a.326">是事不然。<lb/></seg>
</p>
<p>
<seg xml:id="CH2a1428_CHANT_001-6a.1"><pb xml:id="CH2a1428_CHANT_001-6a" ed="CHANT" n="001-6a"/><lb/></seg>
<seg xml:id="CH2a1428_CHANT_001-6a.2">問曰。<lb/></seg>
<seg xml:id="CH2a1428_CHANT_001-6a.3">下輩生中。<lb/></seg>
<seg xml:id="CH2a1428_CHANT_001-6a.4">云十念相續便得往生。<lb/></seg>
<seg xml:id="CH2a1428_CHANT_001-6a.5">云何名為十念相續。<lb/></seg>
</p>
<p>
<seg xml:id="CH2a1428_CHANT_001-6a.6">答曰。<lb/></seg>
<seg xml:id="CH2a1428_CHANT_001-6a.7">譬如有人。<lb/></seg>
<seg xml:id="CH2a1428_CHANT_001-6a.8">空曠迴處值遇怨賊。<lb/></seg>
<seg xml:id="CH2a1428_CHANT_001-6a.9">拔刃奮勇。<lb/></seg>
<seg xml:id="CH2a1428_CHANT_001-6a.10">直來欲殺。<lb/></seg>
<seg xml:id="CH2a1428_CHANT_001-6a.11">其人勁走視渡一河。<lb/></seg>
<seg xml:id="CH2a1428_CHANT_001-6a.12">若得渡河。<lb/></seg>
<seg xml:id="CH2a1428_CHANT_001-6a.13">首領可全。<lb/></seg>
<seg xml:id="CH2a1428_CHANT_001-6a.14">爾時但念渡河方便。<lb/></seg>
<seg xml:id="CH2a1428_CHANT_001-6a.15">我至河岸。<lb/></seg>
<seg xml:id="CH2a1428_CHANT_001-6a.16">為著衣渡。<lb/></seg>
<seg xml:id="CH2a1428_CHANT_001-6a.17">為脫衣渡。<lb/></seg>
<seg xml:id="CH2a1428_CHANT_001-6a.18">若著衣納。<lb/></seg>
<seg xml:id="CH2a1428_CHANT_001-6a.19">恐不得過。<lb/></seg>
<seg xml:id="CH2a1428_CHANT_001-6a.20">若脫衣納。<lb/></seg>
<seg xml:id="CH2a1428_CHANT_001-6a.21">恐無得暇。<lb/></seg>
<seg xml:id="CH2a1428_CHANT_001-6a.22">但有此念更無他緣。<lb/></seg>
<seg xml:id="CH2a1428_CHANT_001-6a.23">一念何當渡河。<lb/></seg>
<seg xml:id="CH2a1428_CHANT_001-6a.24">即是一念。<lb/></seg>
<seg xml:id="CH2a1428_CHANT_001-6a.25">如是不雜心名為十念相續。<lb/></seg>
<seg xml:id="CH2a1428_CHANT_001-6a.26">行者亦爾。<lb/></seg>
<seg xml:id="CH2a1428_CHANT_001-6a.27">念阿彌陀佛。<lb/></seg>
<seg xml:id="CH2a1428_CHANT_001-6a.28">如彼念渡。<lb/></seg>
<seg xml:id="CH2a1428_CHANT_001-6a.29">逕于十念。<lb/></seg>
<seg xml:id="CH2a1428_CHANT_001-6a.30">若念佛名字。<lb/></seg>
<seg xml:id="CH2a1428_CHANT_001-6a.31">若念佛相好。<lb/></seg>
<seg xml:id="CH2a1428_CHANT_001-6a.32">若念佛光明。<lb/></seg>
<seg xml:id="CH2a1428_CHANT_001-6a.33">若念佛神力。<lb/></seg>
<seg xml:id="CH2a1428_CHANT_001-6a.34">若念佛功德。<lb/></seg>
<seg xml:id="CH2a1428_CHANT_001-6a.35">若念佛智慧。<lb/></seg>
<seg xml:id="CH2a1428_CHANT_001-6a.36">若念佛本願。<lb/></seg>
<seg xml:id="CH2a1428_CHANT_001-6a.37">無他心間雜。<lb/></seg>
<seg xml:id="CH2a1428_CHANT_001-6a.38">心心相次乃至十念。<lb/></seg>
<seg xml:id="CH2a1428_CHANT_001-6a.39">名為十念相續。<lb/></seg>
<seg xml:id="CH2a1428_CHANT_001-6a.40">一往言十念相續。<lb/></seg>
<seg xml:id="CH2a1428_CHANT_001-6a.41">似若不難。<lb/></seg>
<seg xml:id="CH2a1428_CHANT_001-6a.42">然凡夫心猶野馬。<lb/></seg>
<seg xml:id="CH2a1428_CHANT_001-6a.43">識劇猿猴。<lb/></seg>
<seg xml:id="CH2a1428_CHANT_001-6a.44">馳騁六塵。<lb/></seg>
<seg xml:id="CH2a1428_CHANT_001-6a.45">不暫停息。<lb/></seg>
<seg xml:id="CH2a1428_CHANT_001-6a.46">宜至信心預自剋念。<lb/></seg>
<seg xml:id="CH2a1428_CHANT_001-6a.47">便積習成性。<lb/></seg>
<seg xml:id="CH2a1428_CHANT_001-6a.48">善根堅固也。<lb/></seg>
<seg xml:id="CH2a1428_CHANT_001-6a.49">如佛告頻婆娑羅王。<lb/></seg>
<seg xml:id="CH2a1428_CHANT_001-6a.50">人積善行。<lb/></seg>
<seg xml:id="CH2a1428_CHANT_001-6a.51">死無惡念。<lb/></seg>
<seg xml:id="CH2a1428_CHANT_001-6a.52">如樹西傾。<lb/></seg>
<seg xml:id="CH2a1428_CHANT_001-6a.53">必倒隨曲。<lb/></seg>
<seg xml:id="CH2a1428_CHANT_001-6a.54">若便刀風一至。<lb/></seg>
<seg xml:id="CH2a1428_CHANT_001-6a.55">百苦湊身。<lb/></seg>
<seg xml:id="CH2a1428_CHANT_001-6a.56">若習前不在。<lb/></seg>
<seg xml:id="CH2a1428_CHANT_001-6a.57">懷念何可辨。<lb/></seg>
<seg xml:id="CH2a1428_CHANT_001-6a.58">又宜同志五三共結言要。<lb/></seg>
<seg xml:id="CH2a1428_CHANT_001-6a.59">垂命終時。<lb/></seg>
<seg xml:id="CH2a1428_CHANT_001-6a.60">迭相開曉。<lb/></seg>
<seg xml:id="CH2a1428_CHANT_001-6a.61">為稱阿彌陀佛名號願生安樂。<lb/></seg>
<seg xml:id="CH2a1428_CHANT_001-6a.62">聲聲相次。<lb/></seg>
<seg xml:id="CH2a1428_CHANT_001-6a.63">使成十念也。<lb/></seg>
<seg xml:id="CH2a1428_CHANT_001-6a.64">譬如蠟印印泥。<lb/></seg>
<seg xml:id="CH2a1428_CHANT_001-6a.65">印壞文成。<lb/></seg>
<seg xml:id="CH2a1428_CHANT_001-6a.66">此命斷時。<lb/></seg>
<seg xml:id="CH2a1428_CHANT_001-6a.67">即是生安樂時。<lb/></seg>
<seg xml:id="CH2a1428_CHANT_001-6a.68">一入正定聚。<lb/></seg>
<seg xml:id="CH2a1428_CHANT_001-6a.69">更何所憂也。<lb/></seg>
</p>
</div>
</body>
</text>
</TEI>
