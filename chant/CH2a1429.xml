<TEI xmlns="http://www.tei-c.org/ns/1.0" xml:id="CH2a1429">
<teiHeader>
<fileDesc>
<titleStmt>
<title>提婆傳</title>
</titleStmt>
<editionStmt><edition><idno type="kanripo">CH2a1429</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《提婆菩薩傳》</head>
<p>
<seg xml:id="CH2a1429_CHANT_001-1a.1"><pb xml:id="CH2a1429_CHANT_001-1a" ed="CHANT" n="001-1a"/><lb/></seg>
<seg xml:id="CH2a1429_CHANT_001-1a.2">姚秦三藏鳩摩羅什譯<lb/></seg>
</p>
<p>
<seg xml:id="CH2a1429_CHANT_001-1a.3">提婆菩薩者南天竺人。<lb/></seg>
<seg xml:id="CH2a1429_CHANT_001-1a.4">龍樹菩薩弟子婆羅門種也。<lb/></seg>
<seg xml:id="CH2a1429_CHANT_001-1a.5">博識淵攬。<lb/></seg>
<seg xml:id="CH2a1429_CHANT_001-1a.6">才辯絕倫。<lb/></seg>
<seg xml:id="CH2a1429_CHANT_001-1a.7">擅名天竺為諸國所推。<lb/></seg>
<seg xml:id="CH2a1429_CHANT_001-1a.8">賾探胸懷既無所愧。<lb/></seg>
<seg xml:id="CH2a1429_CHANT_001-1a.9">以為所不盡者唯以人不信用其言為憂。<lb/></seg>
<seg xml:id="CH2a1429_CHANT_001-1a.10">其國中有大天神。<lb/></seg>
<seg xml:id="CH2a1429_CHANT_001-1a.11">鑄黃金像之座身長二丈。<lb/></seg>
<seg xml:id="CH2a1429_CHANT_001-1a.12">號曰大自在天。<lb/></seg>
<seg xml:id="CH2a1429_CHANT_001-1a.13">人有求願能令現世如意。<lb/></seg>
<seg xml:id="CH2a1429_CHANT_001-1a.14">提婆詣廟求入拜見。<lb/></seg>
<seg xml:id="CH2a1429_CHANT_001-1a.15">主廟者言。<lb/></seg>
<seg xml:id="CH2a1429_CHANT_001-1a.16">天像至神人有見者既不敢正視。<lb/></seg>
<seg xml:id="CH2a1429_CHANT_001-1a.17">又令人退後失守百日。<lb/></seg>
<seg xml:id="CH2a1429_CHANT_001-1a.18">汝但詣問求願何須見耶。<lb/></seg>
<seg xml:id="CH2a1429_CHANT_001-1a.19">提婆言若神必能如汝所說乃但令我見之。<lb/></seg>
<seg xml:id="CH2a1429_CHANT_001-1a.20">若不如是豈是吾之所欲見耶。<lb/></seg>
<seg xml:id="CH2a1429_CHANT_001-1a.21">時人奇其志氣伏其明正。<lb/></seg>
<seg xml:id="CH2a1429_CHANT_001-1a.22">追入廟者數千萬人。<lb/></seg>
<seg xml:id="CH2a1429_CHANT_001-1a.23">提婆既入於廟。<lb/></seg>
<seg xml:id="CH2a1429_CHANT_001-1a.24">天像搖動其眼怒目視之。<lb/></seg>
<seg xml:id="CH2a1429_CHANT_001-1a.25">提婆問天神則神矣何其小也。<lb/></seg>
<seg xml:id="CH2a1429_CHANT_001-1a.26">當以威靈感人智德伏物。<lb/></seg>
<seg xml:id="CH2a1429_CHANT_001-1a.27">而假黃金以自多。<lb/></seg>
<seg xml:id="CH2a1429_CHANT_001-1a.28">動頗梨以熒惑非所望也。<lb/></seg>
<seg xml:id="CH2a1429_CHANT_001-1a.29">即便登梯鑿出其眼。<lb/></seg>
<seg xml:id="CH2a1429_CHANT_001-1a.30">時諸觀者咸有疑意。<lb/></seg>
<seg xml:id="CH2a1429_CHANT_001-1a.31">大自在天何為一小婆羅門所困。<lb/></seg>
<seg xml:id="CH2a1429_CHANT_001-1a.32">將無名過其實理屈其辭也。<lb/></seg>
<seg xml:id="CH2a1429_CHANT_001-1a.33">提婆曉眾人言神明遠大。<lb/></seg>
<seg xml:id="CH2a1429_CHANT_001-1a.34">故以近事試我。<lb/></seg>
<seg xml:id="CH2a1429_CHANT_001-1a.35">我得其心故登金聚出頗梨。<lb/></seg>
<seg xml:id="CH2a1429_CHANT_001-1a.36">令汝等知神不假質精不託形。<lb/></seg>
<seg xml:id="CH2a1429_CHANT_001-1a.37">吾既不慢神亦不辱也。<lb/></seg>
<seg xml:id="CH2a1429_CHANT_001-1a.38">言已而出。<lb/></seg>
<seg xml:id="CH2a1429_CHANT_001-1a.39">即以其夜求諸供備。<lb/></seg>
<seg xml:id="CH2a1429_CHANT_001-1a.40">明日清旦敬祠天神。<lb/></seg>
<seg xml:id="CH2a1429_CHANT_001-1a.41">提婆先名既重加以智參神契。<lb/></seg>
<seg xml:id="CH2a1429_CHANT_001-1a.42">其所發言聲之所及無不響應。<lb/></seg>
<seg xml:id="CH2a1429_CHANT_001-1a.43">一夜之中供具精饌有物必備。<lb/></seg>
<seg xml:id="CH2a1429_CHANT_001-1a.44">大自在天貫一肉形高數四丈。<lb/></seg>
<seg xml:id="CH2a1429_CHANT_001-1a.45">左眼枯涸而來在坐。<lb/></seg>
<seg xml:id="CH2a1429_CHANT_001-1a.46">遍觀供饌歎未曾有。<lb/></seg>
<seg xml:id="CH2a1429_CHANT_001-1a.47">嘉其德力能有所致。<lb/></seg>
<seg xml:id="CH2a1429_CHANT_001-1a.48">而告之言汝得我心。<lb/></seg>
<seg xml:id="CH2a1429_CHANT_001-1a.49">人得我形汝以心供人以質饋知。<lb/></seg>
<seg xml:id="CH2a1429_CHANT_001-1a.50">而敬我者汝畏而誣我者人汝所供饌盡美矣。<lb/></seg>
<seg xml:id="CH2a1429_CHANT_001-1a.51">唯無我之所須能以見與者真上施也。<lb/></seg>
<seg xml:id="CH2a1429_CHANT_001-1a.52">提婆言神鑑我心唯命是從。<lb/></seg>
<seg xml:id="CH2a1429_CHANT_001-1a.53">神言我所乏者左眼能施我者便可出之。<lb/></seg>
<seg xml:id="CH2a1429_CHANT_001-1a.54">提婆言敬如天命即以左手出眼與之。<lb/></seg>
<seg xml:id="CH2a1429_CHANT_001-1a.55">天神力故出而隨生。<lb/></seg>
<seg xml:id="CH2a1429_CHANT_001-1a.56">索之不已從旦終朝出眼數萬。<lb/></seg>
<seg xml:id="CH2a1429_CHANT_001-1a.57">天神讚曰。<lb/></seg>
<seg xml:id="CH2a1429_CHANT_001-1a.58">善哉摩納真上施也。<lb/></seg>
<seg xml:id="CH2a1429_CHANT_001-1a.59">欲求何願必如汝竟。<lb/></seg>
<seg xml:id="CH2a1429_CHANT_001-1a.60">提婆言我稟明於心不假外也。<lb/></seg>
<seg xml:id="CH2a1429_CHANT_001-1a.61">唯恨悠悠童矇。<lb/></seg>
<seg xml:id="CH2a1429_CHANT_001-1a.62">不知信受我言。<lb/></seg>
<seg xml:id="CH2a1429_CHANT_001-1a.63">神賜我願必當令我言不虛設。<lb/></seg>
<seg xml:id="CH2a1429_CHANT_001-1a.64">唯此為請他無所須。<lb/></seg>
<seg xml:id="CH2a1429_CHANT_001-1a.65">神言必如所願。<lb/></seg>
<seg xml:id="CH2a1429_CHANT_001-1a.66">於是而退詣龍樹菩薩。<lb/></seg>
<seg xml:id="CH2a1429_CHANT_001-1a.67">受出家法剃頭法服周遊揚化。<lb/></seg>
<seg xml:id="CH2a1429_CHANT_001-1a.68">南天竺王總御諸國信用邪道。<lb/></seg>
<seg xml:id="CH2a1429_CHANT_001-1a.69">沙門釋子一不得見。<lb/></seg>
<seg xml:id="CH2a1429_CHANT_001-1a.70">國人遠近皆化其道。<lb/></seg>
<seg xml:id="CH2a1429_CHANT_001-1a.71">提婆念曰。<lb/></seg>
<seg xml:id="CH2a1429_CHANT_001-1a.72">樹不伐本則條不傾。<lb/></seg>
<seg xml:id="CH2a1429_CHANT_001-1a.73">人主不化則道不行。<lb/></seg>
<seg xml:id="CH2a1429_CHANT_001-1a.74">其國政法王家出錢雇人宿衛。<lb/></seg>
<seg xml:id="CH2a1429_CHANT_001-1a.75">提婆乃應募為其將。<lb/></seg>
<seg xml:id="CH2a1429_CHANT_001-1a.76">荷戟前驅。<lb/></seg>
<seg xml:id="CH2a1429_CHANT_001-1a.77">整行伍勒部曲。<lb/></seg>
<seg xml:id="CH2a1429_CHANT_001-1a.78">威不嚴而令行。<lb/></seg>
<seg xml:id="CH2a1429_CHANT_001-1a.79">德不彰而物樂隨。<lb/></seg>
<seg xml:id="CH2a1429_CHANT_001-1a.80">王甚喜之而問是何人。<lb/></seg>
<seg xml:id="CH2a1429_CHANT_001-1a.81">侍者答言此人應募。<lb/></seg>
<seg xml:id="CH2a1429_CHANT_001-1a.82">既不食廩又不取錢。<lb/></seg>
<seg xml:id="CH2a1429_CHANT_001-1a.83">而其在事恭謹閑習如此。<lb/></seg>
<seg xml:id="CH2a1429_CHANT_001-1a.84">不知其意何求何欲。<lb/></seg>
<seg xml:id="CH2a1429_CHANT_001-1a.85">王召而問之汝是何人。<lb/></seg>
<seg xml:id="CH2a1429_CHANT_001-1a.86">答言我是一切智人。<lb/></seg>
<seg xml:id="CH2a1429_CHANT_001-1a.87">王大驚愕而問之。<lb/></seg>
<seg xml:id="CH2a1429_CHANT_001-1a.88">言一切智人曠代一有。<lb/></seg>
<seg xml:id="CH2a1429_CHANT_001-1a.89">汝自言是何以驗之。<lb/></seg>
<seg xml:id="CH2a1429_CHANT_001-1a.90">答言欲知智在說。<lb/></seg>
<seg xml:id="CH2a1429_CHANT_001-1a.91">王當見問。<lb/></seg>
<seg xml:id="CH2a1429_CHANT_001-1a.92">王即自念我為智主大論議師。<lb/></seg>
<seg xml:id="CH2a1429_CHANT_001-1a.93">問之能屈猶不足名。<lb/></seg>
<seg xml:id="CH2a1429_CHANT_001-1a.94">一旦不如此非小事。<lb/></seg>
<seg xml:id="CH2a1429_CHANT_001-1a.95">若其不問便是一屈。<lb/></seg>
<seg xml:id="CH2a1429_CHANT_001-1a.96">持疑良久。<lb/></seg>
<seg xml:id="CH2a1429_CHANT_001-1a.97">不得已而問天今何為耶。<lb/></seg>
<seg xml:id="CH2a1429_CHANT_001-1a.98">提婆言天今與阿修羅戰。<lb/></seg>
<seg xml:id="CH2a1429_CHANT_001-1a.99">王得此言譬如人噎既不得吐又不得咽。<lb/></seg>
<seg xml:id="CH2a1429_CHANT_001-1a.100">欲非其言復無以證之。<lb/></seg>
<seg xml:id="CH2a1429_CHANT_001-1a.101">欲是其事無事可明。<lb/></seg>
<seg xml:id="CH2a1429_CHANT_001-1a.102">未言之間。<lb/></seg>
<seg xml:id="CH2a1429_CHANT_001-1a.103">提婆復言。<lb/></seg>
<seg xml:id="CH2a1429_CHANT_001-1a.104">此非虛論求勝之言。<lb/></seg>
<seg xml:id="CH2a1429_CHANT_001-1a.105">王小待須臾有驗。<lb/></seg>
<seg xml:id="CH2a1429_CHANT_001-1a.106">言訖空中便有干戈來下。<lb/></seg>
<seg xml:id="CH2a1429_CHANT_001-1a.107">長戟短兵相係而落。<lb/></seg>
<seg xml:id="CH2a1429_CHANT_001-1a.108">王言干戈矛戟雖是戰器。<lb/></seg>
<seg xml:id="CH2a1429_CHANT_001-1a.109">汝何必知是天與阿修羅戰。<lb/></seg>
<seg xml:id="CH2a1429_CHANT_001-1a.110">提婆言構之虛言。<lb/></seg>
<seg xml:id="CH2a1429_CHANT_001-1a.111">不如校以實事。<lb/></seg>
<seg xml:id="CH2a1429_CHANT_001-1a.112">言已阿修羅手足指及其耳鼻從空而下。<lb/></seg>
<seg xml:id="CH2a1429_CHANT_001-1a.113">王乃稽首伏其法化。<lb/></seg>
<seg xml:id="CH2a1429_CHANT_001-1a.114">殿上有萬婆羅門。<lb/></seg>
<seg xml:id="CH2a1429_CHANT_001-1a.115">皆棄其束髮受成就戒。<lb/></seg>
<seg xml:id="CH2a1429_CHANT_001-1a.116">是時提婆於王都中建高座立三論。<lb/></seg>
<seg xml:id="CH2a1429_CHANT_001-1a.117">言一切諸聖中佛聖最第一。<lb/></seg>
<seg xml:id="CH2a1429_CHANT_001-1a.118">一切諸法中佛法正第一。<lb/></seg>
<seg xml:id="CH2a1429_CHANT_001-1a.119">一切救世中佛僧為第一。<lb/></seg>
<seg xml:id="CH2a1429_CHANT_001-1a.120">八方諸論士有能壞此語者。<lb/></seg>
<seg xml:id="CH2a1429_CHANT_001-1a.121">我當斬首以謝其屈。<lb/></seg>
<seg xml:id="CH2a1429_CHANT_001-1a.122">所以者何。<lb/></seg>
<seg xml:id="CH2a1429_CHANT_001-1a.123">立理不明是為愚癡。<lb/></seg>
<seg xml:id="CH2a1429_CHANT_001-1a.124">愚癡之頭非我所須。<lb/></seg>
<seg xml:id="CH2a1429_CHANT_001-1a.125">斬以謝屈甚不惜也。<lb/></seg>
<seg xml:id="CH2a1429_CHANT_001-1a.126">八方論士既聞此言亦各來集。<lb/></seg>
<seg xml:id="CH2a1429_CHANT_001-1a.127">而立誓言。<lb/></seg>
<seg xml:id="CH2a1429_CHANT_001-1a.128">我等不如亦當斬首。<lb/></seg>
<seg xml:id="CH2a1429_CHANT_001-1a.129">愚癡之頭亦所不惜。<lb/></seg>
<seg xml:id="CH2a1429_CHANT_001-1a.130">提婆言我所修法仁活萬物。<lb/></seg>
<seg xml:id="CH2a1429_CHANT_001-1a.131">要不如者。<lb/></seg>
<seg xml:id="CH2a1429_CHANT_001-1a.132">當剃汝鬚髮以為弟子。<lb/></seg>
<seg xml:id="CH2a1429_CHANT_001-1a.133">不須斬首也。<lb/></seg>
<seg xml:id="CH2a1429_CHANT_001-1a.134">立此要已各撰名理建無方論。<lb/></seg>
<seg xml:id="CH2a1429_CHANT_001-1a.135">而與酬酢。<lb/></seg>
<seg xml:id="CH2a1429_CHANT_001-1a.136">智淺情短者一言便屈。<lb/></seg>
<seg xml:id="CH2a1429_CHANT_001-1a.137">智深情長者遠至二日。<lb/></seg>
<seg xml:id="CH2a1429_CHANT_001-1a.138">則辭理俱匱。<lb/></seg>
<seg xml:id="CH2a1429_CHANT_001-1a.139">即皆下髮。<lb/></seg>
<seg xml:id="CH2a1429_CHANT_001-1a.140">如是日日王家日送十車衣鉢終竟。<lb/></seg>
<seg xml:id="CH2a1429_CHANT_001-1a.141">三月度百餘萬人。<lb/></seg>
<seg xml:id="CH2a1429_CHANT_001-1a.142">有一邪道弟子凶頑無智。<lb/></seg>
<seg xml:id="CH2a1429_CHANT_001-1a.143">恥其師屈形雖隨眾。<lb/></seg>
<seg xml:id="CH2a1429_CHANT_001-1a.144">心結怨忿嚙刀自誓。<lb/></seg>
<seg xml:id="CH2a1429_CHANT_001-1a.145">汝以口勝伏我。<lb/></seg>
<seg xml:id="CH2a1429_CHANT_001-1a.146">我當以刀勝伏汝。<lb/></seg>
<seg xml:id="CH2a1429_CHANT_001-1a.147">汝以空刀困我。<lb/></seg>
<seg xml:id="CH2a1429_CHANT_001-1a.148">我以實刀困汝。<lb/></seg>
<seg xml:id="CH2a1429_CHANT_001-1a.149">作是誓已挾一利刀伺求其便。<lb/></seg>
<seg xml:id="CH2a1429_CHANT_001-1a.150">諸方論士英傑都盡。<lb/></seg>
<seg xml:id="CH2a1429_CHANT_001-1a.151">提婆於是出就閑要林。<lb/></seg>
<seg xml:id="CH2a1429_CHANT_001-1a.152">造百論二十品。<lb/></seg>
<seg xml:id="CH2a1429_CHANT_001-1a.153">又造四百論以破邪見。<lb/></seg>
<seg xml:id="CH2a1429_CHANT_001-1a.154">其諸弟子各各散諸樹下坐禪思惟。<lb/></seg>
<seg xml:id="CH2a1429_CHANT_001-1a.155">提婆從禪覺經行。<lb/></seg>
<seg xml:id="CH2a1429_CHANT_001-1a.156">婆羅門弟子來到其邊執刀窮之曰。<lb/></seg>
<seg xml:id="CH2a1429_CHANT_001-1a.157">汝以口破我師何如我以刀破汝腹。<lb/></seg>
<seg xml:id="CH2a1429_CHANT_001-1a.158">即以刀決之五藏委地命未絕間。<lb/></seg>
<seg xml:id="CH2a1429_CHANT_001-1a.159">愍此愚賊而告之曰。<lb/></seg>
<seg xml:id="CH2a1429_CHANT_001-1a.160">吾有三衣鉢釪在吾坐處汝可取之。<lb/></seg>
<seg xml:id="CH2a1429_CHANT_001-1a.161">急上山去慎勿下就平道。<lb/></seg>
<seg xml:id="CH2a1429_CHANT_001-1a.162">我諸弟子未得法忍者。<lb/></seg>
<seg xml:id="CH2a1429_CHANT_001-1a.163">必當捉汝或當相得送汝於官。<lb/></seg>
<seg xml:id="CH2a1429_CHANT_001-1a.164">王便困汝汝未得法利。<lb/></seg>
<seg xml:id="CH2a1429_CHANT_001-1a.165">惜身情重惜名次之。<lb/></seg>
<seg xml:id="CH2a1429_CHANT_001-1a.166">身之與名患累出焉。<lb/></seg>
<seg xml:id="CH2a1429_CHANT_001-1a.167">眾釁生焉。<lb/></seg>
<seg xml:id="CH2a1429_CHANT_001-1a.168">身名者乃是大患之本也。<lb/></seg>
<seg xml:id="CH2a1429_CHANT_001-1a.169">愚人無聞為妄見所侵。<lb/></seg>
<seg xml:id="CH2a1429_CHANT_001-1a.170">惜其所不惜。<lb/></seg>
<seg xml:id="CH2a1429_CHANT_001-1a.171">而不惜所應惜。<lb/></seg>
<seg xml:id="CH2a1429_CHANT_001-1a.172">不亦哀哉。<lb/></seg>
<seg xml:id="CH2a1429_CHANT_001-1a.173">吾蒙佛之遺法不復爾也。<lb/></seg>
<seg xml:id="CH2a1429_CHANT_001-1a.174">但念汝等為狂心所欺。<lb/></seg>
<seg xml:id="CH2a1429_CHANT_001-1a.175">忿毒所燒罪報未已。<lb/></seg>
<seg xml:id="CH2a1429_CHANT_001-1a.176">號泣受之。<lb/></seg>
<seg xml:id="CH2a1429_CHANT_001-1a.177">受之者實自無主。<lb/></seg>
<seg xml:id="CH2a1429_CHANT_001-1a.178">為之者實自無人。<lb/></seg>
<seg xml:id="CH2a1429_CHANT_001-1a.179">無人無主哀酷者。<lb/></seg>
<seg xml:id="CH2a1429_CHANT_001-1a.180">誰以實求之。<lb/></seg>
<seg xml:id="CH2a1429_CHANT_001-1a.181">實不可得。<lb/></seg>
<seg xml:id="CH2a1429_CHANT_001-1a.182">未悟此者。<lb/></seg>
<seg xml:id="CH2a1429_CHANT_001-1a.183">為狂心所惑。<lb/></seg>
<seg xml:id="CH2a1429_CHANT_001-1a.184">顛倒所迴見得心著。<lb/></seg>
<seg xml:id="CH2a1429_CHANT_001-1a.185">而有我有人有苦有樂。<lb/></seg>
<seg xml:id="CH2a1429_CHANT_001-1a.186">苦樂之來但依觸著。<lb/></seg>
<seg xml:id="CH2a1429_CHANT_001-1a.187">解著則無依。<lb/></seg>
<seg xml:id="CH2a1429_CHANT_001-1a.188">無依則無苦。<lb/></seg>
<seg xml:id="CH2a1429_CHANT_001-1a.189">無苦則無樂。<lb/></seg>
<seg xml:id="CH2a1429_CHANT_001-1a.190">苦樂既無則幾乎息矣。<lb/></seg>
<seg xml:id="CH2a1429_CHANT_001-1a.191">說此語已弟子先來者失聲大喚。<lb/></seg>
<seg xml:id="CH2a1429_CHANT_001-1a.192">門人各各從林樹間集。<lb/></seg>
<seg xml:id="CH2a1429_CHANT_001-1a.193">未得法忍者驚怖號咷拊匄扣地。<lb/></seg>
<seg xml:id="CH2a1429_CHANT_001-1a.194">冤哉酷哉誰取我師乃如是者。<lb/></seg>
<seg xml:id="CH2a1429_CHANT_001-1a.195">或有狂突奔走追截要路。<lb/></seg>
<seg xml:id="CH2a1429_CHANT_001-1a.196">共相分部號叫追之聲聒幽谷。<lb/></seg>
<seg xml:id="CH2a1429_CHANT_001-1a.197">提婆誨諸人言諸法之實。<lb/></seg>
<seg xml:id="CH2a1429_CHANT_001-1a.198">誰冤誰酷誰割誰截。<lb/></seg>
<seg xml:id="CH2a1429_CHANT_001-1a.199">諸法之實實無受者亦無害者。<lb/></seg>
<seg xml:id="CH2a1429_CHANT_001-1a.200">誰親誰怨誰賊誰害。<lb/></seg>
<seg xml:id="CH2a1429_CHANT_001-1a.201">汝為癡毒所欺。<lb/></seg>
<seg xml:id="CH2a1429_CHANT_001-1a.202">妄生著見而大號咷種不善業。<lb/></seg>
<seg xml:id="CH2a1429_CHANT_001-1a.203">彼人所害害諸業報非害我也。<lb/></seg>
<seg xml:id="CH2a1429_CHANT_001-1a.204">汝等思之慎無以狂追狂以哀悲哀也。<lb/></seg>
<seg xml:id="CH2a1429_CHANT_001-1a.205">於是放身脫然無矜遂蟬蛻而去。<lb/></seg>
<seg xml:id="CH2a1429_CHANT_001-1a.206">初出眼與神故遂無一眼。<lb/></seg>
<seg xml:id="CH2a1429_CHANT_001-1a.207">時人號曰迦那提婆也。<lb/></seg>
</p>
</div>
</body>
</text>
</TEI>
