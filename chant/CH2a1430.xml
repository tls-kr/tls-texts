<TEI xmlns="http://www.tei-c.org/ns/1.0" xml:id="CH2a1430">
<teiHeader>
<fileDesc>
<titleStmt>
<title>龍樹傳</title>
</titleStmt>
<editionStmt><edition><idno type="kanripo">CH2a1430</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《龍樹菩薩傳》</head>
<p>
<seg xml:id="CH2a1430_CHANT_001-1a.1"><pb xml:id="CH2a1430_CHANT_001-1a" ed="CHANT" n="001-1a"/><lb/></seg>
<seg xml:id="CH2a1430_CHANT_001-1a.2">姚秦三藏鳩摩羅什譯<lb/></seg>
</p>
<p>
<seg xml:id="CH2a1430_CHANT_001-1a.3">龍樹菩薩者。<lb/></seg>
<seg xml:id="CH2a1430_CHANT_001-1a.4">出南天竺梵志種也。<lb/></seg>
<seg xml:id="CH2a1430_CHANT_001-1a.5">天聰奇悟事不再告。<lb/></seg>
<seg xml:id="CH2a1430_CHANT_001-1a.6">在乳餔之中。<lb/></seg>
<seg xml:id="CH2a1430_CHANT_001-1a.7">聞諸梵志誦四圍陀典各四萬偈。<lb/></seg>
<seg xml:id="CH2a1430_CHANT_001-1a.8">偈有三十二字。<lb/></seg>
<seg xml:id="CH2a1430_CHANT_001-1a.9">皆諷其文而領其義。<lb/></seg>
<seg xml:id="CH2a1430_CHANT_001-1a.10">弱冠馳名獨步諸國。<lb/></seg>
<seg xml:id="CH2a1430_CHANT_001-1a.11">天文地理圖緯秘讖。<lb/></seg>
<seg xml:id="CH2a1430_CHANT_001-1a.12">及諸道術無不悉綜。<lb/></seg>
<seg xml:id="CH2a1430_CHANT_001-1a.13">契友三人亦是一時之傑。<lb/></seg>
<seg xml:id="CH2a1430_CHANT_001-1a.14">相與議曰。<lb/></seg>
<seg xml:id="CH2a1430_CHANT_001-1a.15">天下理義可以開神明悟幽旨者。<lb/></seg>
<seg xml:id="CH2a1430_CHANT_001-1a.16">吾等盡之矣。<lb/></seg>
<seg xml:id="CH2a1430_CHANT_001-1a.17">復欲何以自娛。<lb/></seg>
<seg xml:id="CH2a1430_CHANT_001-1a.18">騁情極欲最是一生之樂。<lb/></seg>
<seg xml:id="CH2a1430_CHANT_001-1a.19">然諸梵志道士勢。<lb/></seg>
<seg xml:id="CH2a1430_CHANT_001-1a.20">非王公何由得之。<lb/></seg>
<seg xml:id="CH2a1430_CHANT_001-1a.21">唯有隱身之術斯樂可辦。<lb/></seg>
<seg xml:id="CH2a1430_CHANT_001-1a.22">四人相視莫逆於心。<lb/></seg>
<seg xml:id="CH2a1430_CHANT_001-1a.23">俱至術家求隱身法。<lb/></seg>
<seg xml:id="CH2a1430_CHANT_001-1a.24">術師念曰。<lb/></seg>
<seg xml:id="CH2a1430_CHANT_001-1a.25">此四梵志擅名一世草芥群生。<lb/></seg>
<seg xml:id="CH2a1430_CHANT_001-1a.26">今以術故屈辱就我。<lb/></seg>
<seg xml:id="CH2a1430_CHANT_001-1a.27">此諸梵志才明絕世。<lb/></seg>
<seg xml:id="CH2a1430_CHANT_001-1a.28">所不知者唯此賤法。<lb/></seg>
<seg xml:id="CH2a1430_CHANT_001-1a.29">我若授之。<lb/></seg>
<seg xml:id="CH2a1430_CHANT_001-1a.30">得必棄我不可復屈。<lb/></seg>
<seg xml:id="CH2a1430_CHANT_001-1a.31">且與其藥使用。<lb/></seg>
<seg xml:id="CH2a1430_CHANT_001-1a.32">而不知藥盡必來永當師我。<lb/></seg>
<seg xml:id="CH2a1430_CHANT_001-1a.33">各與青藥一丸告之曰。<lb/></seg>
<seg xml:id="CH2a1430_CHANT_001-1a.34">汝在靜處以水磨之。<lb/></seg>
<seg xml:id="CH2a1430_CHANT_001-1a.35">用塗眼瞼汝形當隱。<lb/></seg>
<seg xml:id="CH2a1430_CHANT_001-1a.36">無人見者。<lb/></seg>
<seg xml:id="CH2a1430_CHANT_001-1a.37">龍樹磨此藥時聞其氣即皆識之。<lb/></seg>
<seg xml:id="CH2a1430_CHANT_001-1a.38">分數多少錙銖無失。<lb/></seg>
<seg xml:id="CH2a1430_CHANT_001-1a.39">還告藥師向所得藥有七十種分數。<lb/></seg>
<seg xml:id="CH2a1430_CHANT_001-1a.40">多少皆如其方。<lb/></seg>
<seg xml:id="CH2a1430_CHANT_001-1a.41">藥師問曰汝何由知之。<lb/></seg>
<seg xml:id="CH2a1430_CHANT_001-1a.42">答曰。<lb/></seg>
<seg xml:id="CH2a1430_CHANT_001-1a.43">藥自有氣何以不知。<lb/></seg>
<seg xml:id="CH2a1430_CHANT_001-1a.44">師即歎伏。<lb/></seg>
<seg xml:id="CH2a1430_CHANT_001-1a.45">若斯人者聞之猶難。<lb/></seg>
<seg xml:id="CH2a1430_CHANT_001-1a.46">而況相遇。<lb/></seg>
<seg xml:id="CH2a1430_CHANT_001-1a.47">我之賤術何足惜耶。<lb/></seg>
<seg xml:id="CH2a1430_CHANT_001-1a.48">即具授之。<lb/></seg>
<seg xml:id="CH2a1430_CHANT_001-1a.49">四人得術縱意自在。<lb/></seg>
<seg xml:id="CH2a1430_CHANT_001-1a.50">常入王宮。<lb/></seg>
<seg xml:id="CH2a1430_CHANT_001-1a.51">宮中美人皆被侵凌。<lb/></seg>
<seg xml:id="CH2a1430_CHANT_001-1a.52">百餘日後宮中人有懷妊者。<lb/></seg>
<seg xml:id="CH2a1430_CHANT_001-1a.53">懅以白王庶免罪咎。<lb/></seg>
<seg xml:id="CH2a1430_CHANT_001-1a.54">王大不悅。<lb/></seg>
<seg xml:id="CH2a1430_CHANT_001-1a.55">此何不祥為怪乃爾。<lb/></seg>
<seg xml:id="CH2a1430_CHANT_001-1a.56">召諸智臣以謀此事。<lb/></seg>
<seg xml:id="CH2a1430_CHANT_001-1a.57">有舊老者言。<lb/></seg>
<seg xml:id="CH2a1430_CHANT_001-1a.58">凡如此事應有二種。<lb/></seg>
<seg xml:id="CH2a1430_CHANT_001-1a.59">或是鬼魅或是方術。<lb/></seg>
<seg xml:id="CH2a1430_CHANT_001-1a.60">可以細土置諸門中。<lb/></seg>
<seg xml:id="CH2a1430_CHANT_001-1a.61">令有司守之斷諸行者。<lb/></seg>
<seg xml:id="CH2a1430_CHANT_001-1a.62">若是術人其跡自現。<lb/></seg>
<seg xml:id="CH2a1430_CHANT_001-1a.63">可以兵除。<lb/></seg>
<seg xml:id="CH2a1430_CHANT_001-1a.64">若是鬼魅入而無跡。<lb/></seg>
<seg xml:id="CH2a1430_CHANT_001-1a.65">可以術滅。<lb/></seg>
<seg xml:id="CH2a1430_CHANT_001-1a.66">即敕門者備法試之。<lb/></seg>
<seg xml:id="CH2a1430_CHANT_001-1a.67">見四人跡驟以聞王。<lb/></seg>
<seg xml:id="CH2a1430_CHANT_001-1a.68">王將力士數百人入宮。<lb/></seg>
<seg xml:id="CH2a1430_CHANT_001-1a.69">悉閉諸門。<lb/></seg>
<seg xml:id="CH2a1430_CHANT_001-1a.70">令諸力士揮刀空斬三人即死。<lb/></seg>
<seg xml:id="CH2a1430_CHANT_001-1a.71">唯有龍樹斂身屏氣依王頭側。<lb/></seg>
<seg xml:id="CH2a1430_CHANT_001-1a.72">王頭側七尺刀所不至。<lb/></seg>
<seg xml:id="CH2a1430_CHANT_001-1a.73">是時始悟欲為苦本眾禍之根。<lb/></seg>
<seg xml:id="CH2a1430_CHANT_001-1a.74">敗德危身皆由此起。<lb/></seg>
<seg xml:id="CH2a1430_CHANT_001-1a.75">即自誓曰。<lb/></seg>
<seg xml:id="CH2a1430_CHANT_001-1a.76">我若得脫當詣沙門受出家法。<lb/></seg>
<seg xml:id="CH2a1430_CHANT_001-1a.77">既出入山詣一佛塔出家受戒。<lb/></seg>
<seg xml:id="CH2a1430_CHANT_001-1a.78">九十日中誦三藏盡。<lb/></seg>
<seg xml:id="CH2a1430_CHANT_001-1a.79">更求異經都無得處。<lb/></seg>
<seg xml:id="CH2a1430_CHANT_001-1a.80">遂入雪山山中有塔。<lb/></seg>
<seg xml:id="CH2a1430_CHANT_001-1a.81">塔中有一老比丘。<lb/></seg>
<seg xml:id="CH2a1430_CHANT_001-1a.82">以摩訶衍經典與之。<lb/></seg>
<seg xml:id="CH2a1430_CHANT_001-1a.83">誦受愛樂雖知實義未得通利。<lb/></seg>
<seg xml:id="CH2a1430_CHANT_001-1a.84">周遊諸國更求餘經。<lb/></seg>
<seg xml:id="CH2a1430_CHANT_001-1a.85">於閻浮提中遍求不得。<lb/></seg>
<seg xml:id="CH2a1430_CHANT_001-1a.86">外道論師沙門義宗咸皆摧伏。<lb/></seg>
<seg xml:id="CH2a1430_CHANT_001-1a.87">外道弟子白之言。<lb/></seg>
<seg xml:id="CH2a1430_CHANT_001-1a.88">師為一切智人。<lb/></seg>
<seg xml:id="CH2a1430_CHANT_001-1a.89">今為佛弟子。<lb/></seg>
<seg xml:id="CH2a1430_CHANT_001-1a.90">弟子之道諮承不足將未足耶。<lb/></seg>
<seg xml:id="CH2a1430_CHANT_001-1a.91">未足一事非一切智也。<lb/></seg>
<seg xml:id="CH2a1430_CHANT_001-1a.92">辭窮情屈即起邪慢心。<lb/></seg>
<seg xml:id="CH2a1430_CHANT_001-1a.93">自念言。<lb/></seg>
<seg xml:id="CH2a1430_CHANT_001-1a.94">世界法中津塗甚多。<lb/></seg>
<seg xml:id="CH2a1430_CHANT_001-1a.95">佛經雖妙以理推之故有未盡。<lb/></seg>
<seg xml:id="CH2a1430_CHANT_001-1a.96">未盡之中可推而演之。<lb/></seg>
<seg xml:id="CH2a1430_CHANT_001-1a.97">以悟後學於理不違於事無失斯有何咎。<lb/></seg>
<seg xml:id="CH2a1430_CHANT_001-1a.98">思此事已即欲行之。<lb/></seg>
<seg xml:id="CH2a1430_CHANT_001-1a.99">立師教戒更造衣服。<lb/></seg>
<seg xml:id="CH2a1430_CHANT_001-1a.100">令附佛法而有小異。<lb/></seg>
<seg xml:id="CH2a1430_CHANT_001-1a.101">欲以除眾人情示不受學擇日選時當與。<lb/></seg>
<seg xml:id="CH2a1430_CHANT_001-1a.102">謂弟子受新戒著新衣。<lb/></seg>
<seg xml:id="CH2a1430_CHANT_001-1a.103">獨在靜處水精房中。<lb/></seg>
<seg xml:id="CH2a1430_CHANT_001-1a.104">大龍菩薩見其如是惜而愍之。<lb/></seg>
<seg xml:id="CH2a1430_CHANT_001-1a.105">即接之入海。<lb/></seg>
<seg xml:id="CH2a1430_CHANT_001-1a.106">於宮殿中開七寶藏。<lb/></seg>
<seg xml:id="CH2a1430_CHANT_001-1a.107">發七寶華函。<lb/></seg>
<seg xml:id="CH2a1430_CHANT_001-1a.108">以諸方等深奧經典無量妙法授之。<lb/></seg>
<seg xml:id="CH2a1430_CHANT_001-1a.109">龍樹受讀九十日中通解甚多。<lb/></seg>
<seg xml:id="CH2a1430_CHANT_001-1a.110">其心深入體得寶利。<lb/></seg>
<seg xml:id="CH2a1430_CHANT_001-1a.111">龍知其心而問之曰。<lb/></seg>
<seg xml:id="CH2a1430_CHANT_001-1a.112">看經遍未。<lb/></seg>
<seg xml:id="CH2a1430_CHANT_001-1a.113">答言。<lb/></seg>
<seg xml:id="CH2a1430_CHANT_001-1a.114">汝諸函中經多無量不可盡也。<lb/></seg>
<seg xml:id="CH2a1430_CHANT_001-1a.115">我可讀者已十倍閻浮提。<lb/></seg>
<seg xml:id="CH2a1430_CHANT_001-1a.116">龍言。<lb/></seg>
<seg xml:id="CH2a1430_CHANT_001-1a.117">如我宮中所有經典。<lb/></seg>
<seg xml:id="CH2a1430_CHANT_001-1a.118">諸處此比復不可數。<lb/></seg>
<seg xml:id="CH2a1430_CHANT_001-1a.119">龍樹既得諸經一相深入無生二忍具足。<lb/></seg>
<seg xml:id="CH2a1430_CHANT_001-1a.120">龍還送出於南天竺。<lb/></seg>
<seg xml:id="CH2a1430_CHANT_001-1a.121">大弘佛法摧伏外道。<lb/></seg>
<seg xml:id="CH2a1430_CHANT_001-1a.122">廣明摩訶衍作優波提舍十萬偈。<lb/></seg>
<seg xml:id="CH2a1430_CHANT_001-1a.123">又作莊嚴佛道論五千偈。<lb/></seg>
<seg xml:id="CH2a1430_CHANT_001-1a.124">大慈方便論五千偈。<lb/></seg>
<seg xml:id="CH2a1430_CHANT_001-1a.125">中論五百偈。<lb/></seg>
<seg xml:id="CH2a1430_CHANT_001-1a.126">令摩訶衍教大行於天竺。<lb/></seg>
<seg xml:id="CH2a1430_CHANT_001-1a.127">又造無畏論十萬偈。<lb/></seg>
<seg xml:id="CH2a1430_CHANT_001-1a.128">中論出其中。<lb/></seg>
<seg xml:id="CH2a1430_CHANT_001-1a.129">時有婆羅門。<lb/></seg>
<seg xml:id="CH2a1430_CHANT_001-1a.130">善知呪術欲以所能與龍樹諍勝。<lb/></seg>
<seg xml:id="CH2a1430_CHANT_001-1a.131">告天竺國王。<lb/></seg>
<seg xml:id="CH2a1430_CHANT_001-1a.132">我能伏此比丘。<lb/></seg>
<seg xml:id="CH2a1430_CHANT_001-1a.133">王當驗之。<lb/></seg>
<seg xml:id="CH2a1430_CHANT_001-1a.134">王言。<lb/></seg>
<seg xml:id="CH2a1430_CHANT_001-1a.135">汝大愚癡。<lb/></seg>
<seg xml:id="CH2a1430_CHANT_001-1a.136">此菩薩者。<lb/></seg>
<seg xml:id="CH2a1430_CHANT_001-1a.137">明與日月爭光智與聖心並照。<lb/></seg>
<seg xml:id="CH2a1430_CHANT_001-1a.138">汝何不遜敢不宗敬。<lb/></seg>
<seg xml:id="CH2a1430_CHANT_001-1a.139">婆羅門言。<lb/></seg>
<seg xml:id="CH2a1430_CHANT_001-1a.140">王為智人何不以理驗之。<lb/></seg>
<seg xml:id="CH2a1430_CHANT_001-1a.141">而見抑挫。<lb/></seg>
<seg xml:id="CH2a1430_CHANT_001-1a.142">王見其言至為請龍樹。<lb/></seg>
<seg xml:id="CH2a1430_CHANT_001-1a.143">清旦共坐政聽殿上。<lb/></seg>
<seg xml:id="CH2a1430_CHANT_001-1a.144">婆羅門後至。<lb/></seg>
<seg xml:id="CH2a1430_CHANT_001-1a.145">便於殿前呪作大池廣長清淨。<lb/></seg>
<seg xml:id="CH2a1430_CHANT_001-1a.146">中有千葉蓮華。<lb/></seg>
<seg xml:id="CH2a1430_CHANT_001-1a.147">自坐其上而誇龍樹。<lb/></seg>
<seg xml:id="CH2a1430_CHANT_001-1a.148">汝在地坐與畜生無異。<lb/></seg>
<seg xml:id="CH2a1430_CHANT_001-1a.149">而欲與我清淨華上大德智人抗言論議。<lb/></seg>
<seg xml:id="CH2a1430_CHANT_001-1a.150">爾時龍樹亦用呪術化作六牙白象。<lb/></seg>
<seg xml:id="CH2a1430_CHANT_001-1a.151">行池水上趣其華座。<lb/></seg>
<seg xml:id="CH2a1430_CHANT_001-1a.152">以鼻絞拔高舉擲地。<lb/></seg>
<seg xml:id="CH2a1430_CHANT_001-1a.153">婆羅門傷腰。<lb/></seg>
<seg xml:id="CH2a1430_CHANT_001-1a.154">委頓歸命龍樹。<lb/></seg>
<seg xml:id="CH2a1430_CHANT_001-1a.155">我不自量毀辱大師。<lb/></seg>
<seg xml:id="CH2a1430_CHANT_001-1a.156">願哀受我啟其愚蒙。<lb/></seg>
<seg xml:id="CH2a1430_CHANT_001-1a.157">又南天竺王總御諸國信用邪道。<lb/></seg>
<seg xml:id="CH2a1430_CHANT_001-1a.158">沙門釋子一不得見。<lb/></seg>
<seg xml:id="CH2a1430_CHANT_001-1a.159">國人遠近皆化其道。<lb/></seg>
<seg xml:id="CH2a1430_CHANT_001-1a.160">龍樹念曰。<lb/></seg>
<seg xml:id="CH2a1430_CHANT_001-1a.161">樹不伐本則條不傾。<lb/></seg>
<seg xml:id="CH2a1430_CHANT_001-1a.162">人主不化則道不行。<lb/></seg>
<seg xml:id="CH2a1430_CHANT_001-1a.163">其國政法王家出錢雇人宿衛。<lb/></seg>
<seg xml:id="CH2a1430_CHANT_001-1a.164">龍樹乃應募為其將。<lb/></seg>
<seg xml:id="CH2a1430_CHANT_001-1a.165">荷戟前驅整行伍勒部曲。<lb/></seg>
<seg xml:id="CH2a1430_CHANT_001-1a.166">威不嚴而令行。<lb/></seg>
<seg xml:id="CH2a1430_CHANT_001-1a.167">法不彰而物隨。<lb/></seg>
<seg xml:id="CH2a1430_CHANT_001-1a.168">王甚嘉之。<lb/></seg>
<seg xml:id="CH2a1430_CHANT_001-1a.169">問是何人。<lb/></seg>
<seg xml:id="CH2a1430_CHANT_001-1a.170">侍者答言。<lb/></seg>
<seg xml:id="CH2a1430_CHANT_001-1a.171">此人應募既不食稟又不取錢。<lb/></seg>
<seg xml:id="CH2a1430_CHANT_001-1a.172">而在事恭謹閑習如此。<lb/></seg>
<seg xml:id="CH2a1430_CHANT_001-1a.173">不知其意何求何欲。<lb/></seg>
<seg xml:id="CH2a1430_CHANT_001-1a.174">王召問之。<lb/></seg>
<seg xml:id="CH2a1430_CHANT_001-1a.175">汝是何人。<lb/></seg>
<seg xml:id="CH2a1430_CHANT_001-1a.176">答言。<lb/></seg>
<seg xml:id="CH2a1430_CHANT_001-1a.177">我是一切智人。<lb/></seg>
<seg xml:id="CH2a1430_CHANT_001-1a.178">王大驚愕而問言。<lb/></seg>
<seg xml:id="CH2a1430_CHANT_001-1a.179">一切智人曠代一有。<lb/></seg>
<seg xml:id="CH2a1430_CHANT_001-1a.180">汝自言是何以驗之。<lb/></seg>
<seg xml:id="CH2a1430_CHANT_001-1a.181">答言。<lb/></seg>
<seg xml:id="CH2a1430_CHANT_001-1a.182">欲知智在說王當見問。<lb/></seg>
<seg xml:id="CH2a1430_CHANT_001-1a.183">王即自念。<lb/></seg>
<seg xml:id="CH2a1430_CHANT_001-1a.184">我為智主大論議師問之能屈。<lb/></seg>
<seg xml:id="CH2a1430_CHANT_001-1a.185">猶不是名一旦不如此非小事。<lb/></seg>
<seg xml:id="CH2a1430_CHANT_001-1a.186">若其不問便是一屈。<lb/></seg>
<seg xml:id="CH2a1430_CHANT_001-1a.187">遲疑良久不得已而問之。<lb/></seg>
<seg xml:id="CH2a1430_CHANT_001-1a.188">天今何為耶。<lb/></seg>
<seg xml:id="CH2a1430_CHANT_001-1a.189">龍樹言。<lb/></seg>
<seg xml:id="CH2a1430_CHANT_001-1a.190">天今與阿修羅戰。<lb/></seg>
<seg xml:id="CH2a1430_CHANT_001-1a.191">王聞此言。<lb/></seg>
<seg xml:id="CH2a1430_CHANT_001-1a.192">譬如人噎既不得吐。<lb/></seg>
<seg xml:id="CH2a1430_CHANT_001-1a.193">又不得咽。<lb/></seg>
<seg xml:id="CH2a1430_CHANT_001-1a.194">欲非其言復無以證之。<lb/></seg>
<seg xml:id="CH2a1430_CHANT_001-1a.195">欲是其事無事可明。<lb/></seg>
<seg xml:id="CH2a1430_CHANT_001-1a.196">未言之間。<lb/></seg>
<seg xml:id="CH2a1430_CHANT_001-1a.197">龍樹復言。<lb/></seg>
<seg xml:id="CH2a1430_CHANT_001-1a.198">此非虛論求勝之談。<lb/></seg>
<seg xml:id="CH2a1430_CHANT_001-1a.199">王小待之。<lb/></seg>
<seg xml:id="CH2a1430_CHANT_001-1a.200">須臾有驗言訖。<lb/></seg>
<seg xml:id="CH2a1430_CHANT_001-1a.201">空中便有干戈兵器相係而落。<lb/></seg>
<seg xml:id="CH2a1430_CHANT_001-1a.202">王言。<lb/></seg>
<seg xml:id="CH2a1430_CHANT_001-1a.203">干戈矛戟雖是戰器。<lb/></seg>
<seg xml:id="CH2a1430_CHANT_001-1a.204">汝何必知是天與阿修羅戰。<lb/></seg>
<seg xml:id="CH2a1430_CHANT_001-1a.205">龍樹言。<lb/></seg>
<seg xml:id="CH2a1430_CHANT_001-1a.206">搆之虛言不如校以實事。<lb/></seg>
<seg xml:id="CH2a1430_CHANT_001-1a.207">言已阿修羅手足指。<lb/></seg>
<seg xml:id="CH2a1430_CHANT_001-1a.208">及其耳鼻從空而下。<lb/></seg>
<seg xml:id="CH2a1430_CHANT_001-1a.209">又令王及臣民婆羅門眾見空中清除兩陣相對。<lb/></seg>
<seg xml:id="CH2a1430_CHANT_001-1a.210">王乃稽首伏其法化。<lb/></seg>
<seg xml:id="CH2a1430_CHANT_001-1a.211">殿上有萬婆羅門。<lb/></seg>
<seg xml:id="CH2a1430_CHANT_001-1a.212">皆棄束髮受成就戒。<lb/></seg>
<seg xml:id="CH2a1430_CHANT_001-1a.213">是時有一小乘法師。<lb/></seg>
<seg xml:id="CH2a1430_CHANT_001-1a.214">常懷忿疾。<lb/></seg>
<seg xml:id="CH2a1430_CHANT_001-1a.215">龍樹將去此世。<lb/></seg>
<seg xml:id="CH2a1430_CHANT_001-1a.216">而問之曰。<lb/></seg>
<seg xml:id="CH2a1430_CHANT_001-1a.217">汝樂我久住此世不。<lb/></seg>
<seg xml:id="CH2a1430_CHANT_001-1a.218">答言。<lb/></seg>
<seg xml:id="CH2a1430_CHANT_001-1a.219">實所不願也。<lb/></seg>
<seg xml:id="CH2a1430_CHANT_001-1a.220">退入閑室經日不出。<lb/></seg>
<seg xml:id="CH2a1430_CHANT_001-1a.221">弟子破戶看之。<lb/></seg>
<seg xml:id="CH2a1430_CHANT_001-1a.222">遂蟬蛻而去。<lb/></seg>
<seg xml:id="CH2a1430_CHANT_001-1a.223">去此世已來至今始過百歲。<lb/></seg>
<seg xml:id="CH2a1430_CHANT_001-1a.224">南天竺諸國為其立廟敬奉如佛。<lb/></seg>
<seg xml:id="CH2a1430_CHANT_001-1a.225">其母樹下生之。<lb/></seg>
<seg xml:id="CH2a1430_CHANT_001-1a.226">因字阿周陀那。<lb/></seg>
<seg xml:id="CH2a1430_CHANT_001-1a.227">阿周陀那樹名也。<lb/></seg>
<seg xml:id="CH2a1430_CHANT_001-1a.228">以龍成其道。<lb/></seg>
<seg xml:id="CH2a1430_CHANT_001-1a.229">故以龍配字。<lb/></seg>
<seg xml:id="CH2a1430_CHANT_001-1a.230">號曰龍樹也。<lb/></seg>
</p>
</div>
</body>
</text>
</TEI>
