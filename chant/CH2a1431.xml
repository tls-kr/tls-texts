<TEI xmlns="http://www.tei-c.org/ns/1.0" xml:id="CH2a1431">
<teiHeader>
<fileDesc>
<titleStmt>
<title>馬鳴傳</title>
</titleStmt>
<editionStmt><edition><idno type="kanripo">CH2a1431</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《馬鳴菩薩傳》</head>
<p>
<seg xml:id="CH2a1431_CHANT_001-1a.1"><pb xml:id="CH2a1431_CHANT_001-1a" ed="CHANT" n="001-1a"/><lb/></seg>
<seg xml:id="CH2a1431_CHANT_001-1a.2">後秦三藏鳩摩羅什譯<lb/></seg>
</p>
<p>
<seg xml:id="CH2a1431_CHANT_001-1a.3">有大師名馬鳴菩薩。<lb/></seg>
<seg xml:id="CH2a1431_CHANT_001-1a.4">長老脅弟子也。<lb/></seg>
<seg xml:id="CH2a1431_CHANT_001-1a.5">時長老脅勤憂佛法入三昧觀。<lb/></seg>
<seg xml:id="CH2a1431_CHANT_001-1a.6">誰堪出家廣宣道化開悟眾生者。<lb/></seg>
<seg xml:id="CH2a1431_CHANT_001-1a.7">見中天竺有出家外道。<lb/></seg>
<seg xml:id="CH2a1431_CHANT_001-1a.8">世智聰辯善通論議。<lb/></seg>
<seg xml:id="CH2a1431_CHANT_001-1a.9">唱言若諸比丘。<lb/></seg>
<seg xml:id="CH2a1431_CHANT_001-1a.10">能與我論議者。<lb/></seg>
<seg xml:id="CH2a1431_CHANT_001-1a.11">可打揵椎。<lb/></seg>
<seg xml:id="CH2a1431_CHANT_001-1a.12">如其不能。<lb/></seg>
<seg xml:id="CH2a1431_CHANT_001-1a.13">不足公鳴揵椎受人供養。<lb/></seg>
<seg xml:id="CH2a1431_CHANT_001-1a.14">時長老脅。<lb/></seg>
<seg xml:id="CH2a1431_CHANT_001-1a.15">始從北天竺欲至中國。<lb/></seg>
<seg xml:id="CH2a1431_CHANT_001-1a.16">城名釋迦。<lb/></seg>
<seg xml:id="CH2a1431_CHANT_001-1a.17">路逢諸沙彌。<lb/></seg>
<seg xml:id="CH2a1431_CHANT_001-1a.18">皆共戲之。<lb/></seg>
<seg xml:id="CH2a1431_CHANT_001-1a.19">大德長老與我富羅提。<lb/></seg>
<seg xml:id="CH2a1431_CHANT_001-1a.20">即有持去者。<lb/></seg>
<seg xml:id="CH2a1431_CHANT_001-1a.21">種種嫐之輒不以理。<lb/></seg>
<seg xml:id="CH2a1431_CHANT_001-1a.22">長老脅顏無異容恬然不忤。<lb/></seg>
<seg xml:id="CH2a1431_CHANT_001-1a.23">諸沙彌中廣學問者。<lb/></seg>
<seg xml:id="CH2a1431_CHANT_001-1a.24">覺其遠大疑非常人。<lb/></seg>
<seg xml:id="CH2a1431_CHANT_001-1a.25">試問其人觀察所為。<lb/></seg>
<seg xml:id="CH2a1431_CHANT_001-1a.26">隨問盡答而行不輟足。<lb/></seg>
<seg xml:id="CH2a1431_CHANT_001-1a.27">意色深遠不存近細。<lb/></seg>
<seg xml:id="CH2a1431_CHANT_001-1a.28">時諸沙彌具觀長老德量沖邃。<lb/></seg>
<seg xml:id="CH2a1431_CHANT_001-1a.29">知不可測倍加恭敬。<lb/></seg>
<seg xml:id="CH2a1431_CHANT_001-1a.30">咸共侍送。<lb/></seg>
<seg xml:id="CH2a1431_CHANT_001-1a.31">於是長老脅。<lb/></seg>
<seg xml:id="CH2a1431_CHANT_001-1a.32">即以神力乘虛而逝到中天竺。<lb/></seg>
<seg xml:id="CH2a1431_CHANT_001-1a.33">在一寺住問諸比丘。<lb/></seg>
<seg xml:id="CH2a1431_CHANT_001-1a.34">何不依法鳴揵椎耶。<lb/></seg>
<seg xml:id="CH2a1431_CHANT_001-1a.35">諸比丘言。<lb/></seg>
<seg xml:id="CH2a1431_CHANT_001-1a.36">長老摩訶羅。<lb/></seg>
<seg xml:id="CH2a1431_CHANT_001-1a.37">有以故不打也。<lb/></seg>
<seg xml:id="CH2a1431_CHANT_001-1a.38">問言何故。<lb/></seg>
<seg xml:id="CH2a1431_CHANT_001-1a.39">答言。<lb/></seg>
<seg xml:id="CH2a1431_CHANT_001-1a.40">有出家外道善能論議。<lb/></seg>
<seg xml:id="CH2a1431_CHANT_001-1a.41">唱令國中諸釋子沙門眾。<lb/></seg>
<seg xml:id="CH2a1431_CHANT_001-1a.42">若其不能與我論議者。<lb/></seg>
<seg xml:id="CH2a1431_CHANT_001-1a.43">不得公鳴犍椎受人供養。<lb/></seg>
<seg xml:id="CH2a1431_CHANT_001-1a.44">以有此言是故不打。<lb/></seg>
<seg xml:id="CH2a1431_CHANT_001-1a.45">長老脅言。<lb/></seg>
<seg xml:id="CH2a1431_CHANT_001-1a.46">但鳴犍椎。<lb/></seg>
<seg xml:id="CH2a1431_CHANT_001-1a.47">設彼來者吾自對之。<lb/></seg>
<seg xml:id="CH2a1431_CHANT_001-1a.48">諸舊比丘深奇其言。<lb/></seg>
<seg xml:id="CH2a1431_CHANT_001-1a.49">而疑不能辨。<lb/></seg>
<seg xml:id="CH2a1431_CHANT_001-1a.50">集共議言且鳴犍椎。<lb/></seg>
<seg xml:id="CH2a1431_CHANT_001-1a.51">外道若來。<lb/></seg>
<seg xml:id="CH2a1431_CHANT_001-1a.52">當令長老任其所為。<lb/></seg>
<seg xml:id="CH2a1431_CHANT_001-1a.53">即鳴犍椎。<lb/></seg>
<seg xml:id="CH2a1431_CHANT_001-1a.54">外道即問。<lb/></seg>
<seg xml:id="CH2a1431_CHANT_001-1a.55">今日何故打此木耶。<lb/></seg>
<seg xml:id="CH2a1431_CHANT_001-1a.56">答言。<lb/></seg>
<seg xml:id="CH2a1431_CHANT_001-1a.57">北方有長老沙門。<lb/></seg>
<seg xml:id="CH2a1431_CHANT_001-1a.58">來鳴犍椎非我等也。<lb/></seg>
<seg xml:id="CH2a1431_CHANT_001-1a.59">外道言。<lb/></seg>
<seg xml:id="CH2a1431_CHANT_001-1a.60">可令其來。<lb/></seg>
<seg xml:id="CH2a1431_CHANT_001-1a.61">即出相見。<lb/></seg>
<seg xml:id="CH2a1431_CHANT_001-1a.62">外道問言。<lb/></seg>
<seg xml:id="CH2a1431_CHANT_001-1a.63">欲論議耶。<lb/></seg>
<seg xml:id="CH2a1431_CHANT_001-1a.64">答言然。<lb/></seg>
<seg xml:id="CH2a1431_CHANT_001-1a.65">外道即形笑言。<lb/></seg>
<seg xml:id="CH2a1431_CHANT_001-1a.66">此長老比丘形貌既爾。<lb/></seg>
<seg xml:id="CH2a1431_CHANT_001-1a.67">又言。<lb/></seg>
<seg xml:id="CH2a1431_CHANT_001-1a.68">不出常人。<lb/></seg>
<seg xml:id="CH2a1431_CHANT_001-1a.69">如何乃欲與吾論議。<lb/></seg>
<seg xml:id="CH2a1431_CHANT_001-1a.70">即共要言。<lb/></seg>
<seg xml:id="CH2a1431_CHANT_001-1a.71">卻後七日。<lb/></seg>
<seg xml:id="CH2a1431_CHANT_001-1a.72">當集國王大臣沙門外道。<lb/></seg>
<seg xml:id="CH2a1431_CHANT_001-1a.73">諸大法師於此論也。<lb/></seg>
<seg xml:id="CH2a1431_CHANT_001-1a.74">至六日夜長老脅。<lb/></seg>
<seg xml:id="CH2a1431_CHANT_001-1a.75">入于三昧觀其所應。<lb/></seg>
<seg xml:id="CH2a1431_CHANT_001-1a.76">七日明旦大眾雲集。<lb/></seg>
<seg xml:id="CH2a1431_CHANT_001-1a.77">長老脅先至即昇高座。<lb/></seg>
<seg xml:id="CH2a1431_CHANT_001-1a.78">顏色怡懌倍於常日。<lb/></seg>
<seg xml:id="CH2a1431_CHANT_001-1a.79">外道後來當前而坐。<lb/></seg>
<seg xml:id="CH2a1431_CHANT_001-1a.80">占視沙門容貌和悅志意安泰。<lb/></seg>
<seg xml:id="CH2a1431_CHANT_001-1a.81">又復舉體備有論相。<lb/></seg>
<seg xml:id="CH2a1431_CHANT_001-1a.82">便念言將無非是聖比丘耶。<lb/></seg>
<seg xml:id="CH2a1431_CHANT_001-1a.83">志安且悅又備論相。<lb/></seg>
<seg xml:id="CH2a1431_CHANT_001-1a.84">今日將成佳論議也。<lb/></seg>
<seg xml:id="CH2a1431_CHANT_001-1a.85">便共立要若墮負者當以何罪外道言若負者當斷其舌。<lb/></seg>
<seg xml:id="CH2a1431_CHANT_001-1a.86">長老脅言此不可也。<lb/></seg>
<seg xml:id="CH2a1431_CHANT_001-1a.87">但作弟子足以允約。<lb/></seg>
<seg xml:id="CH2a1431_CHANT_001-1a.88">答言可爾。<lb/></seg>
<seg xml:id="CH2a1431_CHANT_001-1a.89">又問誰應先語。<lb/></seg>
<seg xml:id="CH2a1431_CHANT_001-1a.90">長老脅言。<lb/></seg>
<seg xml:id="CH2a1431_CHANT_001-1a.91">吾既年邁故從遠來。<lb/></seg>
<seg xml:id="CH2a1431_CHANT_001-1a.92">又先在此坐理應先語。<lb/></seg>
<seg xml:id="CH2a1431_CHANT_001-1a.93">外道言亦可爾耳。<lb/></seg>
<seg xml:id="CH2a1431_CHANT_001-1a.94">現汝所說吾盡當破。<lb/></seg>
<seg xml:id="CH2a1431_CHANT_001-1a.95">長老脅即言。<lb/></seg>
<seg xml:id="CH2a1431_CHANT_001-1a.96">當令天下泰平大王長壽國土豐樂無諸災患。<lb/></seg>
<seg xml:id="CH2a1431_CHANT_001-1a.97">外道默然不知所言。<lb/></seg>
<seg xml:id="CH2a1431_CHANT_001-1a.98">論法無對即墮負處。<lb/></seg>
<seg xml:id="CH2a1431_CHANT_001-1a.99">伏為弟子剃除鬚髮。<lb/></seg>
<seg xml:id="CH2a1431_CHANT_001-1a.100">度為沙彌受具足戒。<lb/></seg>
<seg xml:id="CH2a1431_CHANT_001-1a.101">獨生一處心自惟曰。<lb/></seg>
<seg xml:id="CH2a1431_CHANT_001-1a.102">吾才明遠識聲震天下。<lb/></seg>
<seg xml:id="CH2a1431_CHANT_001-1a.103">如何一言致屈便為人弟子。<lb/></seg>
<seg xml:id="CH2a1431_CHANT_001-1a.104">念已不悅。<lb/></seg>
<seg xml:id="CH2a1431_CHANT_001-1a.105">師知其心即命入房。<lb/></seg>
<seg xml:id="CH2a1431_CHANT_001-1a.106">為現神足種種變化。<lb/></seg>
<seg xml:id="CH2a1431_CHANT_001-1a.107">知師非恆心乃悅伏。<lb/></seg>
<seg xml:id="CH2a1431_CHANT_001-1a.108">念曰吾為弟子固其宜矣。<lb/></seg>
<seg xml:id="CH2a1431_CHANT_001-1a.109">師語言汝才明不易真未成耳。<lb/></seg>
<seg xml:id="CH2a1431_CHANT_001-1a.110">設學吾所得法。<lb/></seg>
<seg xml:id="CH2a1431_CHANT_001-1a.111">根力覺道辯才深達。<lb/></seg>
<seg xml:id="CH2a1431_CHANT_001-1a.112">明審義趣者。<lb/></seg>
<seg xml:id="CH2a1431_CHANT_001-1a.113">將天下無對也。<lb/></seg>
<seg xml:id="CH2a1431_CHANT_001-1a.114">師還本國弟子住中天竺。<lb/></seg>
<seg xml:id="CH2a1431_CHANT_001-1a.115">博通眾經明達內外。<lb/></seg>
<seg xml:id="CH2a1431_CHANT_001-1a.116">才辯蓋世四輩敬伏。<lb/></seg>
<seg xml:id="CH2a1431_CHANT_001-1a.117">天竺國王其珍遇之。<lb/></seg>
<seg xml:id="CH2a1431_CHANT_001-1a.118">其後北天竺小月氏國王。<lb/></seg>
<seg xml:id="CH2a1431_CHANT_001-1a.119">伐於中國圍守經時。<lb/></seg>
<seg xml:id="CH2a1431_CHANT_001-1a.120">中天竺王遣信問言。<lb/></seg>
<seg xml:id="CH2a1431_CHANT_001-1a.121">若有所求當相給與。<lb/></seg>
<seg xml:id="CH2a1431_CHANT_001-1a.122">何足苦困人民久住此耶。<lb/></seg>
<seg xml:id="CH2a1431_CHANT_001-1a.123">答言汝意伏者送三億金當相赦耳。<lb/></seg>
<seg xml:id="CH2a1431_CHANT_001-1a.124">王言舉此一國無一億金。<lb/></seg>
<seg xml:id="CH2a1431_CHANT_001-1a.125">如何三億而可得耶。<lb/></seg>
<seg xml:id="CH2a1431_CHANT_001-1a.126">答言汝國內有二大寶。<lb/></seg>
<seg xml:id="CH2a1431_CHANT_001-1a.127">一佛鉢二辯才比丘。<lb/></seg>
<seg xml:id="CH2a1431_CHANT_001-1a.128">以此與我足當二億金也。<lb/></seg>
<seg xml:id="CH2a1431_CHANT_001-1a.129">王言此二寶者吾甚重之不能捨也。<lb/></seg>
<seg xml:id="CH2a1431_CHANT_001-1a.130">於是比丘為王說法。<lb/></seg>
<seg xml:id="CH2a1431_CHANT_001-1a.131">其辭曰。<lb/></seg>
<seg xml:id="CH2a1431_CHANT_001-1a.132">夫含情受化者天下莫二也。<lb/></seg>
<seg xml:id="CH2a1431_CHANT_001-1a.133">佛道淵弘義存兼救。<lb/></seg>
<seg xml:id="CH2a1431_CHANT_001-1a.134">大人之德亦以濟物為上。<lb/></seg>
<seg xml:id="CH2a1431_CHANT_001-1a.135">世教多難故王化一國而已。<lb/></seg>
<seg xml:id="CH2a1431_CHANT_001-1a.136">今弘宣佛道自可為四海法王也。<lb/></seg>
<seg xml:id="CH2a1431_CHANT_001-1a.137">比丘度人義不容異功德在心理無遠近。<lb/></seg>
<seg xml:id="CH2a1431_CHANT_001-1a.138">宜存遠大何必在目前而已。<lb/></seg>
<seg xml:id="CH2a1431_CHANT_001-1a.139">王素宗重敬用其言。<lb/></seg>
<seg xml:id="CH2a1431_CHANT_001-1a.140">即以與之月氏王便還本國。<lb/></seg>
<seg xml:id="CH2a1431_CHANT_001-1a.141">諸臣議曰王奉佛鉢固其宜矣。<lb/></seg>
<seg xml:id="CH2a1431_CHANT_001-1a.142">夫比丘者天下皆是當一億金。<lb/></seg>
<seg xml:id="CH2a1431_CHANT_001-1a.143">無乃太過。<lb/></seg>
<seg xml:id="CH2a1431_CHANT_001-1a.144">王審知比丘高明勝達。<lb/></seg>
<seg xml:id="CH2a1431_CHANT_001-1a.145">導利弘深辯才說法乃感非人類。<lb/></seg>
<seg xml:id="CH2a1431_CHANT_001-1a.146">將欲悟諸群惑。<lb/></seg>
<seg xml:id="CH2a1431_CHANT_001-1a.147">餓七匹馬至於六日旦。<lb/></seg>
<seg xml:id="CH2a1431_CHANT_001-1a.148">普集內外沙門異學請比丘說法。<lb/></seg>
<seg xml:id="CH2a1431_CHANT_001-1a.149">諸有聽者莫不開悟。<lb/></seg>
<seg xml:id="CH2a1431_CHANT_001-1a.150">王繫此馬於眾會前以草與之。<lb/></seg>
<seg xml:id="CH2a1431_CHANT_001-1a.151">馬垂淚聽法無念食想。<lb/></seg>
<seg xml:id="CH2a1431_CHANT_001-1a.152">於是天下乃知非恆。<lb/></seg>
<seg xml:id="CH2a1431_CHANT_001-1a.153">以馬解其音故。<lb/></seg>
<seg xml:id="CH2a1431_CHANT_001-1a.154">遂號為馬鳴菩薩。<lb/></seg>
<seg xml:id="CH2a1431_CHANT_001-1a.155">於北天竺廣宣佛法。<lb/></seg>
<seg xml:id="CH2a1431_CHANT_001-1a.156">導利群生善能方便。<lb/></seg>
<seg xml:id="CH2a1431_CHANT_001-1a.157">成人功德四輩敬重。<lb/></seg>
<seg xml:id="CH2a1431_CHANT_001-1a.158">復咸稱為功德日。<lb/></seg>
</p>
</div>
</body>
</text>
</TEI>
