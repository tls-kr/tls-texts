<TEI xmlns="http://www.tei-c.org/ns/1.0" xml:id="CH2a1432">
<teiHeader>
<fileDesc>
<titleStmt>
<title>神僧傳一卷</title>
</titleStmt>
<editionStmt><edition><idno type="kanripo">CH2a1432</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《神僧傳》</head>
<p>
<seg xml:id="CH2a1432_CHANT_001-1a.1"><pb xml:id="CH2a1432_CHANT_001-1a" ed="CHANT" n="001-1a"/><lb/></seg>
<seg xml:id="CH2a1432_CHANT_001-1a.2">晉法顯<lb/></seg>
</p>
<p>
<seg xml:id="CH2a1432_CHANT_001-1a.3">佛圖澄西域人也。<lb/></seg>
<seg xml:id="CH2a1432_CHANT_001-1a.4">本姓帛氏。<lb/></seg>
<seg xml:id="CH2a1432_CHANT_001-1a.5">少出家。<lb/></seg>
<seg xml:id="CH2a1432_CHANT_001-1a.6">誦經數百萬言。<lb/></seg>
<seg xml:id="CH2a1432_CHANT_001-1a.7">以晉永嘉四年來洛陽。<lb/></seg>
<seg xml:id="CH2a1432_CHANT_001-1a.8">志弘大法。<lb/></seg>
<seg xml:id="CH2a1432_CHANT_001-1a.9">善念神呪。<lb/></seg>
<seg xml:id="CH2a1432_CHANT_001-1a.10">能役使鬼物。<lb/></seg>
<seg xml:id="CH2a1432_CHANT_001-1a.11">以麻油雜煙灰塗掌。<lb/></seg>
<seg xml:id="CH2a1432_CHANT_001-1a.12">千里外事。<lb/></seg>
<seg xml:id="CH2a1432_CHANT_001-1a.13">皆徹見掌中。<lb/></seg>
<seg xml:id="CH2a1432_CHANT_001-1a.14">如對面焉。<lb/></seg>
<seg xml:id="CH2a1432_CHANT_001-1a.15">亦能令潔齋者。<lb/></seg>
<seg xml:id="CH2a1432_CHANT_001-1a.16">見又聽鈴音以言事。<lb/></seg>
<seg xml:id="CH2a1432_CHANT_001-1a.17">無不效驗。<lb/></seg>
<seg xml:id="CH2a1432_CHANT_001-1a.18">欲于洛陽立寺。<lb/></seg>
<seg xml:id="CH2a1432_CHANT_001-1a.19">值劉曜亂。<lb/></seg>
<seg xml:id="CH2a1432_CHANT_001-1a.20">不果。<lb/></seg>
<seg xml:id="CH2a1432_CHANT_001-1a.21">乃潛身草野。<lb/></seg>
<seg xml:id="CH2a1432_CHANT_001-1a.22">以觀世變。<lb/></seg>
</p>
<p>
<seg xml:id="CH2a1432_CHANT_001-2a.1"><pb xml:id="CH2a1432_CHANT_001-2a" ed="CHANT" n="001-2a"/><lb/></seg>
<seg xml:id="CH2a1432_CHANT_001-2a.2">時石勒屯兵葛陂。<lb/></seg>
<seg xml:id="CH2a1432_CHANT_001-2a.3">專以殺戮為威。<lb/></seg>
<seg xml:id="CH2a1432_CHANT_001-2a.4">沙門遇害者甚眾。<lb/></seg>
<seg xml:id="CH2a1432_CHANT_001-2a.5">澄欲以道化勒。<lb/></seg>
<seg xml:id="CH2a1432_CHANT_001-2a.6">于是杖策到軍門。<lb/></seg>
<seg xml:id="CH2a1432_CHANT_001-2a.7">勒大將郭黑略素奉法。<lb/></seg>
<seg xml:id="CH2a1432_CHANT_001-2a.8">澄即投止略家。<lb/></seg>
<seg xml:id="CH2a1432_CHANT_001-2a.9">略從受五戒。<lb/></seg>
<seg xml:id="CH2a1432_CHANT_001-2a.10">崇弟子之禮。<lb/></seg>
<seg xml:id="CH2a1432_CHANT_001-2a.11">後從勒征伐。<lb/></seg>
<seg xml:id="CH2a1432_CHANT_001-2a.12">輒預剋勝負。<lb/></seg>
<seg xml:id="CH2a1432_CHANT_001-2a.13">勒疑而問之。<lb/></seg>
<seg xml:id="CH2a1432_CHANT_001-2a.14">略曰。<lb/></seg>
<seg xml:id="CH2a1432_CHANT_001-2a.15">將軍天挺神武。<lb/></seg>
<seg xml:id="CH2a1432_CHANT_001-2a.16">幽靈所助。<lb/></seg>
<seg xml:id="CH2a1432_CHANT_001-2a.17">有一沙門。<lb/></seg>
<seg xml:id="CH2a1432_CHANT_001-2a.18">術智非常。<lb/></seg>
<seg xml:id="CH2a1432_CHANT_001-2a.19">前後所白。<lb/></seg>
<seg xml:id="CH2a1432_CHANT_001-2a.20">皆其言也。<lb/></seg>
<seg xml:id="CH2a1432_CHANT_001-2a.21">勒喜曰。<lb/></seg>
<seg xml:id="CH2a1432_CHANT_001-2a.22">天賜也。<lb/></seg>
<seg xml:id="CH2a1432_CHANT_001-2a.23">召澄問曰。<lb/></seg>
<seg xml:id="CH2a1432_CHANT_001-2a.24">佛道有何靈驗。<lb/></seg>
<seg xml:id="CH2a1432_CHANT_001-2a.25">澄知勒不達深理。<lb/></seg>
<seg xml:id="CH2a1432_CHANT_001-2a.26">正可以道術為教。<lb/></seg>
<seg xml:id="CH2a1432_CHANT_001-2a.27">因言曰。<lb/></seg>
<seg xml:id="CH2a1432_CHANT_001-2a.28">至道雖遠。<lb/></seg>
<seg xml:id="CH2a1432_CHANT_001-2a.29">亦可以近事為證。<lb/></seg>
<seg xml:id="CH2a1432_CHANT_001-2a.30">即取器盛水。<lb/></seg>
<seg xml:id="CH2a1432_CHANT_001-2a.31">燒香呪之。<lb/></seg>
<seg xml:id="CH2a1432_CHANT_001-2a.32">須臾。<lb/></seg>
<seg xml:id="CH2a1432_CHANT_001-2a.33">生青蓮華。<lb/></seg>
<seg xml:id="CH2a1432_CHANT_001-2a.34">光色曜目。<lb/></seg>
<seg xml:id="CH2a1432_CHANT_001-2a.35">勒由此信伏。<lb/></seg>
<seg xml:id="CH2a1432_CHANT_001-2a.36">澄因進諫。<lb/></seg>
<seg xml:id="CH2a1432_CHANT_001-2a.37">勒甚悅之。<lb/></seg>
<seg xml:id="CH2a1432_CHANT_001-2a.38">凡應被誅。<lb/></seg>
<seg xml:id="CH2a1432_CHANT_001-2a.39">殘蒙其益者。<lb/></seg>
<seg xml:id="CH2a1432_CHANT_001-2a.40">十有八九。<lb/></seg>
<seg xml:id="CH2a1432_CHANT_001-2a.41">于是中州之胡皆願奉佛。<lb/></seg>
</p>
<p>
<seg xml:id="CH2a1432_CHANT_001-3a.1"><pb xml:id="CH2a1432_CHANT_001-3a" ed="CHANT" n="001-3a"/><lb/></seg>
<seg xml:id="CH2a1432_CHANT_001-3a.2">勒欲試澄。<lb/></seg>
<seg xml:id="CH2a1432_CHANT_001-3a.3">夜冠冑衣甲。<lb/></seg>
<seg xml:id="CH2a1432_CHANT_001-3a.4">執刃而坐。<lb/></seg>
<seg xml:id="CH2a1432_CHANT_001-3a.5">遣人告澄云。<lb/></seg>
<seg xml:id="CH2a1432_CHANT_001-3a.6">夜來不知大將軍所在。<lb/></seg>
<seg xml:id="CH2a1432_CHANT_001-3a.7">使人始至。<lb/></seg>
<seg xml:id="CH2a1432_CHANT_001-3a.8">未及有言。<lb/></seg>
<seg xml:id="CH2a1432_CHANT_001-3a.9">澄逆問曰。<lb/></seg>
<seg xml:id="CH2a1432_CHANT_001-3a.10">平居無寇。<lb/></seg>
<seg xml:id="CH2a1432_CHANT_001-3a.11">何故夜嚴。<lb/></seg>
<seg xml:id="CH2a1432_CHANT_001-3a.12">勒益敬之。<lb/></seg>
<seg xml:id="CH2a1432_CHANT_001-3a.13">勒後因忿。<lb/></seg>
<seg xml:id="CH2a1432_CHANT_001-3a.14">欲害諸道士。<lb/></seg>
<seg xml:id="CH2a1432_CHANT_001-3a.15">并欲苦澄。<lb/></seg>
<seg xml:id="CH2a1432_CHANT_001-3a.16">澄乃避至黑略舍。<lb/></seg>
<seg xml:id="CH2a1432_CHANT_001-3a.17">語弟子曰。<lb/></seg>
<seg xml:id="CH2a1432_CHANT_001-3a.18">若將軍使至。<lb/></seg>
<seg xml:id="CH2a1432_CHANT_001-3a.19">問吾所在者。<lb/></seg>
<seg xml:id="CH2a1432_CHANT_001-3a.20">報云不知所之。<lb/></seg>
<seg xml:id="CH2a1432_CHANT_001-3a.21">使人尋至。<lb/></seg>
<seg xml:id="CH2a1432_CHANT_001-3a.22">覓澄不得。<lb/></seg>
<seg xml:id="CH2a1432_CHANT_001-3a.23">使還報勒。<lb/></seg>
<seg xml:id="CH2a1432_CHANT_001-3a.24">勒驚曰。<lb/></seg>
<seg xml:id="CH2a1432_CHANT_001-3a.25">吾有惡意向聖人。<lb/></seg>
<seg xml:id="CH2a1432_CHANT_001-3a.26">聖人捨我去矣。<lb/></seg>
<seg xml:id="CH2a1432_CHANT_001-3a.27">通夜不寢。<lb/></seg>
<seg xml:id="CH2a1432_CHANT_001-3a.28">思欲見澄。<lb/></seg>
<seg xml:id="CH2a1432_CHANT_001-3a.29">澄知勒意悔。<lb/></seg>
<seg xml:id="CH2a1432_CHANT_001-3a.30">明旦造勒。<lb/></seg>
<seg xml:id="CH2a1432_CHANT_001-3a.31">勒曰。<lb/></seg>
<seg xml:id="CH2a1432_CHANT_001-3a.32">昨夜何行。<lb/></seg>
<seg xml:id="CH2a1432_CHANT_001-3a.33">澄曰。<lb/></seg>
<seg xml:id="CH2a1432_CHANT_001-3a.34">公有怒心。<lb/></seg>
<seg xml:id="CH2a1432_CHANT_001-3a.35">昨故權避公。<lb/></seg>
<seg xml:id="CH2a1432_CHANT_001-3a.36">今改意。<lb/></seg>
<seg xml:id="CH2a1432_CHANT_001-3a.37">是以敢來。<lb/></seg>
<seg xml:id="CH2a1432_CHANT_001-3a.38">勒大笑曰。<lb/></seg>
<seg xml:id="CH2a1432_CHANT_001-3a.39">道人謬耳。<lb/></seg>
</p>
<p>
<seg xml:id="CH2a1432_CHANT_001-4a.1"><pb xml:id="CH2a1432_CHANT_001-4a" ed="CHANT" n="001-4a"/><lb/></seg>
<seg xml:id="CH2a1432_CHANT_001-4a.2">鮮卑叚末波攻勒。<lb/></seg>
<seg xml:id="CH2a1432_CHANT_001-4a.3">其眾甚盛。<lb/></seg>
<seg xml:id="CH2a1432_CHANT_001-4a.4">勒懼問澄。<lb/></seg>
<seg xml:id="CH2a1432_CHANT_001-4a.5">澄曰。<lb/></seg>
<seg xml:id="CH2a1432_CHANT_001-4a.6">昨日寺鈴鳴。<lb/></seg>
<seg xml:id="CH2a1432_CHANT_001-4a.7">云明旦食時。<lb/></seg>
<seg xml:id="CH2a1432_CHANT_001-4a.8">當擒叚末波與勒。<lb/></seg>
<seg xml:id="CH2a1432_CHANT_001-4a.9">登城望波軍不見。<lb/></seg>
<seg xml:id="CH2a1432_CHANT_001-4a.10">前後失色曰。<lb/></seg>
<seg xml:id="CH2a1432_CHANT_001-4a.11">豈可獲是公安我辭耳。<lb/></seg>
<seg xml:id="CH2a1432_CHANT_001-4a.12">澄曰。<lb/></seg>
<seg xml:id="CH2a1432_CHANT_001-4a.13">已獲波矣。<lb/></seg>
</p>
<p>
<seg xml:id="CH2a1432_CHANT_001-5a.1"><pb xml:id="CH2a1432_CHANT_001-5a" ed="CHANT" n="001-5a"/><lb/></seg>
<seg xml:id="CH2a1432_CHANT_001-5a.2">時城北伏兵出遇波。<lb/></seg>
<seg xml:id="CH2a1432_CHANT_001-5a.3">執之。<lb/></seg>
<seg xml:id="CH2a1432_CHANT_001-5a.4">澄勸勒宥波遣還本國。<lb/></seg>
<seg xml:id="CH2a1432_CHANT_001-5a.5">勒從之。<lb/></seg>
<seg xml:id="CH2a1432_CHANT_001-5a.6">卒獲其用。<lb/></seg>
<seg xml:id="CH2a1432_CHANT_001-5a.7">劉曜攻洛陽。<lb/></seg>
<seg xml:id="CH2a1432_CHANT_001-5a.8">勒欲自往拒曜。<lb/></seg>
<seg xml:id="CH2a1432_CHANT_001-5a.9">內外僚佐畢諫勒以訪澄。<lb/></seg>
<seg xml:id="CH2a1432_CHANT_001-5a.10">澄曰。<lb/></seg>
<seg xml:id="CH2a1432_CHANT_001-5a.11">相輪鈴音云。<lb/></seg>
<seg xml:id="CH2a1432_CHANT_001-5a.12">秀支替戾岡僕谷劬禿當。<lb/></seg>
<seg xml:id="CH2a1432_CHANT_001-5a.13">此羯語也。<lb/></seg>
<seg xml:id="CH2a1432_CHANT_001-5a.14">秀支替戾岡出也。<lb/></seg>
<seg xml:id="CH2a1432_CHANT_001-5a.15">僕谷劉曜胡位劬禿當捉也。<lb/></seg>
<seg xml:id="CH2a1432_CHANT_001-5a.16">此言軍出捉得曜也。<lb/></seg>
<seg xml:id="CH2a1432_CHANT_001-5a.17">勒乃留長子石弘。<lb/></seg>
<seg xml:id="CH2a1432_CHANT_001-5a.18">共澄鎮襄國。<lb/></seg>
<seg xml:id="CH2a1432_CHANT_001-5a.19">自率中軍步騎直指洛城。<lb/></seg>
<seg xml:id="CH2a1432_CHANT_001-5a.20">兩陣纔交。<lb/></seg>
<seg xml:id="CH2a1432_CHANT_001-5a.21">曜軍大潰。<lb/></seg>
<seg xml:id="CH2a1432_CHANT_001-5a.22">曜馬沒水中。<lb/></seg>
<seg xml:id="CH2a1432_CHANT_001-5a.23">石堪生擒之。<lb/></seg>
<seg xml:id="CH2a1432_CHANT_001-5a.24">送勒。<lb/></seg>
<seg xml:id="CH2a1432_CHANT_001-5a.25">澄時以物塗掌觀之。<lb/></seg>
<seg xml:id="CH2a1432_CHANT_001-5a.26">見有大眾中縛一人朱絲約其肘。<lb/></seg>
<seg xml:id="CH2a1432_CHANT_001-5a.27">因以告弘。<lb/></seg>
<seg xml:id="CH2a1432_CHANT_001-5a.28">當爾之時。<lb/></seg>
<seg xml:id="CH2a1432_CHANT_001-5a.29">正生擒曜也。<lb/></seg>
<seg xml:id="CH2a1432_CHANT_001-5a.30">勒乃僭稱趙天王行皇帝事。<lb/></seg>
<seg xml:id="CH2a1432_CHANT_001-5a.31">改元建平事。<lb/></seg>
<seg xml:id="CH2a1432_CHANT_001-5a.32">澄益篤。<lb/></seg>
<seg xml:id="CH2a1432_CHANT_001-5a.33">時石葱叛。<lb/></seg>
<seg xml:id="CH2a1432_CHANT_001-5a.34">其年澄戒勒曰。<lb/></seg>
<seg xml:id="CH2a1432_CHANT_001-5a.35">今年葱中有蟲。<lb/></seg>
<seg xml:id="CH2a1432_CHANT_001-5a.36">食必害人。<lb/></seg>
<seg xml:id="CH2a1432_CHANT_001-5a.37">勒頒告境內慎無食葱。<lb/></seg>
<seg xml:id="CH2a1432_CHANT_001-5a.38">到八月。<lb/></seg>
<seg xml:id="CH2a1432_CHANT_001-5a.39">石葱果走。<lb/></seg>
<seg xml:id="CH2a1432_CHANT_001-5a.40">勒益加尊重。<lb/></seg>
<seg xml:id="CH2a1432_CHANT_001-5a.41">有事必諮。<lb/></seg>
<seg xml:id="CH2a1432_CHANT_001-5a.42">而後行號大和尚。<lb/></seg>
<seg xml:id="CH2a1432_CHANT_001-5a.43">石虎有子名斌。<lb/></seg>
<seg xml:id="CH2a1432_CHANT_001-5a.44">勒以為子。<lb/></seg>
<seg xml:id="CH2a1432_CHANT_001-5a.45">愛之甚重。<lb/></seg>
<seg xml:id="CH2a1432_CHANT_001-5a.46">忽暴病亡。<lb/></seg>
<seg xml:id="CH2a1432_CHANT_001-5a.47">已涉二日。<lb/></seg>
<seg xml:id="CH2a1432_CHANT_001-5a.48">勒曰朕聞虢太子死。<lb/></seg>
<seg xml:id="CH2a1432_CHANT_001-5a.49">扁鵲能生。<lb/></seg>
<seg xml:id="CH2a1432_CHANT_001-5a.50">大和尚國之神人。<lb/></seg>
<seg xml:id="CH2a1432_CHANT_001-5a.51">可急往告。<lb/></seg>
<seg xml:id="CH2a1432_CHANT_001-5a.52">必能致福。<lb/></seg>
<seg xml:id="CH2a1432_CHANT_001-5a.53">澄乃取楊枝呪之。<lb/></seg>
<seg xml:id="CH2a1432_CHANT_001-5a.54">須臾能起。<lb/></seg>
<seg xml:id="CH2a1432_CHANT_001-5a.55">有頃平復。<lb/></seg>
<seg xml:id="CH2a1432_CHANT_001-5a.56">由是勒諸稚子多在佛寺中養之。<lb/></seg>
</p>
<p>
<seg xml:id="CH2a1432_CHANT_001-6a.1"><pb xml:id="CH2a1432_CHANT_001-6a" ed="CHANT" n="001-6a"/><lb/></seg>
<seg xml:id="CH2a1432_CHANT_001-6a.2">建平四年四月。<lb/></seg>
<seg xml:id="CH2a1432_CHANT_001-6a.3">無風。<lb/></seg>
<seg xml:id="CH2a1432_CHANT_001-6a.4">而塔上一鈴獨鳴。<lb/></seg>
<seg xml:id="CH2a1432_CHANT_001-6a.5">澄謂眾曰。<lb/></seg>
<seg xml:id="CH2a1432_CHANT_001-6a.6">鈴音云。<lb/></seg>
<seg xml:id="CH2a1432_CHANT_001-6a.7">國有大喪。<lb/></seg>
<seg xml:id="CH2a1432_CHANT_001-6a.8">不出今年矣。<lb/></seg>
<seg xml:id="CH2a1432_CHANT_001-6a.9">是歲七月。<lb/></seg>
<seg xml:id="CH2a1432_CHANT_001-6a.10">勒死。<lb/></seg>
<seg xml:id="CH2a1432_CHANT_001-6a.11">太子弘襲位。<lb/></seg>
<seg xml:id="CH2a1432_CHANT_001-6a.12">少時虎廢弘。<lb/></seg>
<seg xml:id="CH2a1432_CHANT_001-6a.13">自立遷都于鄴。<lb/></seg>
<seg xml:id="CH2a1432_CHANT_001-6a.14">改元建武。<lb/></seg>
<seg xml:id="CH2a1432_CHANT_001-6a.15">傾心事澄。<lb/></seg>
<seg xml:id="CH2a1432_CHANT_001-6a.16">又重于勒。<lb/></seg>
<seg xml:id="CH2a1432_CHANT_001-6a.17">乃下書曰。<lb/></seg>
<seg xml:id="CH2a1432_CHANT_001-6a.18">和尚國之大寶榮爵。<lb/></seg>
<seg xml:id="CH2a1432_CHANT_001-6a.19">不加高祿。<lb/></seg>
<seg xml:id="CH2a1432_CHANT_001-6a.20">不受榮祿。<lb/></seg>
<seg xml:id="CH2a1432_CHANT_001-6a.21">匪頒何以旌德。<lb/></seg>
<seg xml:id="CH2a1432_CHANT_001-6a.22">從此已往。<lb/></seg>
<seg xml:id="CH2a1432_CHANT_001-6a.23">宜衣以綾錦。<lb/></seg>
<seg xml:id="CH2a1432_CHANT_001-6a.24">乘以雕輦。<lb/></seg>
<seg xml:id="CH2a1432_CHANT_001-6a.25">朝會之日。<lb/></seg>
<seg xml:id="CH2a1432_CHANT_001-6a.26">和尚升殿。<lb/></seg>
<seg xml:id="CH2a1432_CHANT_001-6a.27">常侍已下。<lb/></seg>
<seg xml:id="CH2a1432_CHANT_001-6a.28">悉助舉舁。<lb/></seg>
<seg xml:id="CH2a1432_CHANT_001-6a.29">太子諸公扶輦而上。<lb/></seg>
<seg xml:id="CH2a1432_CHANT_001-6a.30">主者唱大和尚。<lb/></seg>
<seg xml:id="CH2a1432_CHANT_001-6a.31">眾座皆起。<lb/></seg>
<seg xml:id="CH2a1432_CHANT_001-6a.32">以彰其尊。<lb/></seg>
<seg xml:id="CH2a1432_CHANT_001-6a.33">又勑司空李農。<lb/></seg>
<seg xml:id="CH2a1432_CHANT_001-6a.34">旦夕親問太子。<lb/></seg>
<seg xml:id="CH2a1432_CHANT_001-6a.35">諸公五日一朝。<lb/></seg>
<seg xml:id="CH2a1432_CHANT_001-6a.36">表朕敬焉。<lb/></seg>
</p>
<p>
<seg xml:id="CH2a1432_CHANT_001-7a.1"><pb xml:id="CH2a1432_CHANT_001-7a" ed="CHANT" n="001-7a"/><lb/></seg>
<seg xml:id="CH2a1432_CHANT_001-7a.2">澄弟子法常北至襄國。<lb/></seg>
<seg xml:id="CH2a1432_CHANT_001-7a.3">弟子法佐從襄國還。<lb/></seg>
<seg xml:id="CH2a1432_CHANT_001-7a.4">相遇在梁塞城下。<lb/></seg>
<seg xml:id="CH2a1432_CHANT_001-7a.5">共宿對車夜談。<lb/></seg>
<seg xml:id="CH2a1432_CHANT_001-7a.6">言及和尚。<lb/></seg>
<seg xml:id="CH2a1432_CHANT_001-7a.7">比旦各去。<lb/></seg>
<seg xml:id="CH2a1432_CHANT_001-7a.8">法佐至。<lb/></seg>
<seg xml:id="CH2a1432_CHANT_001-7a.9">始入覲澄。<lb/></seg>
<seg xml:id="CH2a1432_CHANT_001-7a.10">澄逆笑曰。<lb/></seg>
<seg xml:id="CH2a1432_CHANT_001-7a.11">昨夜爾與法常交車共說汝師耶。<lb/></seg>
<seg xml:id="CH2a1432_CHANT_001-7a.12">先民有言。<lb/></seg>
<seg xml:id="CH2a1432_CHANT_001-7a.13">不曰敬乎。<lb/></seg>
<seg xml:id="CH2a1432_CHANT_001-7a.14">幽而不改。<lb/></seg>
<seg xml:id="CH2a1432_CHANT_001-7a.15">不曰慎乎。<lb/></seg>
<seg xml:id="CH2a1432_CHANT_001-7a.16">獨而不怠。<lb/></seg>
<seg xml:id="CH2a1432_CHANT_001-7a.17">佐愕然愧懺。<lb/></seg>
<seg xml:id="CH2a1432_CHANT_001-7a.18">于是國人每共相語曰。<lb/></seg>
<seg xml:id="CH2a1432_CHANT_001-7a.19">莫起惡心。<lb/></seg>
<seg xml:id="CH2a1432_CHANT_001-7a.20">和尚知汝及澄之所在。<lb/></seg>
<seg xml:id="CH2a1432_CHANT_001-7a.21">無敢向其方面涕唾便利者。<lb/></seg>
</p>
<p>
<seg xml:id="CH2a1432_CHANT_001-8a.1"><pb xml:id="CH2a1432_CHANT_001-8a" ed="CHANT" n="001-8a"/><lb/></seg>
<seg xml:id="CH2a1432_CHANT_001-8a.2">郭黑略將兵征長安北山羌墮羌伏中。<lb/></seg>
<seg xml:id="CH2a1432_CHANT_001-8a.3">時澄在堂上坐。<lb/></seg>
<seg xml:id="CH2a1432_CHANT_001-8a.4">弟子法常在側。<lb/></seg>
<seg xml:id="CH2a1432_CHANT_001-8a.5">澄忽慘然改容曰。<lb/></seg>
<seg xml:id="CH2a1432_CHANT_001-8a.6">郭公陷狄。<lb/></seg>
<seg xml:id="CH2a1432_CHANT_001-8a.7">令眾生呪願。<lb/></seg>
<seg xml:id="CH2a1432_CHANT_001-8a.8">澄又自呪願。<lb/></seg>
<seg xml:id="CH2a1432_CHANT_001-8a.9">須臾。<lb/></seg>
<seg xml:id="CH2a1432_CHANT_001-8a.10">更曰。<lb/></seg>
<seg xml:id="CH2a1432_CHANT_001-8a.11">若東南出者活。<lb/></seg>
<seg xml:id="CH2a1432_CHANT_001-8a.12">餘向則困。<lb/></seg>
<seg xml:id="CH2a1432_CHANT_001-8a.13">復更呪願。<lb/></seg>
<seg xml:id="CH2a1432_CHANT_001-8a.14">有頃曰。<lb/></seg>
<seg xml:id="CH2a1432_CHANT_001-8a.15">脫矣。<lb/></seg>
<seg xml:id="CH2a1432_CHANT_001-8a.16">後月餘日。<lb/></seg>
<seg xml:id="CH2a1432_CHANT_001-8a.17">黑略還說羌圍中東南走馬乏。<lb/></seg>
<seg xml:id="CH2a1432_CHANT_001-8a.18">正遇帳下人。<lb/></seg>
<seg xml:id="CH2a1432_CHANT_001-8a.19">推馬與之。<lb/></seg>
<seg xml:id="CH2a1432_CHANT_001-8a.20">獲免推驗。<lb/></seg>
<seg xml:id="CH2a1432_CHANT_001-8a.21">日時正澄呪願時也。<lb/></seg>
<seg xml:id="CH2a1432_CHANT_001-8a.22">後晉軍出淮泗。<lb/></seg>
<seg xml:id="CH2a1432_CHANT_001-8a.23">隴北瓦城皆被侵逼。<lb/></seg>
<seg xml:id="CH2a1432_CHANT_001-8a.24">三方告急。<lb/></seg>
<seg xml:id="CH2a1432_CHANT_001-8a.25">人情危擾。<lb/></seg>
<seg xml:id="CH2a1432_CHANT_001-8a.26">虎乃瞋曰。<lb/></seg>
<seg xml:id="CH2a1432_CHANT_001-8a.27">奉佛而致寇。<lb/></seg>
<seg xml:id="CH2a1432_CHANT_001-8a.28">佛無神矣。<lb/></seg>
<seg xml:id="CH2a1432_CHANT_001-8a.29">澄明旦讓虎曰。<lb/></seg>
<seg xml:id="CH2a1432_CHANT_001-8a.30">王過世經為大商主。<lb/></seg>
<seg xml:id="CH2a1432_CHANT_001-8a.31">至罽賓寺嘗供。<lb/></seg>
<seg xml:id="CH2a1432_CHANT_001-8a.32">大會中有六十羅漢。<lb/></seg>
<seg xml:id="CH2a1432_CHANT_001-8a.33">吾此身亦預斯會。<lb/></seg>
<seg xml:id="CH2a1432_CHANT_001-8a.34">今王為王。<lb/></seg>
<seg xml:id="CH2a1432_CHANT_001-8a.35">豈非福耶。<lb/></seg>
<seg xml:id="CH2a1432_CHANT_001-8a.36">疆場軍寇。<lb/></seg>
<seg xml:id="CH2a1432_CHANT_001-8a.37">國之常耳。<lb/></seg>
<seg xml:id="CH2a1432_CHANT_001-8a.38">何為怨謗。<lb/></seg>
<seg xml:id="CH2a1432_CHANT_001-8a.39">三寶夜興毒念乎。<lb/></seg>
<seg xml:id="CH2a1432_CHANT_001-8a.40">虎乃信悟跪而謝焉。<lb/></seg>
<seg xml:id="CH2a1432_CHANT_001-8a.41">虎常問澄。<lb/></seg>
<seg xml:id="CH2a1432_CHANT_001-8a.42">佛法不殺。<lb/></seg>
<seg xml:id="CH2a1432_CHANT_001-8a.43">朕為天下之主。<lb/></seg>
<seg xml:id="CH2a1432_CHANT_001-8a.44">非刑殺無以肅清海內。<lb/></seg>
<seg xml:id="CH2a1432_CHANT_001-8a.45">既違戒殺生。<lb/></seg>
<seg xml:id="CH2a1432_CHANT_001-8a.46">雖復事佛。<lb/></seg>
<seg xml:id="CH2a1432_CHANT_001-8a.47">誰獲福耶。<lb/></seg>
<seg xml:id="CH2a1432_CHANT_001-8a.48">澄曰。<lb/></seg>
<seg xml:id="CH2a1432_CHANT_001-8a.49">帝王事佛。<lb/></seg>
<seg xml:id="CH2a1432_CHANT_001-8a.50">當在體恭。<lb/></seg>
<seg xml:id="CH2a1432_CHANT_001-8a.51">心順顯揚三寶。<lb/></seg>
<seg xml:id="CH2a1432_CHANT_001-8a.52">至于有罪不得不殺。<lb/></seg>
<seg xml:id="CH2a1432_CHANT_001-8a.53">有惡不得不刑。<lb/></seg>
<seg xml:id="CH2a1432_CHANT_001-8a.54">但當殺可殺。<lb/></seg>
<seg xml:id="CH2a1432_CHANT_001-8a.55">刑可刑耳。<lb/></seg>
<seg xml:id="CH2a1432_CHANT_001-8a.56">若暴虐恣意。<lb/></seg>
<seg xml:id="CH2a1432_CHANT_001-8a.57">殺害非罪。<lb/></seg>
<seg xml:id="CH2a1432_CHANT_001-8a.58">雖復事法。<lb/></seg>
<seg xml:id="CH2a1432_CHANT_001-8a.59">無解殃禍。<lb/></seg>
<seg xml:id="CH2a1432_CHANT_001-8a.60">虎雖不能盡從。<lb/></seg>
<seg xml:id="CH2a1432_CHANT_001-8a.61">而為益不少。<lb/></seg>
</p>
<p>
<seg xml:id="CH2a1432_CHANT_001-9a.1"><pb xml:id="CH2a1432_CHANT_001-9a" ed="CHANT" n="001-9a"/><lb/></seg>
<seg xml:id="CH2a1432_CHANT_001-9a.2">虎于臨漳。<lb/></seg>
<seg xml:id="CH2a1432_CHANT_001-9a.3">修治舊塔。<lb/></seg>
<seg xml:id="CH2a1432_CHANT_001-9a.4">少承露盤。<lb/></seg>
<seg xml:id="CH2a1432_CHANT_001-9a.5">澄曰。<lb/></seg>
<seg xml:id="CH2a1432_CHANT_001-9a.6">臨淄城內有古阿育王塔。<lb/></seg>
<seg xml:id="CH2a1432_CHANT_001-9a.7">地中有承露盤及佛像。<lb/></seg>
<seg xml:id="CH2a1432_CHANT_001-9a.8">其上林木茂盛。<lb/></seg>
<seg xml:id="CH2a1432_CHANT_001-9a.9">可掘取之。<lb/></seg>
<seg xml:id="CH2a1432_CHANT_001-9a.10">即畫圖與使。<lb/></seg>
<seg xml:id="CH2a1432_CHANT_001-9a.11">依言掘取。<lb/></seg>
<seg xml:id="CH2a1432_CHANT_001-9a.12">果得盤像。<lb/></seg>
<seg xml:id="CH2a1432_CHANT_001-9a.13">黃河中。<lb/></seg>
<seg xml:id="CH2a1432_CHANT_001-9a.14">舊不生黿。<lb/></seg>
<seg xml:id="CH2a1432_CHANT_001-9a.15">忽得一。<lb/></seg>
<seg xml:id="CH2a1432_CHANT_001-9a.16">以獻虎。<lb/></seg>
<seg xml:id="CH2a1432_CHANT_001-9a.17">澄見而歎曰。<lb/></seg>
<seg xml:id="CH2a1432_CHANT_001-9a.18">桓溫其入河不久。<lb/></seg>
<seg xml:id="CH2a1432_CHANT_001-9a.19">溫字元子。<lb/></seg>
<seg xml:id="CH2a1432_CHANT_001-9a.20">後果如言也。<lb/></seg>
<seg xml:id="CH2a1432_CHANT_001-9a.21">虎嘗晝寢。<lb/></seg>
<seg xml:id="CH2a1432_CHANT_001-9a.22">夢見群羊負魚。<lb/></seg>
<seg xml:id="CH2a1432_CHANT_001-9a.23">從東北來。<lb/></seg>
<seg xml:id="CH2a1432_CHANT_001-9a.24">寤以訪澄。<lb/></seg>
<seg xml:id="CH2a1432_CHANT_001-9a.25">澄曰。<lb/></seg>
<seg xml:id="CH2a1432_CHANT_001-9a.26">不祥也。<lb/></seg>
<seg xml:id="CH2a1432_CHANT_001-9a.27">鮮卑其有中原乎。<lb/></seg>
<seg xml:id="CH2a1432_CHANT_001-9a.28">慕容氏後果都之。<lb/></seg>
<seg xml:id="CH2a1432_CHANT_001-9a.29">建武十四年七月。<lb/></seg>
<seg xml:id="CH2a1432_CHANT_001-9a.30">石宣石韜將圖相殺。<lb/></seg>
<seg xml:id="CH2a1432_CHANT_001-9a.31">宣時到寺。<lb/></seg>
<seg xml:id="CH2a1432_CHANT_001-9a.32">與澄同坐浮圖。<lb/></seg>
<seg xml:id="CH2a1432_CHANT_001-9a.33">一鈴獨鳴。<lb/></seg>
<seg xml:id="CH2a1432_CHANT_001-9a.34">澄謂宣曰。<lb/></seg>
<seg xml:id="CH2a1432_CHANT_001-9a.35">解鈴音乎。<lb/></seg>
<seg xml:id="CH2a1432_CHANT_001-9a.36">鈴云。<lb/></seg>
<seg xml:id="CH2a1432_CHANT_001-9a.37">胡于洛度。<lb/></seg>
<seg xml:id="CH2a1432_CHANT_001-9a.38">宣變色曰。<lb/></seg>
<seg xml:id="CH2a1432_CHANT_001-9a.39">是何言與。<lb/></seg>
<seg xml:id="CH2a1432_CHANT_001-9a.40">澄謬曰。<lb/></seg>
<seg xml:id="CH2a1432_CHANT_001-9a.41">老胡為道。<lb/></seg>
<seg xml:id="CH2a1432_CHANT_001-9a.42">不能山居。<lb/></seg>
<seg xml:id="CH2a1432_CHANT_001-9a.43">無言重茵美服。<lb/></seg>
<seg xml:id="CH2a1432_CHANT_001-9a.44">豈非洛度乎。<lb/></seg>
<seg xml:id="CH2a1432_CHANT_001-9a.45">石韜後至。<lb/></seg>
<seg xml:id="CH2a1432_CHANT_001-9a.46">澄熟視良久。<lb/></seg>
<seg xml:id="CH2a1432_CHANT_001-9a.47">韜懼而問澄。<lb/></seg>
<seg xml:id="CH2a1432_CHANT_001-9a.48">澄曰。<lb/></seg>
<seg xml:id="CH2a1432_CHANT_001-9a.49">怪公血臭。<lb/></seg>
<seg xml:id="CH2a1432_CHANT_001-9a.50">故相視耳。<lb/></seg>
</p>
<p>
<seg xml:id="CH2a1432_CHANT_001-10a.1"><pb xml:id="CH2a1432_CHANT_001-10a" ed="CHANT" n="001-10a"/><lb/></seg>
<seg xml:id="CH2a1432_CHANT_001-10a.2">至八月。<lb/></seg>
<seg xml:id="CH2a1432_CHANT_001-10a.3">澄使弟子十人。<lb/></seg>
<seg xml:id="CH2a1432_CHANT_001-10a.4">齋于別室。<lb/></seg>
<seg xml:id="CH2a1432_CHANT_001-10a.5">澄時蹔入東閣。<lb/></seg>
<seg xml:id="CH2a1432_CHANT_001-10a.6">虎與后社氏問訊。<lb/></seg>
<seg xml:id="CH2a1432_CHANT_001-10a.7">澄曰。<lb/></seg>
<seg xml:id="CH2a1432_CHANT_001-10a.8">脅下有賊。<lb/></seg>
<seg xml:id="CH2a1432_CHANT_001-10a.9">不出十日。<lb/></seg>
<seg xml:id="CH2a1432_CHANT_001-10a.10">自佛圖以西。<lb/></seg>
<seg xml:id="CH2a1432_CHANT_001-10a.11">北殿以東。<lb/></seg>
<seg xml:id="CH2a1432_CHANT_001-10a.12">當有流血。<lb/></seg>
<seg xml:id="CH2a1432_CHANT_001-10a.13">慎勿東行也。<lb/></seg>
<seg xml:id="CH2a1432_CHANT_001-10a.14">杜后曰。<lb/></seg>
<seg xml:id="CH2a1432_CHANT_001-10a.15">和尚耄耶。<lb/></seg>
<seg xml:id="CH2a1432_CHANT_001-10a.16">何處有賊。<lb/></seg>
<seg xml:id="CH2a1432_CHANT_001-10a.17">澄即易語云。<lb/></seg>
<seg xml:id="CH2a1432_CHANT_001-10a.18">六情所受。<lb/></seg>
<seg xml:id="CH2a1432_CHANT_001-10a.19">皆悉是賊。<lb/></seg>
<seg xml:id="CH2a1432_CHANT_001-10a.20">後二日。<lb/></seg>
<seg xml:id="CH2a1432_CHANT_001-10a.21">宣果遣人害韜于佛寺中。<lb/></seg>
<seg xml:id="CH2a1432_CHANT_001-10a.22">欲因虎臨齎。<lb/></seg>
<seg xml:id="CH2a1432_CHANT_001-10a.23">仍行大逆。<lb/></seg>
<seg xml:id="CH2a1432_CHANT_001-10a.24">虎以澄先戒。<lb/></seg>
<seg xml:id="CH2a1432_CHANT_001-10a.25">故獲免。<lb/></seg>
<seg xml:id="CH2a1432_CHANT_001-10a.26">及宣。<lb/></seg>
<seg xml:id="CH2a1432_CHANT_001-10a.27">事發被收。<lb/></seg>
<seg xml:id="CH2a1432_CHANT_001-10a.28">澄諫虎曰。<lb/></seg>
<seg xml:id="CH2a1432_CHANT_001-10a.29">既是陛下之子。<lb/></seg>
<seg xml:id="CH2a1432_CHANT_001-10a.30">何為重禍耶。<lb/></seg>
<seg xml:id="CH2a1432_CHANT_001-10a.31">陛下若忍怒。<lb/></seg>
<seg xml:id="CH2a1432_CHANT_001-10a.32">加慈者尚可。<lb/></seg>
<seg xml:id="CH2a1432_CHANT_001-10a.33">六十餘歲如必誅之。<lb/></seg>
<seg xml:id="CH2a1432_CHANT_001-10a.34">宣當為彗星下掃鄴宮也。<lb/></seg>
<seg xml:id="CH2a1432_CHANT_001-10a.35">虎不從以鐵鎖穿宣。<lb/></seg>
<seg xml:id="CH2a1432_CHANT_001-10a.36">領積薪梵之收。<lb/></seg>
<seg xml:id="CH2a1432_CHANT_001-10a.37">其官屬三百餘人。<lb/></seg>
<seg xml:id="CH2a1432_CHANT_001-10a.38">皆車裂支解。<lb/></seg>
<seg xml:id="CH2a1432_CHANT_001-10a.39">投之漳河。<lb/></seg>
</p>
<p>
<seg xml:id="CH2a1432_CHANT_001-11a.1"><pb xml:id="CH2a1432_CHANT_001-11a" ed="CHANT" n="001-11a"/><lb/></seg>
<seg xml:id="CH2a1432_CHANT_001-11a.2">後月餘日。<lb/></seg>
<seg xml:id="CH2a1432_CHANT_001-11a.3">有一妖馬。<lb/></seg>
<seg xml:id="CH2a1432_CHANT_001-11a.4">毛尾皆有燒狀。<lb/></seg>
<seg xml:id="CH2a1432_CHANT_001-11a.5">入中陽門。<lb/></seg>
<seg xml:id="CH2a1432_CHANT_001-11a.6">出顯陽門。<lb/></seg>
<seg xml:id="CH2a1432_CHANT_001-11a.7">走向東北。<lb/></seg>
<seg xml:id="CH2a1432_CHANT_001-11a.8">俄爾不見。<lb/></seg>
<seg xml:id="CH2a1432_CHANT_001-11a.9">澄聞而歎曰。<lb/></seg>
<seg xml:id="CH2a1432_CHANT_001-11a.10">災期及矣。<lb/></seg>
<seg xml:id="CH2a1432_CHANT_001-11a.11">至十一月。<lb/></seg>
<seg xml:id="CH2a1432_CHANT_001-11a.12">虎大饗群臣于太武前殿。<lb/></seg>
<seg xml:id="CH2a1432_CHANT_001-11a.13">澄吟曰。<lb/></seg>
<seg xml:id="CH2a1432_CHANT_001-11a.14">殿乎殿乎。<lb/></seg>
<seg xml:id="CH2a1432_CHANT_001-11a.15">棘子成林。<lb/></seg>
<seg xml:id="CH2a1432_CHANT_001-11a.16">將壞人衣。<lb/></seg>
<seg xml:id="CH2a1432_CHANT_001-11a.17">虎令發殿。<lb/></seg>
<seg xml:id="CH2a1432_CHANT_001-11a.18">石下視之。<lb/></seg>
<seg xml:id="CH2a1432_CHANT_001-11a.19">有棘生焉。<lb/></seg>
<seg xml:id="CH2a1432_CHANT_001-11a.20">澄還寺。<lb/></seg>
<seg xml:id="CH2a1432_CHANT_001-11a.21">視佛像曰。<lb/></seg>
<seg xml:id="CH2a1432_CHANT_001-11a.22">悵恨不得。<lb/></seg>
<seg xml:id="CH2a1432_CHANT_001-11a.23">莊嚴獨語曰。<lb/></seg>
<seg xml:id="CH2a1432_CHANT_001-11a.24">得三年乎。<lb/></seg>
<seg xml:id="CH2a1432_CHANT_001-11a.25">自荅不得。<lb/></seg>
<seg xml:id="CH2a1432_CHANT_001-11a.26">不得又曰。<lb/></seg>
<seg xml:id="CH2a1432_CHANT_001-11a.27">得二年一年。<lb/></seg>
<seg xml:id="CH2a1432_CHANT_001-11a.28">百日一月乎。<lb/></seg>
<seg xml:id="CH2a1432_CHANT_001-11a.29">自答不得。<lb/></seg>
<seg xml:id="CH2a1432_CHANT_001-11a.30">乃無復言。<lb/></seg>
<seg xml:id="CH2a1432_CHANT_001-11a.31">還房謂弟子法祚曰。<lb/></seg>
<seg xml:id="CH2a1432_CHANT_001-11a.32">戊申歲禍亂漸萌。<lb/></seg>
<seg xml:id="CH2a1432_CHANT_001-11a.33">己酉石氏當滅。<lb/></seg>
<seg xml:id="CH2a1432_CHANT_001-11a.34">吾及其未亂。<lb/></seg>
<seg xml:id="CH2a1432_CHANT_001-11a.35">先從化矣。<lb/></seg>
<seg xml:id="CH2a1432_CHANT_001-11a.36">即遣人與虎辭。<lb/></seg>
<seg xml:id="CH2a1432_CHANT_001-11a.37">虎愴然即自出至寺。<lb/></seg>
<seg xml:id="CH2a1432_CHANT_001-11a.38">而慰諭焉。<lb/></seg>
<seg xml:id="CH2a1432_CHANT_001-11a.39">澄謂虎曰。<lb/></seg>
<seg xml:id="CH2a1432_CHANT_001-11a.40">夫道重行全德。<lb/></seg>
<seg xml:id="CH2a1432_CHANT_001-11a.41">貴無怠苟。<lb/></seg>
<seg xml:id="CH2a1432_CHANT_001-11a.42">業操無虧。<lb/></seg>
<seg xml:id="CH2a1432_CHANT_001-11a.43">雖亡若在。<lb/></seg>
<seg xml:id="CH2a1432_CHANT_001-11a.44">違而獲延。<lb/></seg>
<seg xml:id="CH2a1432_CHANT_001-11a.45">非其所願。<lb/></seg>
<seg xml:id="CH2a1432_CHANT_001-11a.46">今意未盡者。<lb/></seg>
<seg xml:id="CH2a1432_CHANT_001-11a.47">以國家心存佛理。<lb/></seg>
<seg xml:id="CH2a1432_CHANT_001-11a.48">奉法無吝。<lb/></seg>
<seg xml:id="CH2a1432_CHANT_001-11a.49">稱斯德也。<lb/></seg>
<seg xml:id="CH2a1432_CHANT_001-11a.50">宜享休神。<lb/></seg>
<seg xml:id="CH2a1432_CHANT_001-11a.51">而布政猛烈。<lb/></seg>
<seg xml:id="CH2a1432_CHANT_001-11a.52">終無佛佑。<lb/></seg>
<seg xml:id="CH2a1432_CHANT_001-11a.53">若降心易慮。<lb/></seg>
<seg xml:id="CH2a1432_CHANT_001-11a.54">惠此下民。<lb/></seg>
<seg xml:id="CH2a1432_CHANT_001-11a.55">則國祚延長。<lb/></seg>
<seg xml:id="CH2a1432_CHANT_001-11a.56">沒無遺恨。<lb/></seg>
<seg xml:id="CH2a1432_CHANT_001-11a.57">虎悲動嗚咽。<lb/></seg>
<seg xml:id="CH2a1432_CHANT_001-11a.58">知其必逝。<lb/></seg>
<seg xml:id="CH2a1432_CHANT_001-11a.59">即為鑿壙營墳。<lb/></seg>
<seg xml:id="CH2a1432_CHANT_001-11a.60">至十二月八日。<lb/></seg>
<seg xml:id="CH2a1432_CHANT_001-11a.61">卒于鄴宮寺。<lb/></seg>
<seg xml:id="CH2a1432_CHANT_001-11a.62">春秋一百一十七年矣。<lb/></seg>
</p>
<p>
<seg xml:id="CH2a1432_CHANT_001-12a.1"><pb xml:id="CH2a1432_CHANT_001-12a" ed="CHANT" n="001-12a"/><lb/></seg>
<seg xml:id="CH2a1432_CHANT_001-12a.2">俄而梁犢作亂。<lb/></seg>
<seg xml:id="CH2a1432_CHANT_001-12a.3">明年虎死。<lb/></seg>
<seg xml:id="CH2a1432_CHANT_001-12a.4">冉閔篡戮。<lb/></seg>
<seg xml:id="CH2a1432_CHANT_001-12a.5">石種都盡。<lb/></seg>
<seg xml:id="CH2a1432_CHANT_001-12a.6">閔小字棘奴。<lb/></seg>
<seg xml:id="CH2a1432_CHANT_001-12a.7">澄先所謂棘子。<lb/></seg>
<seg xml:id="CH2a1432_CHANT_001-12a.8">成林者也。<lb/></seg>
<seg xml:id="CH2a1432_CHANT_001-12a.9">澄左乳旁先有一孔。<lb/></seg>
<seg xml:id="CH2a1432_CHANT_001-12a.10">圍四五寸。<lb/></seg>
<seg xml:id="CH2a1432_CHANT_001-12a.11">通徹腹內。<lb/></seg>
<seg xml:id="CH2a1432_CHANT_001-12a.12">有時光從中出。<lb/></seg>
<seg xml:id="CH2a1432_CHANT_001-12a.13">或以絮塞孔。<lb/></seg>
<seg xml:id="CH2a1432_CHANT_001-12a.14">夜欲讀書。<lb/></seg>
<seg xml:id="CH2a1432_CHANT_001-12a.15">輒拔絮則一室洞明。<lb/></seg>
<seg xml:id="CH2a1432_CHANT_001-12a.16">又齋日。<lb/></seg>
<seg xml:id="CH2a1432_CHANT_001-12a.17">輒至水邊。<lb/></seg>
<seg xml:id="CH2a1432_CHANT_001-12a.18">引腸洗之。<lb/></seg>
<seg xml:id="CH2a1432_CHANT_001-12a.19">還復內中。<lb/></seg>
</p>
<p>
<seg xml:id="CH2a1432_CHANT_001-13a.1"><pb xml:id="CH2a1432_CHANT_001-13a" ed="CHANT" n="001-13a"/><lb/></seg>
<seg xml:id="CH2a1432_CHANT_001-13a.2">澄身長八尺。<lb/></seg>
<seg xml:id="CH2a1432_CHANT_001-13a.3">風姿甚美。<lb/></seg>
<seg xml:id="CH2a1432_CHANT_001-13a.4">妙解深經。<lb/></seg>
<seg xml:id="CH2a1432_CHANT_001-13a.5">旁通世論。<lb/></seg>
<seg xml:id="CH2a1432_CHANT_001-13a.6">講說之日。<lb/></seg>
<seg xml:id="CH2a1432_CHANT_001-13a.7">正標宗旨。<lb/></seg>
<seg xml:id="CH2a1432_CHANT_001-13a.8">使始末文言。<lb/></seg>
<seg xml:id="CH2a1432_CHANT_001-13a.9">昭然可了。<lb/></seg>
<seg xml:id="CH2a1432_CHANT_001-13a.10">加復慈洽蒼生。<lb/></seg>
<seg xml:id="CH2a1432_CHANT_001-13a.11">拯救危苦。<lb/></seg>
<seg xml:id="CH2a1432_CHANT_001-13a.12">二石兇強。<lb/></seg>
<seg xml:id="CH2a1432_CHANT_001-13a.13">虐害非道。<lb/></seg>
<seg xml:id="CH2a1432_CHANT_001-13a.14">若不以與。<lb/></seg>
<seg xml:id="CH2a1432_CHANT_001-13a.15">澄同日孰可言哉。<lb/></seg>
<seg xml:id="CH2a1432_CHANT_001-13a.16">但百姓蒙益。<lb/></seg>
<seg xml:id="CH2a1432_CHANT_001-13a.17">日用而不知耳。<lb/></seg>
<seg xml:id="CH2a1432_CHANT_001-13a.18">澄死之日。<lb/></seg>
<seg xml:id="CH2a1432_CHANT_001-13a.19">有人見澄于流沙。<lb/></seg>
<seg xml:id="CH2a1432_CHANT_001-13a.20">虎疑其不死。<lb/></seg>
<seg xml:id="CH2a1432_CHANT_001-13a.21">因發墓開棺。<lb/></seg>
<seg xml:id="CH2a1432_CHANT_001-13a.22">視之。<lb/></seg>
<seg xml:id="CH2a1432_CHANT_001-13a.23">唯見一石。<lb/></seg>
<seg xml:id="CH2a1432_CHANT_001-13a.24">虎曰。<lb/></seg>
<seg xml:id="CH2a1432_CHANT_001-13a.25">石者朕也。<lb/></seg>
<seg xml:id="CH2a1432_CHANT_001-13a.26">師葬我而去矣。<lb/></seg>
<seg xml:id="CH2a1432_CHANT_001-13a.27">未幾虎死。<lb/></seg>
</p>
</div>
</body>
</text>
</TEI>
