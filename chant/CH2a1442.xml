<TEI xmlns="http://www.tei-c.org/ns/1.0" xml:id="CH2a1442">
<teiHeader>
<fileDesc>
<titleStmt>
<title>大丹問答一卷</title>
</titleStmt>
<editionStmt><edition><idno type="kanripo">CH2a1442</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《大丹問答》</head>
<p>
<seg xml:id="CH2a1442_CHANT_001-1a.1"><pb xml:id="CH2a1442_CHANT_001-1a" ed="CHANT" n="001-1a"/><lb/></seg>
<seg xml:id="CH2a1442_CHANT_001-1a.2">晉道士鄭思遠授入室弟子葛洪，<lb/></seg>
<seg xml:id="CH2a1442_CHANT_001-1a.3">字稚川，<lb/></seg>
<seg xml:id="CH2a1442_CHANT_001-1a.4">號抱朴子。<lb/></seg>
<seg xml:id="CH2a1442_CHANT_001-1a.5">稽首：<lb/></seg>
<seg xml:id="CH2a1442_CHANT_001-1a.6">我尊師先生曰：<lb/></seg>
<seg xml:id="CH2a1442_CHANT_001-1a.7">洪竊謂人之權輿，<lb/></seg>
<seg xml:id="CH2a1442_CHANT_001-1a.8">陰精陽精。<lb/></seg>
<seg xml:id="CH2a1442_CHANT_001-1a.9">陽精魂立，<lb/></seg>
<seg xml:id="CH2a1442_CHANT_001-1a.10">陰精魄成。<lb/></seg>
<seg xml:id="CH2a1442_CHANT_001-1a.11">兩精相薄而生神明，<lb/></seg>
<seg xml:id="CH2a1442_CHANT_001-1a.12">神以形用，<lb/></seg>
<seg xml:id="CH2a1442_CHANT_001-1a.13">形以神生，<lb/></seg>
<seg xml:id="CH2a1442_CHANT_001-1a.14">神之云逝，<lb/></seg>
<seg xml:id="CH2a1442_CHANT_001-1a.15">形亦斯斃。<lb/></seg>
<seg xml:id="CH2a1442_CHANT_001-1a.16">敢問先生：<lb/></seg>
<seg xml:id="CH2a1442_CHANT_001-1a.17">其神可全乎？<lb/></seg>
<seg xml:id="CH2a1442_CHANT_001-1a.18">其形可延乎？<lb/></seg>
<seg xml:id="CH2a1442_CHANT_001-1a.19">先生曰：<lb/></seg>
<seg xml:id="CH2a1442_CHANT_001-1a.20">神以道全，<lb/></seg>
<seg xml:id="CH2a1442_CHANT_001-1a.21">形以術延。<lb/></seg>
<seg xml:id="CH2a1442_CHANT_001-1a.22">洪又問曰：<lb/></seg>
<seg xml:id="CH2a1442_CHANT_001-1a.23">道術之旨奚若？<lb/></seg>
<seg xml:id="CH2a1442_CHANT_001-1a.24">先生曰：<lb/></seg>
<seg xml:id="CH2a1442_CHANT_001-1a.25">道隱無名，<lb/></seg>
<seg xml:id="CH2a1442_CHANT_001-1a.26">術彰有實。<lb/></seg>
<seg xml:id="CH2a1442_CHANT_001-1a.27">有實而術可行，<lb/></seg>
<seg xml:id="CH2a1442_CHANT_001-1a.28">無名而道可成。<lb/></seg>
<seg xml:id="CH2a1442_CHANT_001-1a.29">道成而神自全矣。<lb/></seg>
<seg xml:id="CH2a1442_CHANT_001-1a.30">洪曰：<lb/></seg>
<seg xml:id="CH2a1442_CHANT_001-1a.31">道隱無名，<lb/></seg>
<seg xml:id="CH2a1442_CHANT_001-1a.32">始存乎象外術；<lb/></seg>
<seg xml:id="CH2a1442_CHANT_001-1a.33">彰有實，<lb/></seg>
<seg xml:id="CH2a1442_CHANT_001-1a.34">本在乎彀中。<lb/></seg>
<seg xml:id="CH2a1442_CHANT_001-1a.35">唯願先生少垂開獎。<lb/></seg>
<seg xml:id="CH2a1442_CHANT_001-1a.36">先生曰：<lb/></seg>
<seg xml:id="CH2a1442_CHANT_001-1a.37">夫術有俯仰、屈伸，<lb/></seg>
<seg xml:id="CH2a1442_CHANT_001-1a.38">胎息嗽津，<lb/></seg>
<seg xml:id="CH2a1442_CHANT_001-1a.39">御女以還，<lb/></seg>
<seg xml:id="CH2a1442_CHANT_001-1a.40">精餌朱兒，<lb/></seg>
<seg xml:id="CH2a1442_CHANT_001-1a.41">以存身過。<lb/></seg>
<seg xml:id="CH2a1442_CHANT_001-1a.42">是以往非吾所聞。<lb/></seg>
<seg xml:id="CH2a1442_CHANT_001-1a.43">洪曰：<lb/></seg>
<seg xml:id="CH2a1442_CHANT_001-1a.44">還精之方，<lb/></seg>
<seg xml:id="CH2a1442_CHANT_001-1a.45">昔已聞命存身之術，<lb/></seg>
<seg xml:id="CH2a1442_CHANT_001-1a.46">願更發蒙。<lb/></seg>
<seg xml:id="CH2a1442_CHANT_001-1a.47">先生曰：<lb/></seg>
<seg xml:id="CH2a1442_CHANT_001-1a.48">取金之精，<lb/></seg>
<seg xml:id="CH2a1442_CHANT_001-1a.49">合石之液，<lb/></seg>
<seg xml:id="CH2a1442_CHANT_001-1a.50">結為夫妻，<lb/></seg>
<seg xml:id="CH2a1442_CHANT_001-1a.51">列為魂魄，<lb/></seg>
<seg xml:id="CH2a1442_CHANT_001-1a.52">一體混沌，<lb/></seg>
<seg xml:id="CH2a1442_CHANT_001-1a.53">兩精感激，<lb/></seg>
<seg xml:id="CH2a1442_CHANT_001-1a.54">河車覆載，<lb/></seg>
<seg xml:id="CH2a1442_CHANT_001-1a.55">鼎候斯扼，<lb/></seg>
<seg xml:id="CH2a1442_CHANT_001-1a.56">洪爐烈火，<lb/></seg>
<seg xml:id="CH2a1442_CHANT_001-1a.57">炎焰熻赫，<lb/></seg>
<seg xml:id="CH2a1442_CHANT_001-1a.58">煙未及黑，<lb/></seg>
<seg xml:id="CH2a1442_CHANT_001-1a.59">焰不霞碧，<lb/></seg>
<seg xml:id="CH2a1442_CHANT_001-1a.60">如蓄扶搖，<lb/></seg>
<seg xml:id="CH2a1442_CHANT_001-1a.61">若藏霹靂，<lb/></seg>
<seg xml:id="CH2a1442_CHANT_001-1a.62">姹女氣索，<lb/></seg>
<seg xml:id="CH2a1442_CHANT_001-1a.63">嬰兒聲寂，<lb/></seg>
<seg xml:id="CH2a1442_CHANT_001-1a.64">透出兩儀，<lb/></seg>
<seg xml:id="CH2a1442_CHANT_001-1a.65">麗乎四壁，<lb/></seg>
<seg xml:id="CH2a1442_CHANT_001-1a.66">時歷幾多，<lb/></seg>
<seg xml:id="CH2a1442_CHANT_001-1a.67">馬馳一驛，<lb/></seg>
<seg xml:id="CH2a1442_CHANT_001-1a.68">宛其死矣。<lb/></seg>
<seg xml:id="CH2a1442_CHANT_001-1a.69">釋然從革，<lb/></seg>
<seg xml:id="CH2a1442_CHANT_001-1a.70">惡黜善遷，<lb/></seg>
<seg xml:id="CH2a1442_CHANT_001-1a.71">情廻性易，<lb/></seg>
<seg xml:id="CH2a1442_CHANT_001-1a.72">紫色內達，<lb/></seg>
<seg xml:id="CH2a1442_CHANT_001-1a.73">赤鋩外射，<lb/></seg>
<seg xml:id="CH2a1442_CHANT_001-1a.74">熠若火生，<lb/></seg>
<seg xml:id="CH2a1442_CHANT_001-1a.75">潤如血滴，<lb/></seg>
<seg xml:id="CH2a1442_CHANT_001-1a.76">字曰中還，<lb/></seg>
<seg xml:id="CH2a1442_CHANT_001-1a.77">可超大厄。<lb/></seg>
<seg xml:id="CH2a1442_CHANT_001-1a.78">退藏於密，<lb/></seg>
<seg xml:id="CH2a1442_CHANT_001-1a.79">服之無斁，<lb/></seg>
<seg xml:id="CH2a1442_CHANT_001-1a.80">霧散五內，<lb/></seg>
<seg xml:id="CH2a1442_CHANT_001-1a.81">川流百脈，<lb/></seg>
<seg xml:id="CH2a1442_CHANT_001-1a.82">骨變金石，<lb/></seg>
<seg xml:id="CH2a1442_CHANT_001-1a.83">顏廻玉澤，<lb/></seg>
<seg xml:id="CH2a1442_CHANT_001-1a.84">陽德乃敷，<lb/></seg>
<seg xml:id="CH2a1442_CHANT_001-1a.85">陰功斯積。<lb/></seg>
<seg xml:id="CH2a1442_CHANT_001-1a.86">南宮度名，<lb/></seg>
<seg xml:id="CH2a1442_CHANT_001-1a.87">北帝落籍。<lb/></seg>
<seg xml:id="CH2a1442_CHANT_001-1a.88">為道之首，<lb/></seg>
<seg xml:id="CH2a1442_CHANT_001-1a.89">為仙之伯，<lb/></seg>
<seg xml:id="CH2a1442_CHANT_001-1a.90">勿授非人，<lb/></seg>
<seg xml:id="CH2a1442_CHANT_001-1a.91">以招譴謫。<lb/></seg>
<seg xml:id="CH2a1442_CHANT_001-1a.92">又曰：<lb/></seg>
<seg xml:id="CH2a1442_CHANT_001-1a.93">天地至大，<lb/></seg>
<seg xml:id="CH2a1442_CHANT_001-1a.94">比身即小，<lb/></seg>
<seg xml:id="CH2a1442_CHANT_001-1a.95">制至精以成藥。<lb/></seg>
<seg xml:id="CH2a1442_CHANT_001-1a.96">孰淺識之能了。<lb/></seg>
<seg xml:id="CH2a1442_CHANT_001-1a.97">夫何慮乎？<lb/></seg>
<seg xml:id="CH2a1442_CHANT_001-1a.98">若有所少，<lb/></seg>
<seg xml:id="CH2a1442_CHANT_001-1a.99">氣雙則和，<lb/></seg>
<seg xml:id="CH2a1442_CHANT_001-1a.100">體獨則悄。<lb/></seg>
<seg xml:id="CH2a1442_CHANT_001-1a.101">和則增壽，<lb/></seg>
<seg xml:id="CH2a1442_CHANT_001-1a.102">悄則趣天命也。<lb/></seg>
<seg xml:id="CH2a1442_CHANT_001-1a.103">一絕難乎再紹，<lb/></seg>
<seg xml:id="CH2a1442_CHANT_001-1a.104">然而理以意求，<lb/></seg>
<seg xml:id="CH2a1442_CHANT_001-1a.105">意在言表。<lb/></seg>
<seg xml:id="CH2a1442_CHANT_001-1a.106">今試言之：<lb/></seg>
<seg xml:id="CH2a1442_CHANT_001-1a.107">夫一陰一陽謂之道，<lb/></seg>
<seg xml:id="CH2a1442_CHANT_001-1a.108">一金一石謂之丹，<lb/></seg>
<seg xml:id="CH2a1442_CHANT_001-1a.109">石乘陽而熱，<lb/></seg>
<seg xml:id="CH2a1442_CHANT_001-1a.110">金乘陰而寒。<lb/></seg>
<seg xml:id="CH2a1442_CHANT_001-1a.111">其服食也，<lb/></seg>
<seg xml:id="CH2a1442_CHANT_001-1a.112">取壯陽而伏陰；<lb/></seg>
<seg xml:id="CH2a1442_CHANT_001-1a.113">其徵應也，<lb/></seg>
<seg xml:id="CH2a1442_CHANT_001-1a.114">俾魂壯而魄殫。<lb/></seg>
<seg xml:id="CH2a1442_CHANT_001-1a.115">類水流而趣濕，<lb/></seg>
<seg xml:id="CH2a1442_CHANT_001-1a.116">若火動而赴乾，<lb/></seg>
<seg xml:id="CH2a1442_CHANT_001-1a.117">其勢必然，<lb/></seg>
<seg xml:id="CH2a1442_CHANT_001-1a.118">其理可觀。<lb/></seg>
<seg xml:id="CH2a1442_CHANT_001-1a.119">伏望先生更容請益。<lb/></seg>
<seg xml:id="CH2a1442_CHANT_001-1a.120">先生曰：<lb/></seg>
<seg xml:id="CH2a1442_CHANT_001-1a.121">吾子之言，<lb/></seg>
<seg xml:id="CH2a1442_CHANT_001-1a.122">精義可採，<lb/></seg>
<seg xml:id="CH2a1442_CHANT_001-1a.123">彼陽之終已，<lb/></seg>
<seg xml:id="CH2a1442_CHANT_001-1a.124">陰之極亥。<lb/></seg>
<seg xml:id="CH2a1442_CHANT_001-1a.125">分為四時，<lb/></seg>
<seg xml:id="CH2a1442_CHANT_001-1a.126">周行不殆。<lb/></seg>
<seg xml:id="CH2a1442_CHANT_001-1a.127">天地相感，<lb/></seg>
<seg xml:id="CH2a1442_CHANT_001-1a.128">日月相會，<lb/></seg>
<seg xml:id="CH2a1442_CHANT_001-1a.129">胡可闕諸？<lb/></seg>
<seg xml:id="CH2a1442_CHANT_001-1a.130">略舉其大。<lb/></seg>
<seg xml:id="CH2a1442_CHANT_001-1a.131">且石液鬼隱，<lb/></seg>
<seg xml:id="CH2a1442_CHANT_001-1a.132">金精山在。<lb/></seg>
<seg xml:id="CH2a1442_CHANT_001-1a.133">寔孤陰之獨化，<lb/></seg>
<seg xml:id="CH2a1442_CHANT_001-1a.134">諒九幽之可待，<lb/></seg>
<seg xml:id="CH2a1442_CHANT_001-1a.135">曷若君子之好逑，<lb/></seg>
<seg xml:id="CH2a1442_CHANT_001-1a.136">得淑女之良配。<lb/></seg>
<seg xml:id="CH2a1442_CHANT_001-1a.137">然後陰陽得中，<lb/></seg>
<seg xml:id="CH2a1442_CHANT_001-1a.138">魂魄無外。<lb/></seg>
<seg xml:id="CH2a1442_CHANT_001-1a.139">嗟世人之電光，<lb/></seg>
<seg xml:id="CH2a1442_CHANT_001-1a.140">指桑田之變海，<lb/></seg>
<seg xml:id="CH2a1442_CHANT_001-1a.141">斯言乃合於仙祕。<lb/></seg>
<seg xml:id="CH2a1442_CHANT_001-1a.142">吾道得傳於真宰。<lb/></seg>
<seg xml:id="CH2a1442_CHANT_001-1a.143">洪曰：<lb/></seg>
<seg xml:id="CH2a1442_CHANT_001-1a.144">率臆之言，<lb/></seg>
<seg xml:id="CH2a1442_CHANT_001-1a.145">偶符真理。<lb/></seg>
<seg xml:id="CH2a1442_CHANT_001-1a.146">伏鍊石液，<lb/></seg>
<seg xml:id="CH2a1442_CHANT_001-1a.147">其術奈何？<lb/></seg>
<seg xml:id="CH2a1442_CHANT_001-1a.148">先生有曰：<lb/></seg>
<seg xml:id="CH2a1442_CHANT_001-1a.149">物有狀，<lb/></seg>
<seg xml:id="CH2a1442_CHANT_001-1a.150">可大可久。<lb/></seg>
<seg xml:id="CH2a1442_CHANT_001-1a.151">採乎蠶食之前，<lb/></seg>
<seg xml:id="CH2a1442_CHANT_001-1a.152">用乎火化之後。<lb/></seg>
<seg xml:id="CH2a1442_CHANT_001-1a.153">成湯自止，<lb/></seg>
<seg xml:id="CH2a1442_CHANT_001-1a.154">而淋下刳釜，<lb/></seg>
<seg xml:id="CH2a1442_CHANT_001-1a.155">虛中而見受。<lb/></seg>
<seg xml:id="CH2a1442_CHANT_001-1a.156">日月周旋，<lb/></seg>
<seg xml:id="CH2a1442_CHANT_001-1a.157">五復伺候，<lb/></seg>
<seg xml:id="CH2a1442_CHANT_001-1a.158">橐籥疾鼓，<lb/></seg>
<seg xml:id="CH2a1442_CHANT_001-1a.159">金汁不走，<lb/></seg>
<seg xml:id="CH2a1442_CHANT_001-1a.160">以水沃之，<lb/></seg>
<seg xml:id="CH2a1442_CHANT_001-1a.161">則從有而入无。<lb/></seg>
<seg xml:id="CH2a1442_CHANT_001-1a.162">以火溫之，<lb/></seg>
<seg xml:id="CH2a1442_CHANT_001-1a.163">則從无而入有。<lb/></seg>
<seg xml:id="CH2a1442_CHANT_001-1a.164">施素粉而委靈，<lb/></seg>
<seg xml:id="CH2a1442_CHANT_001-1a.165">慚蘇黃而凝醜，<lb/></seg>
<seg xml:id="CH2a1442_CHANT_001-1a.166">轉制不已，<lb/></seg>
<seg xml:id="CH2a1442_CHANT_001-1a.167">神趣鬼驟，<lb/></seg>
<seg xml:id="CH2a1442_CHANT_001-1a.168">提挈意氣，<lb/></seg>
<seg xml:id="CH2a1442_CHANT_001-1a.169">返覆衰朽。<lb/></seg>
<seg xml:id="CH2a1442_CHANT_001-1a.170">金歟石歟！<lb/></seg>
<seg xml:id="CH2a1442_CHANT_001-1a.171">天年地壽，<lb/></seg>
<seg xml:id="CH2a1442_CHANT_001-1a.172">无著於文。<lb/></seg>
<seg xml:id="CH2a1442_CHANT_001-1a.173">訣之在口，<lb/></seg>
<seg xml:id="CH2a1442_CHANT_001-1a.174">太清真人歌曰：<lb/></seg>
<seg xml:id="CH2a1442_CHANT_001-1a.175">照徹數里，<lb/></seg>
<seg xml:id="CH2a1442_CHANT_001-1a.176">皆上界仙官，<lb/></seg>
<seg xml:id="CH2a1442_CHANT_001-1a.177">下來收採，<lb/></seg>
<seg xml:id="CH2a1442_CHANT_001-1a.178">非但世人所遇也。<lb/></seg>
<seg xml:id="CH2a1442_CHANT_001-1a.179">皆生在南方，<lb/></seg>
<seg xml:id="CH2a1442_CHANT_001-1a.180">向日相近，<lb/></seg>
<seg xml:id="CH2a1442_CHANT_001-1a.181">感氣積年而生也。<lb/></seg>
<seg xml:id="CH2a1442_CHANT_001-1a.182">四千三百二十年，<lb/></seg>
<seg xml:id="CH2a1442_CHANT_001-1a.183">乃生自然還丹。<lb/></seg>
<seg xml:id="CH2a1442_CHANT_001-1a.184">上古仙人則知。<lb/></seg>
<seg xml:id="CH2a1442_CHANT_001-1a.185">今用三年火象自然之氣，<lb/></seg>
<seg xml:id="CH2a1442_CHANT_001-1a.186">今之仙人祕教，<lb/></seg>
<seg xml:id="CH2a1442_CHANT_001-1a.187">但火候依節符，<lb/></seg>
<seg xml:id="CH2a1442_CHANT_001-1a.188">斤兩炭數應。<lb/></seg>
<seg xml:id="CH2a1442_CHANT_001-1a.189">爻卦乾坤，<lb/></seg>
<seg xml:id="CH2a1442_CHANT_001-1a.190">用施行運轉逐日，<lb/></seg>
<seg xml:id="CH2a1442_CHANT_001-1a.191">火候，<lb/></seg>
<seg xml:id="CH2a1442_CHANT_001-1a.192">自然相邀。<lb/></seg>
</p>
<p>
<seg xml:id="CH2a1442_CHANT_001-2a.1"><pb xml:id="CH2a1442_CHANT_001-2a" ed="CHANT" n="001-2a"/><lb/></seg>
<seg xml:id="CH2a1442_CHANT_001-2a.2">夫一爻生二日半，<lb/></seg>
<seg xml:id="CH2a1442_CHANT_001-2a.3">二爻生五日，<lb/></seg>
<seg xml:id="CH2a1442_CHANT_001-2a.4">六十時一，<lb/></seg>
<seg xml:id="CH2a1442_CHANT_001-2a.5">月有三百六十時，<lb/></seg>
<seg xml:id="CH2a1442_CHANT_001-2a.6">得一年十二月，<lb/></seg>
<seg xml:id="CH2a1442_CHANT_001-2a.7">得四千三百二十時。<lb/></seg>
<seg xml:id="CH2a1442_CHANT_001-2a.8">一時當一年，<lb/></seg>
<seg xml:id="CH2a1442_CHANT_001-2a.9">四千三百二十年。<lb/></seg>
<seg xml:id="CH2a1442_CHANT_001-2a.10">象自然之氣，<lb/></seg>
<seg xml:id="CH2a1442_CHANT_001-2a.11">從黃芽一周抽成龍虎，<lb/></seg>
<seg xml:id="CH2a1442_CHANT_001-2a.12">從虎從龍，<lb/></seg>
<seg xml:id="CH2a1442_CHANT_001-2a.13">一年形體如炭，<lb/></seg>
<seg xml:id="CH2a1442_CHANT_001-2a.14">又去更一年，<lb/></seg>
<seg xml:id="CH2a1442_CHANT_001-2a.15">赫然成還丹，<lb/></seg>
<seg xml:id="CH2a1442_CHANT_001-2a.16">皆是陰陽交感變通靈化。<lb/></seg>
<seg xml:id="CH2a1442_CHANT_001-2a.17">人之不測，<lb/></seg>
<seg xml:id="CH2a1442_CHANT_001-2a.18">謂之神妙，<lb/></seg>
<seg xml:id="CH2a1442_CHANT_001-2a.19">運火一畫夜象一周天，<lb/></seg>
<seg xml:id="CH2a1442_CHANT_001-2a.20">四時生成陰陽合度自然之道，<lb/></seg>
<seg xml:id="CH2a1442_CHANT_001-2a.21">抽添和合火候合符，<lb/></seg>
<seg xml:id="CH2a1442_CHANT_001-2a.22">若无師授，<lb/></seg>
<seg xml:id="CH2a1442_CHANT_001-2a.23">據按文修，<lb/></seg>
<seg xml:id="CH2a1442_CHANT_001-2a.24">終无成理，<lb/></seg>
<seg xml:id="CH2a1442_CHANT_001-2a.25">固不可造次也。<lb/></seg>
<seg xml:id="CH2a1442_CHANT_001-2a.26">若專志不怠者，<lb/></seg>
<seg xml:id="CH2a1442_CHANT_001-2a.27">必當遇師付訣矣。<lb/></seg>
<seg xml:id="CH2a1442_CHANT_001-2a.28">太丹問答。<lb/></seg>
</p>
</div>
</body>
</text>
</TEI>
