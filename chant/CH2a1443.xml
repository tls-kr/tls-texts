<TEI xmlns="http://www.tei-c.org/ns/1.0" xml:id="CH2a1443">
<teiHeader>
<fileDesc>
<titleStmt>
<title>金木萬靈論一卷</title>
</titleStmt>
<editionStmt><edition><idno type="kanripo">CH2a1443</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《金木萬靈論》</head>
<p>
<seg xml:id="CH2a1443_CHANT_001-1a.1"><pb xml:id="CH2a1443_CHANT_001-1a" ed="CHANT" n="001-1a"/><lb/></seg>
<seg xml:id="CH2a1443_CHANT_001-1a.2">余覽養生之書，<lb/></seg>
<seg xml:id="CH2a1443_CHANT_001-1a.3">鳩集久視之方，<lb/></seg>
<seg xml:id="CH2a1443_CHANT_001-1a.4">曾所披涉篇目已千餘卷矣。<lb/></seg>
<seg xml:id="CH2a1443_CHANT_001-1a.5">莫不還丹、金液為大要焉。<lb/></seg>
<seg xml:id="CH2a1443_CHANT_001-1a.6">然則此二事蓋中品上仙妙也，<lb/></seg>
<seg xml:id="CH2a1443_CHANT_001-1a.7">服之不仙，<lb/></seg>
<seg xml:id="CH2a1443_CHANT_001-1a.8">則古无仙矣。<lb/></seg>
<seg xml:id="CH2a1443_CHANT_001-1a.9">往者，<lb/></seg>
<seg xml:id="CH2a1443_CHANT_001-1a.10">中國喪亂奔波而出，<lb/></seg>
<seg xml:id="CH2a1443_CHANT_001-1a.11">余周遊豫、荊、廣、江、襄數百州之內，<lb/></seg>
<seg xml:id="CH2a1443_CHANT_001-1a.12">窺見流俗道士約數百矣。<lb/></seg>
<seg xml:id="CH2a1443_CHANT_001-1a.13">或素聞其名，<lb/></seg>
<seg xml:id="CH2a1443_CHANT_001-1a.14">乃在雲表者，<lb/></seg>
<seg xml:id="CH2a1443_CHANT_001-1a.15">然率相似如一也。<lb/></seg>
<seg xml:id="CH2a1443_CHANT_001-1a.16">各各有數卷仙書，<lb/></seg>
<seg xml:id="CH2a1443_CHANT_001-1a.17">並悉不解之徒，<lb/></seg>
<seg xml:id="CH2a1443_CHANT_001-1a.18">富畜耳。<lb/></seg>
<seg xml:id="CH2a1443_CHANT_001-1a.19">時有行氣斷穀者，<lb/></seg>
<seg xml:id="CH2a1443_CHANT_001-1a.20">服諸草藥，<lb/></seg>
<seg xml:id="CH2a1443_CHANT_001-1a.21">法略為同。<lb/></seg>
<seg xml:id="CH2a1443_CHANT_001-1a.22">文人无不有云：<lb/></seg>
<seg xml:id="CH2a1443_CHANT_001-1a.23">道機科條，<lb/></seg>
<seg xml:id="CH2a1443_CHANT_001-1a.24">以此為正祕，<lb/></seg>
<seg xml:id="CH2a1443_CHANT_001-1a.25">乃云是尹喜所造，<lb/></seg>
<seg xml:id="CH2a1443_CHANT_001-1a.26">余告之曰：<lb/></seg>
<seg xml:id="CH2a1443_CHANT_001-1a.27">此是魏世軍督王圖所撰，<lb/></seg>
<seg xml:id="CH2a1443_CHANT_001-1a.28">非古人也。<lb/></seg>
<seg xml:id="CH2a1443_CHANT_001-1a.29">王圖子不曉大藥之妙，<lb/></seg>
<seg xml:id="CH2a1443_CHANT_001-1a.30">只欲行氣入室，<lb/></seg>
<seg xml:id="CH2a1443_CHANT_001-1a.31">求仙作此道機，<lb/></seg>
<seg xml:id="CH2a1443_CHANT_001-1a.32">謂道畢於此，<lb/></seg>
<seg xml:id="CH2a1443_CHANT_001-1a.33">乃悞之甚也。<lb/></seg>
<seg xml:id="CH2a1443_CHANT_001-1a.34">余問諸道士，<lb/></seg>
<seg xml:id="CH2a1443_CHANT_001-1a.35">神丹金液之事，<lb/></seg>
<seg xml:id="CH2a1443_CHANT_001-1a.36">及三聖祕要之訣，<lb/></seg>
<seg xml:id="CH2a1443_CHANT_001-1a.37">天地神祇之法，<lb/></seg>
<seg xml:id="CH2a1443_CHANT_001-1a.38">了无知者，<lb/></seg>
<seg xml:id="CH2a1443_CHANT_001-1a.39">其於誇誕自譽誑人云：<lb/></seg>
<seg xml:id="CH2a1443_CHANT_001-1a.40">久壽及曾與仙人遊者，<lb/></seg>
<seg xml:id="CH2a1443_CHANT_001-1a.41">將太半矣，<lb/></seg>
<seg xml:id="CH2a1443_CHANT_001-1a.42">得盡微者殊尠。<lb/></seg>
<seg xml:id="CH2a1443_CHANT_001-1a.43">或有聞金丹而不為金作，<lb/></seg>
<seg xml:id="CH2a1443_CHANT_001-1a.44">皆言上古已來仙人乃當曉之。<lb/></seg>
<seg xml:id="CH2a1443_CHANT_001-1a.45">又云：<lb/></seg>
<seg xml:id="CH2a1443_CHANT_001-1a.46">无此事。<lb/></seg>
<seg xml:id="CH2a1443_CHANT_001-1a.47">又云：<lb/></seg>
<seg xml:id="CH2a1443_CHANT_001-1a.48">其不得真經矣。<lb/></seg>
<seg xml:id="CH2a1443_CHANT_001-1a.49">或得資道救病雜丹碎方，<lb/></seg>
<seg xml:id="CH2a1443_CHANT_001-1a.50">便云：<lb/></seg>
<seg xml:id="CH2a1443_CHANT_001-1a.51">丹法盡於此矣。<lb/></seg>
<seg xml:id="CH2a1443_CHANT_001-1a.52">昔左元放於天柱山中，<lb/></seg>
<seg xml:id="CH2a1443_CHANT_001-1a.53">精思而神人授之以金丹仙經，<lb/></seg>
<seg xml:id="CH2a1443_CHANT_001-1a.54">會漢末大亂，<lb/></seg>
<seg xml:id="CH2a1443_CHANT_001-1a.55">不遑合服，<lb/></seg>
<seg xml:id="CH2a1443_CHANT_001-1a.56">而渡江欲投諸郡，<lb/></seg>
<seg xml:id="CH2a1443_CHANT_001-1a.57">後於潛山修道。<lb/></seg>
<seg xml:id="CH2a1443_CHANT_001-1a.58">余從祖仙翁，<lb/></seg>
<seg xml:id="CH2a1443_CHANT_001-1a.59">又從左元放授之《太清丹經》三卷，<lb/></seg>
<seg xml:id="CH2a1443_CHANT_001-1a.60">及《九鼎經》一卷，<lb/></seg>
<seg xml:id="CH2a1443_CHANT_001-1a.61">《金液經》一卷。<lb/></seg>
<seg xml:id="CH2a1443_CHANT_001-1a.62">余師鄭君，<lb/></seg>
<seg xml:id="CH2a1443_CHANT_001-1a.63">鄭君是從祖仙翁之弟子也。<lb/></seg>
<seg xml:id="CH2a1443_CHANT_001-1a.64">又於從祖以授鄭君，<lb/></seg>
<seg xml:id="CH2a1443_CHANT_001-1a.65">鄭君授余。<lb/></seg>
<seg xml:id="CH2a1443_CHANT_001-1a.66">故道士了无知者，<lb/></seg>
<seg xml:id="CH2a1443_CHANT_001-1a.67">然受之二十年矣。<lb/></seg>
<seg xml:id="CH2a1443_CHANT_001-1a.68">資无擔石，<lb/></seg>
<seg xml:id="CH2a1443_CHANT_001-1a.69">難以為之，<lb/></seg>
<seg xml:id="CH2a1443_CHANT_001-1a.70">畜積長久耳。<lb/></seg>
<seg xml:id="CH2a1443_CHANT_001-1a.71">藏金盈櫃，<lb/></seg>
<seg xml:id="CH2a1443_CHANT_001-1a.72">聚錢如山，<lb/></seg>
<seg xml:id="CH2a1443_CHANT_001-1a.73">復不知有此不死之藥，<lb/></seg>
<seg xml:id="CH2a1443_CHANT_001-1a.74">縱令聞之，<lb/></seg>
<seg xml:id="CH2a1443_CHANT_001-1a.75">亦无一信。<lb/></seg>
<seg xml:id="CH2a1443_CHANT_001-1a.76">夫啜玉飴則去漿荇之薄味，<lb/></seg>
<seg xml:id="CH2a1443_CHANT_001-1a.77">覩崑崙則去丘墟之下卑。<lb/></seg>
<seg xml:id="CH2a1443_CHANT_001-1a.78">余既覽金丹之道，<lb/></seg>
<seg xml:id="CH2a1443_CHANT_001-1a.79">則使人不復視。<lb/></seg>
<seg xml:id="CH2a1443_CHANT_001-1a.80">小小方書，<lb/></seg>
<seg xml:id="CH2a1443_CHANT_001-1a.81">然不可卒得。<lb/></seg>
<seg xml:id="CH2a1443_CHANT_001-1a.82">辦為之者，<lb/></seg>
<seg xml:id="CH2a1443_CHANT_001-1a.83">宜誓行積德也。<lb/></seg>
<seg xml:id="CH2a1443_CHANT_001-1a.84">尚且小益，<lb/></seg>
<seg xml:id="CH2a1443_CHANT_001-1a.85">終不能遂長生耳。<lb/></seg>
<seg xml:id="CH2a1443_CHANT_001-1a.86">故老君訣云：<lb/></seg>
<seg xml:id="CH2a1443_CHANT_001-1a.87">不得還丹金液，<lb/></seg>
<seg xml:id="CH2a1443_CHANT_001-1a.88">徒自苦耳。<lb/></seg>
<seg xml:id="CH2a1443_CHANT_001-1a.89">夫五穀猶能活人，<lb/></seg>
<seg xml:id="CH2a1443_CHANT_001-1a.90">得之則生，<lb/></seg>
<seg xml:id="CH2a1443_CHANT_001-1a.91">絕之則死，<lb/></seg>
<seg xml:id="CH2a1443_CHANT_001-1a.92">而況中品上仙之神藥。<lb/></seg>
<seg xml:id="CH2a1443_CHANT_001-1a.93">豈不益人乎？<lb/></seg>
<seg xml:id="CH2a1443_CHANT_001-1a.94">豈不萬億於五穀邪？<lb/></seg>
<seg xml:id="CH2a1443_CHANT_001-1a.95">夫神丹之為靈，<lb/></seg>
<seg xml:id="CH2a1443_CHANT_001-1a.96">服之逾妙。<lb/></seg>
<seg xml:id="CH2a1443_CHANT_001-1a.97">此二藥鍊體質，<lb/></seg>
<seg xml:id="CH2a1443_CHANT_001-1a.98">故令人不死。<lb/></seg>
<seg xml:id="CH2a1443_CHANT_001-1a.99">此乃豈是食物之精耶？<lb/></seg>
<seg xml:id="CH2a1443_CHANT_001-1a.100">以自堅固也。<lb/></seg>
<seg xml:id="CH2a1443_CHANT_001-1a.101">又如脂不滅火矣。<lb/></seg>
<seg xml:id="CH2a1443_CHANT_001-1a.102">且銅青塗腳，<lb/></seg>
<seg xml:id="CH2a1443_CHANT_001-1a.103">入水不腐，<lb/></seg>
<seg xml:id="CH2a1443_CHANT_001-1a.104">此是借銅之功，<lb/></seg>
<seg xml:id="CH2a1443_CHANT_001-1a.105">以銲其肉金入身。<lb/></seg>
<seg xml:id="CH2a1443_CHANT_001-1a.106">活固營衛，<lb/></seg>
<seg xml:id="CH2a1443_CHANT_001-1a.107">亦須銅青外傳也。<lb/></seg>
<seg xml:id="CH2a1443_CHANT_001-1a.108">世間不信，<lb/></seg>
<seg xml:id="CH2a1443_CHANT_001-1a.109">至道實甚翛翛然。<lb/></seg>
<seg xml:id="CH2a1443_CHANT_001-1a.110">萬一時遇有好事者，<lb/></seg>
<seg xml:id="CH2a1443_CHANT_001-1a.111">復不可遇此法，<lb/></seg>
<seg xml:id="CH2a1443_CHANT_001-1a.112">不值先學，<lb/></seg>
<seg xml:id="CH2a1443_CHANT_001-1a.113">无由聞世間美事。<lb/></seg>
<seg xml:id="CH2a1443_CHANT_001-1a.114">余略述丹法以示後勤，<lb/></seg>
<seg xml:id="CH2a1443_CHANT_001-1a.115">志同而求之，<lb/></seg>
<seg xml:id="CH2a1443_CHANT_001-1a.116">不可守褻近而求度世，<lb/></seg>
<seg xml:id="CH2a1443_CHANT_001-1a.117">且一卮酒，<lb/></seg>
<seg xml:id="CH2a1443_CHANT_001-1a.118">不妨九醞之醇。<lb/></seg>
<seg xml:id="CH2a1443_CHANT_001-1a.119">然小丹者猶自，<lb/></seg>
<seg xml:id="CH2a1443_CHANT_001-1a.120">豈遠草木之上也。<lb/></seg>
<seg xml:id="CH2a1443_CHANT_001-1a.121">凡草木藥，<lb/></seg>
<seg xml:id="CH2a1443_CHANT_001-1a.122">燒之即燼，<lb/></seg>
<seg xml:id="CH2a1443_CHANT_001-1a.123">而丹砂鍊之成水銀，<lb/></seg>
<seg xml:id="CH2a1443_CHANT_001-1a.124">即變為還丹法。<lb/></seg>
<seg xml:id="CH2a1443_CHANT_001-1a.125">去凡藥亦遠矣。<lb/></seg>
<seg xml:id="CH2a1443_CHANT_001-1a.126">故能令人長生。<lb/></seg>
<seg xml:id="CH2a1443_CHANT_001-1a.127">神丹獨見，<lb/></seg>
<seg xml:id="CH2a1443_CHANT_001-1a.128">此理豈去俗人，<lb/></seg>
<seg xml:id="CH2a1443_CHANT_001-1a.129">一何歸懇乎？<lb/></seg>
<seg xml:id="CH2a1443_CHANT_001-1a.130">世人少識，<lb/></seg>
<seg xml:id="CH2a1443_CHANT_001-1a.131">多所惑，<lb/></seg>
<seg xml:id="CH2a1443_CHANT_001-1a.132">不知水銀出於丹砂，<lb/></seg>
<seg xml:id="CH2a1443_CHANT_001-1a.133">告之尚不信悟。<lb/></seg>
<seg xml:id="CH2a1443_CHANT_001-1a.134">或比喻其仙道而大笑之，<lb/></seg>
<seg xml:id="CH2a1443_CHANT_001-1a.135">不亦愚乎？<lb/></seg>
<seg xml:id="CH2a1443_CHANT_001-1a.136">上古真仙，<lb/></seg>
<seg xml:id="CH2a1443_CHANT_001-1a.137">愍念將來可教者，<lb/></seg>
<seg xml:id="CH2a1443_CHANT_001-1a.138">故委曲其說，<lb/></seg>
<seg xml:id="CH2a1443_CHANT_001-1a.139">長生不死至矣。<lb/></seg>
<seg xml:id="CH2a1443_CHANT_001-1a.140">然俗人終有不知不信，<lb/></seg>
<seg xml:id="CH2a1443_CHANT_001-1a.141">造化九變，<lb/></seg>
<seg xml:id="CH2a1443_CHANT_001-1a.142">日月所成，<lb/></seg>
<seg xml:id="CH2a1443_CHANT_001-1a.143">皆如方也。<lb/></seg>
<seg xml:id="CH2a1443_CHANT_001-1a.144">真人可以知此，<lb/></seg>
<seg xml:id="CH2a1443_CHANT_001-1a.145">不可以庸夫淺近思求耳。<lb/></seg>
<seg xml:id="CH2a1443_CHANT_001-1a.146">余少好方術，<lb/></seg>
<seg xml:id="CH2a1443_CHANT_001-1a.147">苦心請問，<lb/></seg>
<seg xml:id="CH2a1443_CHANT_001-1a.148">不憚嶮遠，<lb/></seg>
<seg xml:id="CH2a1443_CHANT_001-1a.149">每有異聞，<lb/></seg>
<seg xml:id="CH2a1443_CHANT_001-1a.150">則喜意求請，<lb/></seg>
<seg xml:id="CH2a1443_CHANT_001-1a.151">縱被毀棄，<lb/></seg>
<seg xml:id="CH2a1443_CHANT_001-1a.152">不敢為憾。<lb/></seg>
<seg xml:id="CH2a1443_CHANT_001-1a.153">安知未來者之不如今也。<lb/></seg>
<seg xml:id="CH2a1443_CHANT_001-1a.154">是以著此以示識者，<lb/></seg>
<seg xml:id="CH2a1443_CHANT_001-1a.155">豈崇飾哉？<lb/></seg>
<seg xml:id="CH2a1443_CHANT_001-1a.156">且盛陽不能榮枯木，<lb/></seg>
<seg xml:id="CH2a1443_CHANT_001-1a.157">上智不能移下愚。<lb/></seg>
<seg xml:id="CH2a1443_CHANT_001-1a.158">方為賢者傳法，<lb/></seg>
<seg xml:id="CH2a1443_CHANT_001-1a.159">為識者貴，<lb/></seg>
<seg xml:id="CH2a1443_CHANT_001-1a.160">庸夫得雕弓，<lb/></seg>
<seg xml:id="CH2a1443_CHANT_001-1a.161">以驅鳥夷人；<lb/></seg>
<seg xml:id="CH2a1443_CHANT_001-1a.162">得喪服，<lb/></seg>
<seg xml:id="CH2a1443_CHANT_001-1a.163">將負穉。<lb/></seg>
<seg xml:id="CH2a1443_CHANT_001-1a.164">夫不知者亦何足云哉？<lb/></seg>
<seg xml:id="CH2a1443_CHANT_001-1a.165">金精石液，<lb/></seg>
<seg xml:id="CH2a1443_CHANT_001-1a.166">不曰還丹術。<lb/></seg>
<seg xml:id="CH2a1443_CHANT_001-1a.167">余昔聞於鄭君曰：<lb/></seg>
<seg xml:id="CH2a1443_CHANT_001-1a.168">人之權輿，<lb/></seg>
<seg xml:id="CH2a1443_CHANT_001-1a.169">陰精陽精，<lb/></seg>
<seg xml:id="CH2a1443_CHANT_001-1a.170">陽精魂立，<lb/></seg>
<seg xml:id="CH2a1443_CHANT_001-1a.171">陰精魄成。<lb/></seg>
<seg xml:id="CH2a1443_CHANT_001-1a.172">二精相薄而生神明，<lb/></seg>
<seg xml:id="CH2a1443_CHANT_001-1a.173">神以形用，<lb/></seg>
<seg xml:id="CH2a1443_CHANT_001-1a.174">形以神生，<lb/></seg>
<seg xml:id="CH2a1443_CHANT_001-1a.175">神之云逝，<lb/></seg>
<seg xml:id="CH2a1443_CHANT_001-1a.176">形必斯斃。<lb/></seg>
<seg xml:id="CH2a1443_CHANT_001-1a.177">神以道全，<lb/></seg>
<seg xml:id="CH2a1443_CHANT_001-1a.178">形以術延，<lb/></seg>
<seg xml:id="CH2a1443_CHANT_001-1a.179">道隱無名，<lb/></seg>
<seg xml:id="CH2a1443_CHANT_001-1a.180">術彰有實。<lb/></seg>
<seg xml:id="CH2a1443_CHANT_001-1a.181">有實而術自行，<lb/></seg>
<seg xml:id="CH2a1443_CHANT_001-1a.182">無名而道自成。<lb/></seg>
<seg xml:id="CH2a1443_CHANT_001-1a.183">道成而神自全，<lb/></seg>
<seg xml:id="CH2a1443_CHANT_001-1a.184">術行而形自延。<lb/></seg>
<seg xml:id="CH2a1443_CHANT_001-1a.185">夫術有俯仰、屈伸，<lb/></seg>
<seg xml:id="CH2a1443_CHANT_001-1a.186">胎息嚥津，<lb/></seg>
<seg xml:id="CH2a1443_CHANT_001-1a.187">御少女以還精，<lb/></seg>
<seg xml:id="CH2a1443_CHANT_001-1a.188">餌朱兒以存身。<lb/></seg>
<seg xml:id="CH2a1443_CHANT_001-1a.189">延身之術，<lb/></seg>
<seg xml:id="CH2a1443_CHANT_001-1a.190">取金之精，<lb/></seg>
<seg xml:id="CH2a1443_CHANT_001-1a.191">合石之液，<lb/></seg>
<seg xml:id="CH2a1443_CHANT_001-1a.192">結為夫婦，<lb/></seg>
<seg xml:id="CH2a1443_CHANT_001-1a.193">列為魂魄。<lb/></seg>
<seg xml:id="CH2a1443_CHANT_001-1a.194">一體混沌，<lb/></seg>
<seg xml:id="CH2a1443_CHANT_001-1a.195">兩情感激。<lb/></seg>
<seg xml:id="CH2a1443_CHANT_001-1a.196">夫一陰一陽謂之道，<lb/></seg>
<seg xml:id="CH2a1443_CHANT_001-1a.197">一金一石謂之丹。<lb/></seg>
<seg xml:id="CH2a1443_CHANT_001-1a.198">石乘陽而熱，<lb/></seg>
<seg xml:id="CH2a1443_CHANT_001-1a.199">金乘陰而寒。<lb/></seg>
<seg xml:id="CH2a1443_CHANT_001-1a.200">其服食也，<lb/></seg>
<seg xml:id="CH2a1443_CHANT_001-1a.201">取壯陽而伏，<lb/></seg>
<seg xml:id="CH2a1443_CHANT_001-1a.202">陰其徵應也。<lb/></seg>
<seg xml:id="CH2a1443_CHANT_001-1a.203">俾魂壯而魄殫，<lb/></seg>
<seg xml:id="CH2a1443_CHANT_001-1a.204">類水流而趨濕，<lb/></seg>
<seg xml:id="CH2a1443_CHANT_001-1a.205">若火動而赴乾，<lb/></seg>
<seg xml:id="CH2a1443_CHANT_001-1a.206">如此之謂。<lb/></seg>
<seg xml:id="CH2a1443_CHANT_001-1a.207">其金木之靈何可議也？<lb/></seg>
</p>
</div>
</body>
</text>
</TEI>
