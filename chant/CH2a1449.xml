<TEI xmlns="http://www.tei-c.org/ns/1.0" xml:id="CH2a1449">
<teiHeader>
<fileDesc>
<titleStmt>
<title>夷夏論一卷</title>
</titleStmt>
<editionStmt><edition><idno type="kanripo">CH2a1449</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《夷夏論》</head>
<p>
<seg xml:id="CH2a1449_CHANT_001-1a.1"><pb xml:id="CH2a1449_CHANT_001-1a" ed="CHANT" n="001-1a"/><lb/></seg>
<seg xml:id="CH2a1449_CHANT_001-1a.2">夫辨是與非，<lb/></seg>
<seg xml:id="CH2a1449_CHANT_001-1a.3">宜據聖典。<lb/></seg>
<seg xml:id="CH2a1449_CHANT_001-1a.4">尋二教之源，<lb/></seg>
<seg xml:id="CH2a1449_CHANT_001-1a.5">故兩標經句。<lb/></seg>
<seg xml:id="CH2a1449_CHANT_001-1a.6">《道經》云：<lb/></seg>
<seg xml:id="CH2a1449_CHANT_001-1a.7">老子入關，<lb/></seg>
<seg xml:id="CH2a1449_CHANT_001-1a.8">之天竺維衛國，<lb/></seg>
<seg xml:id="CH2a1449_CHANT_001-1a.9">國王夫人名曰淨妙，<lb/></seg>
<seg xml:id="CH2a1449_CHANT_001-1a.10">老子因其晝寢，<lb/></seg>
<seg xml:id="CH2a1449_CHANT_001-1a.11">乘日精入淨妙口中。<lb/></seg>
<seg xml:id="CH2a1449_CHANT_001-1a.12">後年四月八日夜半時，<lb/></seg>
<seg xml:id="CH2a1449_CHANT_001-1a.13">剖左腋而生，<lb/></seg>
<seg xml:id="CH2a1449_CHANT_001-1a.14">墜地即行七步，<lb/></seg>
<seg xml:id="CH2a1449_CHANT_001-1a.15">於是佛道興焉。<lb/></seg>
<seg xml:id="CH2a1449_CHANT_001-1a.16">此出《玄妙》內篇。<lb/></seg>
<seg xml:id="CH2a1449_CHANT_001-1a.17">佛經云：<lb/></seg>
<seg xml:id="CH2a1449_CHANT_001-1a.18">釋迦成佛，<lb/></seg>
<seg xml:id="CH2a1449_CHANT_001-1a.19">有塵劫之數。<lb/></seg>
<seg xml:id="CH2a1449_CHANT_001-1a.20">出《法華無量壽》。<lb/></seg>
<seg xml:id="CH2a1449_CHANT_001-1a.21">或為國師、道士，<lb/></seg>
<seg xml:id="CH2a1449_CHANT_001-1a.22">儒林之宗。<lb/></seg>
<seg xml:id="CH2a1449_CHANT_001-1a.23">出《瑞應本起》。<lb/></seg>
</p>
<p>
<seg xml:id="CH2a1449_CHANT_001-2a.1"><pb xml:id="CH2a1449_CHANT_001-2a" ed="CHANT" n="001-2a"/><lb/></seg>
<seg xml:id="CH2a1449_CHANT_001-2a.2">歡論之曰：<lb/></seg>
<seg xml:id="CH2a1449_CHANT_001-2a.3">五帝三皇，<lb/></seg>
<seg xml:id="CH2a1449_CHANT_001-2a.4">不聞有佛；<lb/></seg>
<seg xml:id="CH2a1449_CHANT_001-2a.5">國師、道士，<lb/></seg>
<seg xml:id="CH2a1449_CHANT_001-2a.6">無過老、莊；<lb/></seg>
<seg xml:id="CH2a1449_CHANT_001-2a.7">儒林之宗，<lb/></seg>
<seg xml:id="CH2a1449_CHANT_001-2a.8">孰出周孔？<lb/></seg>
<seg xml:id="CH2a1449_CHANT_001-2a.9">若孔、老非佛，<lb/></seg>
<seg xml:id="CH2a1449_CHANT_001-2a.10">誰則當之？<lb/></seg>
<seg xml:id="CH2a1449_CHANT_001-2a.11">然二經所說，<lb/></seg>
<seg xml:id="CH2a1449_CHANT_001-2a.12">如合符契，<lb/></seg>
<seg xml:id="CH2a1449_CHANT_001-2a.13">道則佛也，<lb/></seg>
<seg xml:id="CH2a1449_CHANT_001-2a.14">佛則道也。<lb/></seg>
<seg xml:id="CH2a1449_CHANT_001-2a.15">其聖則符，<lb/></seg>
<seg xml:id="CH2a1449_CHANT_001-2a.16">其跡則反。<lb/></seg>
<seg xml:id="CH2a1449_CHANT_001-2a.17">或和光以明近，<lb/></seg>
<seg xml:id="CH2a1449_CHANT_001-2a.18">或曜靈以示遠。<lb/></seg>
<seg xml:id="CH2a1449_CHANT_001-2a.19">道濟天下，<lb/></seg>
<seg xml:id="CH2a1449_CHANT_001-2a.20">故無方而不入。<lb/></seg>
<seg xml:id="CH2a1449_CHANT_001-2a.21">智周萬物，<lb/></seg>
<seg xml:id="CH2a1449_CHANT_001-2a.22">故無物而不為。<lb/></seg>
<seg xml:id="CH2a1449_CHANT_001-2a.23">其入不同，<lb/></seg>
<seg xml:id="CH2a1449_CHANT_001-2a.24">其為必異。<lb/></seg>
<seg xml:id="CH2a1449_CHANT_001-2a.25">各成其性，<lb/></seg>
<seg xml:id="CH2a1449_CHANT_001-2a.26">不易其事，<lb/></seg>
<seg xml:id="CH2a1449_CHANT_001-2a.27">是以端委搢紳，<lb/></seg>
<seg xml:id="CH2a1449_CHANT_001-2a.28">諸華之容；<lb/></seg>
<seg xml:id="CH2a1449_CHANT_001-2a.29">翦髮曠衣，<lb/></seg>
<seg xml:id="CH2a1449_CHANT_001-2a.30">群夷之服。<lb/></seg>
<seg xml:id="CH2a1449_CHANT_001-2a.31">擎跽罄折，<lb/></seg>
<seg xml:id="CH2a1449_CHANT_001-2a.32">候甸之恭；<lb/></seg>
<seg xml:id="CH2a1449_CHANT_001-2a.33">狐蹲狗踞，<lb/></seg>
<seg xml:id="CH2a1449_CHANT_001-2a.34">荒流之肅。<lb/></seg>
<seg xml:id="CH2a1449_CHANT_001-2a.35">棺殯槨葬，<lb/></seg>
<seg xml:id="CH2a1449_CHANT_001-2a.36">中夏之制；<lb/></seg>
<seg xml:id="CH2a1449_CHANT_001-2a.37">火焚水沈，<lb/></seg>
<seg xml:id="CH2a1449_CHANT_001-2a.38">西戎之俗。<lb/></seg>
<seg xml:id="CH2a1449_CHANT_001-2a.39">全形守禮，<lb/></seg>
<seg xml:id="CH2a1449_CHANT_001-2a.40">繼善之教；<lb/></seg>
<seg xml:id="CH2a1449_CHANT_001-2a.41">毀貌易性，<lb/></seg>
<seg xml:id="CH2a1449_CHANT_001-2a.42">絕惡之舉。<lb/></seg>
<seg xml:id="CH2a1449_CHANT_001-2a.43">豈伊同人，<lb/></seg>
<seg xml:id="CH2a1449_CHANT_001-2a.44">愛及異物。<lb/></seg>
<seg xml:id="CH2a1449_CHANT_001-2a.45">鳥王獸長，<lb/></seg>
<seg xml:id="CH2a1449_CHANT_001-2a.46">往往是佛，<lb/></seg>
<seg xml:id="CH2a1449_CHANT_001-2a.47">無窮世界，<lb/></seg>
<seg xml:id="CH2a1449_CHANT_001-2a.48">聖人代興，<lb/></seg>
<seg xml:id="CH2a1449_CHANT_001-2a.49">或昭五興，<lb/></seg>
<seg xml:id="CH2a1449_CHANT_001-2a.50">或布三乘。<lb/></seg>
<seg xml:id="CH2a1449_CHANT_001-2a.51">在鳥而鳥鳴，<lb/></seg>
<seg xml:id="CH2a1449_CHANT_001-2a.52">在獸而獸吼；<lb/></seg>
<seg xml:id="CH2a1449_CHANT_001-2a.53">教華而華言，<lb/></seg>
<seg xml:id="CH2a1449_CHANT_001-2a.54">化夷而夷語耳。<lb/></seg>
<seg xml:id="CH2a1449_CHANT_001-2a.55">雖舟車均於致遠，<lb/></seg>
<seg xml:id="CH2a1449_CHANT_001-2a.56">而有川陸之節，<lb/></seg>
<seg xml:id="CH2a1449_CHANT_001-2a.57">佛道齊乎達此，<lb/></seg>
<seg xml:id="CH2a1449_CHANT_001-2a.58">而有夷夏之別。<lb/></seg>
<seg xml:id="CH2a1449_CHANT_001-2a.59">若謂其致既均，<lb/></seg>
<seg xml:id="CH2a1449_CHANT_001-2a.60">其法可換者，<lb/></seg>
<seg xml:id="CH2a1449_CHANT_001-2a.61">而車可涉川，<lb/></seg>
<seg xml:id="CH2a1449_CHANT_001-2a.62">舟可行陸乎？<lb/></seg>
<seg xml:id="CH2a1449_CHANT_001-2a.63">今以中夏之性，<lb/></seg>
<seg xml:id="CH2a1449_CHANT_001-2a.64">效西戎之法，<lb/></seg>
<seg xml:id="CH2a1449_CHANT_001-2a.65">既不全同，<lb/></seg>
<seg xml:id="CH2a1449_CHANT_001-2a.66">又不全異。<lb/></seg>
<seg xml:id="CH2a1449_CHANT_001-2a.67">下育妻孥，<lb/></seg>
<seg xml:id="CH2a1449_CHANT_001-2a.68">上廢宗祀，<lb/></seg>
<seg xml:id="CH2a1449_CHANT_001-2a.69">嗜欲之物，<lb/></seg>
<seg xml:id="CH2a1449_CHANT_001-2a.70">皆以禮伸，<lb/></seg>
<seg xml:id="CH2a1449_CHANT_001-2a.71">孝敬之典，<lb/></seg>
<seg xml:id="CH2a1449_CHANT_001-2a.72">獨以法屈，<lb/></seg>
<seg xml:id="CH2a1449_CHANT_001-2a.73">悖禮犯順，<lb/></seg>
<seg xml:id="CH2a1449_CHANT_001-2a.74">曾莫之覺。<lb/></seg>
<seg xml:id="CH2a1449_CHANT_001-2a.75">弱喪忘歸，<lb/></seg>
<seg xml:id="CH2a1449_CHANT_001-2a.76">孰識其舊？<lb/></seg>
<seg xml:id="CH2a1449_CHANT_001-2a.77">且理之可貴者，<lb/></seg>
<seg xml:id="CH2a1449_CHANT_001-2a.78">道也；<lb/></seg>
<seg xml:id="CH2a1449_CHANT_001-2a.79">事之可賤者，<lb/></seg>
<seg xml:id="CH2a1449_CHANT_001-2a.80">俗也。<lb/></seg>
<seg xml:id="CH2a1449_CHANT_001-2a.81">捨華效夷，<lb/></seg>
<seg xml:id="CH2a1449_CHANT_001-2a.82">義將安取？<lb/></seg>
<seg xml:id="CH2a1449_CHANT_001-2a.83">若以道邪？<lb/></seg>
<seg xml:id="CH2a1449_CHANT_001-2a.84">道固符合矣。<lb/></seg>
<seg xml:id="CH2a1449_CHANT_001-2a.85">若以俗邪？<lb/></seg>
<seg xml:id="CH2a1449_CHANT_001-2a.86">俗則大乖矣。<lb/></seg>
</p>
<p>
<seg xml:id="CH2a1449_CHANT_001-3a.1"><pb xml:id="CH2a1449_CHANT_001-3a" ed="CHANT" n="001-3a"/><lb/></seg>
<seg xml:id="CH2a1449_CHANT_001-3a.2">屢見刻舷沙門，<lb/></seg>
<seg xml:id="CH2a1449_CHANT_001-3a.3">守株道士，<lb/></seg>
<seg xml:id="CH2a1449_CHANT_001-3a.4">交諍小大，<lb/></seg>
<seg xml:id="CH2a1449_CHANT_001-3a.5">互相彈射。<lb/></seg>
<seg xml:id="CH2a1449_CHANT_001-3a.6">或域道以為兩，<lb/></seg>
<seg xml:id="CH2a1449_CHANT_001-3a.7">或混俗以為一。<lb/></seg>
<seg xml:id="CH2a1449_CHANT_001-3a.8">是牽異以為同，<lb/></seg>
<seg xml:id="CH2a1449_CHANT_001-3a.9">被同以為異。<lb/></seg>
<seg xml:id="CH2a1449_CHANT_001-3a.10">則乖爭之由，<lb/></seg>
<seg xml:id="CH2a1449_CHANT_001-3a.11">淆亂之本也。<lb/></seg>
<seg xml:id="CH2a1449_CHANT_001-3a.12">尋聖道雖同，<lb/></seg>
<seg xml:id="CH2a1449_CHANT_001-3a.13">而法有左右。<lb/></seg>
<seg xml:id="CH2a1449_CHANT_001-3a.14">始乎無端，<lb/></seg>
<seg xml:id="CH2a1449_CHANT_001-3a.15">終子無末。<lb/></seg>
<seg xml:id="CH2a1449_CHANT_001-3a.16">泥洹仙化，<lb/></seg>
<seg xml:id="CH2a1449_CHANT_001-3a.17">各是一術。<lb/></seg>
<seg xml:id="CH2a1449_CHANT_001-3a.18">佛號正真，<lb/></seg>
<seg xml:id="CH2a1449_CHANT_001-3a.19">道稱正一。<lb/></seg>
<seg xml:id="CH2a1449_CHANT_001-3a.20">一歸無死，<lb/></seg>
<seg xml:id="CH2a1449_CHANT_001-3a.21">真會無生。<lb/></seg>
<seg xml:id="CH2a1449_CHANT_001-3a.22">在名則反，<lb/></seg>
<seg xml:id="CH2a1449_CHANT_001-3a.23">在實則合。<lb/></seg>
<seg xml:id="CH2a1449_CHANT_001-3a.24">但無生之教賒，<lb/></seg>
<seg xml:id="CH2a1449_CHANT_001-3a.25">無死之化切。<lb/></seg>
<seg xml:id="CH2a1449_CHANT_001-3a.26">切化可以進謙弱，<lb/></seg>
<seg xml:id="CH2a1449_CHANT_001-3a.27">法可以退夸強。<lb/></seg>
<seg xml:id="CH2a1449_CHANT_001-3a.28">佛教文而博，<lb/></seg>
<seg xml:id="CH2a1449_CHANT_001-3a.29">道教質而精。<lb/></seg>
<seg xml:id="CH2a1449_CHANT_001-3a.30">精非麤人所信，<lb/></seg>
<seg xml:id="CH2a1449_CHANT_001-3a.31">博非精人所能。<lb/></seg>
<seg xml:id="CH2a1449_CHANT_001-3a.32">佛言華而引，<lb/></seg>
<seg xml:id="CH2a1449_CHANT_001-3a.33">道言實而抑，<lb/></seg>
<seg xml:id="CH2a1449_CHANT_001-3a.34">抑則明者獨進，<lb/></seg>
<seg xml:id="CH2a1449_CHANT_001-3a.35">引則昧者競前。<lb/></seg>
<seg xml:id="CH2a1449_CHANT_001-3a.36">佛經繁而顯，<lb/></seg>
<seg xml:id="CH2a1449_CHANT_001-3a.37">道經簡而幽，<lb/></seg>
<seg xml:id="CH2a1449_CHANT_001-3a.38">幽則妙門難見，<lb/></seg>
<seg xml:id="CH2a1449_CHANT_001-3a.39">顯則正路易遵。<lb/></seg>
<seg xml:id="CH2a1449_CHANT_001-3a.40">此二法之辨也。<lb/></seg>
<seg xml:id="CH2a1449_CHANT_001-3a.41">聖匠無心，<lb/></seg>
<seg xml:id="CH2a1449_CHANT_001-3a.42">方圓有體，<lb/></seg>
<seg xml:id="CH2a1449_CHANT_001-3a.43">器既殊用，<lb/></seg>
<seg xml:id="CH2a1449_CHANT_001-3a.44">教亦異施。<lb/></seg>
<seg xml:id="CH2a1449_CHANT_001-3a.45">佛是破惡之方，<lb/></seg>
<seg xml:id="CH2a1449_CHANT_001-3a.46">道是興善之術。<lb/></seg>
<seg xml:id="CH2a1449_CHANT_001-3a.47">興善則自然為高，<lb/></seg>
<seg xml:id="CH2a1449_CHANT_001-3a.48">破惡則勇猛為貴。<lb/></seg>
<seg xml:id="CH2a1449_CHANT_001-3a.49">佛跡光大，<lb/></seg>
<seg xml:id="CH2a1449_CHANT_001-3a.50">宜以化物；<lb/></seg>
<seg xml:id="CH2a1449_CHANT_001-3a.51">道跡密微，<lb/></seg>
<seg xml:id="CH2a1449_CHANT_001-3a.52">利用為己。<lb/></seg>
<seg xml:id="CH2a1449_CHANT_001-3a.53">優劣之分，<lb/></seg>
<seg xml:id="CH2a1449_CHANT_001-3a.54">大略在茲。<lb/></seg>
<seg xml:id="CH2a1449_CHANT_001-3a.55">夫蹲夷之儀，<lb/></seg>
<seg xml:id="CH2a1449_CHANT_001-3a.56">婁羅之辯，<lb/></seg>
<seg xml:id="CH2a1449_CHANT_001-3a.57">各出彼俗，<lb/></seg>
<seg xml:id="CH2a1449_CHANT_001-3a.58">自相矜解，<lb/></seg>
<seg xml:id="CH2a1449_CHANT_001-3a.59">猶蟲喧鳥聒，<lb/></seg>
<seg xml:id="CH2a1449_CHANT_001-3a.60">何足述效。<lb/></seg>
</p>
<p>
<seg xml:id="CH2a1449_CHANT_001-4a.1"><pb xml:id="CH2a1449_CHANT_001-4a" ed="CHANT" n="001-4a"/><lb/></seg>
<seg xml:id="CH2a1449_CHANT_001-4a.2">道人通公駁：<lb/></seg>
<seg xml:id="CH2a1449_CHANT_001-4a.3">「白日停光，<lb/></seg>
<seg xml:id="CH2a1449_CHANT_001-4a.4">恒星隱照，<lb/></seg>
<seg xml:id="CH2a1449_CHANT_001-4a.5">誕降之應，<lb/></seg>
<seg xml:id="CH2a1449_CHANT_001-4a.6">事在老先，<lb/></seg>
<seg xml:id="CH2a1449_CHANT_001-4a.7">似非入關方炳斯端。<lb/></seg>
<seg xml:id="CH2a1449_CHANT_001-4a.8">又老、莊、周、孔，<lb/></seg>
<seg xml:id="CH2a1449_CHANT_001-4a.9">有可存者，<lb/></seg>
<seg xml:id="CH2a1449_CHANT_001-4a.10">依日末光，<lb/></seg>
<seg xml:id="CH2a1449_CHANT_001-4a.11">憑釋遺法，<lb/></seg>
<seg xml:id="CH2a1449_CHANT_001-4a.12">盜牛竊善，<lb/></seg>
<seg xml:id="CH2a1449_CHANT_001-4a.13">反以成蠹。<lb/></seg>
<seg xml:id="CH2a1449_CHANT_001-4a.14">檢究源流，<lb/></seg>
<seg xml:id="CH2a1449_CHANT_001-4a.15">終異吾黨之為道耳。<lb/></seg>
<seg xml:id="CH2a1449_CHANT_001-4a.16">西域之記，<lb/></seg>
<seg xml:id="CH2a1449_CHANT_001-4a.17">佛經之說，<lb/></seg>
<seg xml:id="CH2a1449_CHANT_001-4a.18">俗以膝行為禮，<lb/></seg>
<seg xml:id="CH2a1449_CHANT_001-4a.19">不慕蹲坐為恭；<lb/></seg>
<seg xml:id="CH2a1449_CHANT_001-4a.20">道以三繞為虔，<lb/></seg>
<seg xml:id="CH2a1449_CHANT_001-4a.21">不尚踞傲為肅。<lb/></seg>
<seg xml:id="CH2a1449_CHANT_001-4a.22">豈專戎士。<lb/></seg>
<seg xml:id="CH2a1449_CHANT_001-4a.23">愛亦茲方，<lb/></seg>
<seg xml:id="CH2a1449_CHANT_001-4a.24">襄童謁帝，<lb/></seg>
<seg xml:id="CH2a1449_CHANT_001-4a.25">膝而進；<lb/></seg>
<seg xml:id="CH2a1449_CHANT_001-4a.26">趙王見周，<lb/></seg>
<seg xml:id="CH2a1449_CHANT_001-4a.27">三環而止。<lb/></seg>
<seg xml:id="CH2a1449_CHANT_001-4a.28">今佛法在華，<lb/></seg>
<seg xml:id="CH2a1449_CHANT_001-4a.29">乘者常安；<lb/></seg>
<seg xml:id="CH2a1449_CHANT_001-4a.30">戒善行交，<lb/></seg>
<seg xml:id="CH2a1449_CHANT_001-4a.31">蹈者恒通。<lb/></seg>
<seg xml:id="CH2a1449_CHANT_001-4a.32">文王造周，<lb/></seg>
<seg xml:id="CH2a1449_CHANT_001-4a.33">大伯創吳，<lb/></seg>
<seg xml:id="CH2a1449_CHANT_001-4a.34">革化戎夷，<lb/></seg>
<seg xml:id="CH2a1449_CHANT_001-4a.35">不因舊俗。<lb/></seg>
<seg xml:id="CH2a1449_CHANT_001-4a.36">豈若舟車，<lb/></seg>
<seg xml:id="CH2a1449_CHANT_001-4a.37">理無代用。<lb/></seg>
<seg xml:id="CH2a1449_CHANT_001-4a.38">佛法垂化，<lb/></seg>
<seg xml:id="CH2a1449_CHANT_001-4a.39">或因或革。<lb/></seg>
<seg xml:id="CH2a1449_CHANT_001-4a.40">清信之士，<lb/></seg>
<seg xml:id="CH2a1449_CHANT_001-4a.41">容衣不改；<lb/></seg>
<seg xml:id="CH2a1449_CHANT_001-4a.42">息心之人，<lb/></seg>
<seg xml:id="CH2a1449_CHANT_001-4a.43">服貌必變。<lb/></seg>
<seg xml:id="CH2a1449_CHANT_001-4a.44">變本從道，<lb/></seg>
<seg xml:id="CH2a1449_CHANT_001-4a.45">不遵彼俗。<lb/></seg>
<seg xml:id="CH2a1449_CHANT_001-4a.46">俗風自殊，<lb/></seg>
<seg xml:id="CH2a1449_CHANT_001-4a.47">無患其亂。<lb/></seg>
<seg xml:id="CH2a1449_CHANT_001-4a.48">孔、老、釋迦，<lb/></seg>
<seg xml:id="CH2a1449_CHANT_001-4a.49">其人或同，<lb/></seg>
<seg xml:id="CH2a1449_CHANT_001-4a.50">觀方設教，<lb/></seg>
<seg xml:id="CH2a1449_CHANT_001-4a.51">其道必異。<lb/></seg>
<seg xml:id="CH2a1449_CHANT_001-4a.52">孔、老治世為本，<lb/></seg>
<seg xml:id="CH2a1449_CHANT_001-4a.53">釋氏出世為宗。<lb/></seg>
<seg xml:id="CH2a1449_CHANT_001-4a.54">發軫既殊，<lb/></seg>
<seg xml:id="CH2a1449_CHANT_001-4a.55">其歸亦異。<lb/></seg>
<seg xml:id="CH2a1449_CHANT_001-4a.56">符合之唱，<lb/></seg>
<seg xml:id="CH2a1449_CHANT_001-4a.57">自由臆說。<lb/></seg>
<seg xml:id="CH2a1449_CHANT_001-4a.58">又仙化以變形為上，<lb/></seg>
<seg xml:id="CH2a1449_CHANT_001-4a.59">泥洹以陶神為先。<lb/></seg>
<seg xml:id="CH2a1449_CHANT_001-4a.60">變形者白首還緇，<lb/></seg>
<seg xml:id="CH2a1449_CHANT_001-4a.61">而未能無死；<lb/></seg>
<seg xml:id="CH2a1449_CHANT_001-4a.62">陶神者使塵惑日損，<lb/></seg>
<seg xml:id="CH2a1449_CHANT_001-4a.63">湛然常存。<lb/></seg>
<seg xml:id="CH2a1449_CHANT_001-4a.64">泥洹之道，<lb/></seg>
<seg xml:id="CH2a1449_CHANT_001-4a.65">無死之地，<lb/></seg>
<seg xml:id="CH2a1449_CHANT_001-4a.66">乖詭若此，<lb/></seg>
<seg xml:id="CH2a1449_CHANT_001-4a.67">何謂其同？」<lb/></seg>
</p>
<p>
<seg xml:id="CH2a1449_CHANT_001-5a.1"><pb xml:id="CH2a1449_CHANT_001-5a" ed="CHANT" n="001-5a"/><lb/></seg>
<seg xml:id="CH2a1449_CHANT_001-5a.2">歡答曰：<lb/></seg>
<seg xml:id="CH2a1449_CHANT_001-5a.3">「案《道經》之作，<lb/></seg>
<seg xml:id="CH2a1449_CHANT_001-5a.4">著自西周，<lb/></seg>
<seg xml:id="CH2a1449_CHANT_001-5a.5">佛經之來，<lb/></seg>
<seg xml:id="CH2a1449_CHANT_001-5a.6">始乎東漢。<lb/></seg>
<seg xml:id="CH2a1449_CHANT_001-5a.7">年逾八百，<lb/></seg>
<seg xml:id="CH2a1449_CHANT_001-5a.8">代懸數十。<lb/></seg>
<seg xml:id="CH2a1449_CHANT_001-5a.9">若謂黃老雖久，<lb/></seg>
<seg xml:id="CH2a1449_CHANT_001-5a.10">而濫在釋前，<lb/></seg>
<seg xml:id="CH2a1449_CHANT_001-5a.11">是呂尚盜陳恒之齊，<lb/></seg>
<seg xml:id="CH2a1449_CHANT_001-5a.12">劉季竊王莽之漢也。<lb/></seg>
<seg xml:id="CH2a1449_CHANT_001-5a.13">經云：<lb/></seg>
<seg xml:id="CH2a1449_CHANT_001-5a.14">戎氣強獷，<lb/></seg>
<seg xml:id="CH2a1449_CHANT_001-5a.15">乃復略人頰車邪？<lb/></seg>
<seg xml:id="CH2a1449_CHANT_001-5a.16">又夷俗長跽，<lb/></seg>
<seg xml:id="CH2a1449_CHANT_001-5a.17">法與華異，<lb/></seg>
<seg xml:id="CH2a1449_CHANT_001-5a.18">翹左跂右，<lb/></seg>
<seg xml:id="CH2a1449_CHANT_001-5a.19">全是蹲踞。<lb/></seg>
<seg xml:id="CH2a1449_CHANT_001-5a.20">故周公禁之於前，<lb/></seg>
<seg xml:id="CH2a1449_CHANT_001-5a.21">仲尼戒之於後。<lb/></seg>
<seg xml:id="CH2a1449_CHANT_001-5a.22">又舟以濟川，<lb/></seg>
<seg xml:id="CH2a1449_CHANT_001-5a.23">車以征陸，<lb/></seg>
<seg xml:id="CH2a1449_CHANT_001-5a.24">佛起於戎，<lb/></seg>
<seg xml:id="CH2a1449_CHANT_001-5a.25">豈非戎俗素惡邪？<lb/></seg>
<seg xml:id="CH2a1449_CHANT_001-5a.26">道出於華，<lb/></seg>
<seg xml:id="CH2a1449_CHANT_001-5a.27">豈非華風本善邪？<lb/></seg>
<seg xml:id="CH2a1449_CHANT_001-5a.28">今華風既變，<lb/></seg>
<seg xml:id="CH2a1449_CHANT_001-5a.29">惡同戎狄，<lb/></seg>
<seg xml:id="CH2a1449_CHANT_001-5a.30">佛來破之，<lb/></seg>
<seg xml:id="CH2a1449_CHANT_001-5a.31">良有以矣。<lb/></seg>
<seg xml:id="CH2a1449_CHANT_001-5a.32">佛道實貴，<lb/></seg>
<seg xml:id="CH2a1449_CHANT_001-5a.33">故戒業可遵；<lb/></seg>
<seg xml:id="CH2a1449_CHANT_001-5a.34">戎俗實賤，<lb/></seg>
<seg xml:id="CH2a1449_CHANT_001-5a.35">故言貌可棄。<lb/></seg>
<seg xml:id="CH2a1449_CHANT_001-5a.36">今諸華士女，<lb/></seg>
<seg xml:id="CH2a1449_CHANT_001-5a.37">氏族弗革，<lb/></seg>
<seg xml:id="CH2a1449_CHANT_001-5a.38">而露首偏踞，<lb/></seg>
<seg xml:id="CH2a1449_CHANT_001-5a.39">濫用夷禮，<lb/></seg>
<seg xml:id="CH2a1449_CHANT_001-5a.40">云於翦落之徒。<lb/></seg>
<seg xml:id="CH2a1449_CHANT_001-5a.41">同是胡人，<lb/></seg>
<seg xml:id="CH2a1449_CHANT_001-5a.42">國有舊風，<lb/></seg>
<seg xml:id="CH2a1449_CHANT_001-5a.43">法不可變。」<lb/></seg>
</p>
<p>
<seg xml:id="CH2a1449_CHANT_001-6a.1"><pb xml:id="CH2a1449_CHANT_001-6a" ed="CHANT" n="001-6a"/><lb/></seg>
<seg xml:id="CH2a1449_CHANT_001-6a.2">「又若觀風流教，<lb/></seg>
<seg xml:id="CH2a1449_CHANT_001-6a.3">其道必異，<lb/></seg>
<seg xml:id="CH2a1449_CHANT_001-6a.4">佛非東華之道，<lb/></seg>
<seg xml:id="CH2a1449_CHANT_001-6a.5">道非西戎之法，<lb/></seg>
<seg xml:id="CH2a1449_CHANT_001-6a.6">魚鳥異淵，<lb/></seg>
<seg xml:id="CH2a1449_CHANT_001-6a.7">永不相關。<lb/></seg>
<seg xml:id="CH2a1449_CHANT_001-6a.8">安得老、釋二教，<lb/></seg>
<seg xml:id="CH2a1449_CHANT_001-6a.9">交行八表，<lb/></seg>
<seg xml:id="CH2a1449_CHANT_001-6a.10">今佛既東流，<lb/></seg>
<seg xml:id="CH2a1449_CHANT_001-6a.11">道亦西邁，<lb/></seg>
<seg xml:id="CH2a1449_CHANT_001-6a.12">故知世有精麤，<lb/></seg>
<seg xml:id="CH2a1449_CHANT_001-6a.13">教有文質，<lb/></seg>
<seg xml:id="CH2a1449_CHANT_001-6a.14">然則道教執本以領末，<lb/></seg>
<seg xml:id="CH2a1449_CHANT_001-6a.15">佛教救末以存本。<lb/></seg>
<seg xml:id="CH2a1449_CHANT_001-6a.16">請問所異，<lb/></seg>
<seg xml:id="CH2a1449_CHANT_001-6a.17">歸在何許？<lb/></seg>
<seg xml:id="CH2a1449_CHANT_001-6a.18">若以翦落為異，<lb/></seg>
<seg xml:id="CH2a1449_CHANT_001-6a.19">則胥靡翦落矣。<lb/></seg>
<seg xml:id="CH2a1449_CHANT_001-6a.20">若以立像為異，<lb/></seg>
<seg xml:id="CH2a1449_CHANT_001-6a.21">則俗巫立像矣。<lb/></seg>
<seg xml:id="CH2a1449_CHANT_001-6a.22">此非所歸，<lb/></seg>
<seg xml:id="CH2a1449_CHANT_001-6a.23">歸在常住。<lb/></seg>
<seg xml:id="CH2a1449_CHANT_001-6a.24">常住之象，<lb/></seg>
<seg xml:id="CH2a1449_CHANT_001-6a.25">常道孰異？<lb/></seg>
<seg xml:id="CH2a1449_CHANT_001-6a.26">神仙有死，<lb/></seg>
<seg xml:id="CH2a1449_CHANT_001-6a.27">權便之說。<lb/></seg>
<seg xml:id="CH2a1449_CHANT_001-6a.28">神仙是大化之總稱，<lb/></seg>
<seg xml:id="CH2a1449_CHANT_001-6a.29">非窮妙之至名。<lb/></seg>
<seg xml:id="CH2a1449_CHANT_001-6a.30">至名無名，<lb/></seg>
<seg xml:id="CH2a1449_CHANT_001-6a.31">其有名者二十七品。<lb/></seg>
<seg xml:id="CH2a1449_CHANT_001-6a.32">仙變成真，<lb/></seg>
<seg xml:id="CH2a1449_CHANT_001-6a.33">真變成神，<lb/></seg>
<seg xml:id="CH2a1449_CHANT_001-6a.34">或謂之聖，<lb/></seg>
<seg xml:id="CH2a1449_CHANT_001-6a.35">各有九品，<lb/></seg>
<seg xml:id="CH2a1449_CHANT_001-6a.36">品極則入空寂，<lb/></seg>
<seg xml:id="CH2a1449_CHANT_001-6a.37">無為無名，<lb/></seg>
<seg xml:id="CH2a1449_CHANT_001-6a.38">若服食茹芝，<lb/></seg>
<seg xml:id="CH2a1449_CHANT_001-6a.39">延壽萬億，<lb/></seg>
<seg xml:id="CH2a1449_CHANT_001-6a.40">壽盡則死，<lb/></seg>
<seg xml:id="CH2a1449_CHANT_001-6a.41">樂極則枯，<lb/></seg>
<seg xml:id="CH2a1449_CHANT_001-6a.42">此修考之士，<lb/></seg>
<seg xml:id="CH2a1449_CHANT_001-6a.43">非神仙之流也。」<lb/></seg>
<seg xml:id="CH2a1449_CHANT_001-6a.44">《南齊書‧顧歡傳》、《南史‧顧歡傳》、《太平御覽》卷六百五十三引「《道經》曰」至「無量壽」，<lb/></seg>
<seg xml:id="CH2a1449_CHANT_001-6a.45">前後約本傳之文。<lb/></seg>
</p>
</div>
</body>
</text>
</TEI>
