<TEI xmlns="http://www.tei-c.org/ns/1.0" xml:id="CH2a1452">
<teiHeader>
<fileDesc>
<titleStmt>
<title>任子道論一卷</title>
</titleStmt>
<editionStmt><edition><idno type="kanripo">CH2a1452</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《任子道論》</head>
<p>
<seg xml:id="CH2a1452_CHANT_001-1a.1"><pb xml:id="CH2a1452_CHANT_001-1a" ed="CHANT" n="001-1a"/><lb/></seg>
<seg xml:id="CH2a1452_CHANT_001-1a.2">學所以治己，<lb/></seg>
<seg xml:id="CH2a1452_CHANT_001-1a.3">教所以治人。<lb/></seg>
<seg xml:id="CH2a1452_CHANT_001-1a.4">不勤學，<lb/></seg>
<seg xml:id="CH2a1452_CHANT_001-1a.5">則無以為智；<lb/></seg>
<seg xml:id="CH2a1452_CHANT_001-1a.6">不勤教，<lb/></seg>
<seg xml:id="CH2a1452_CHANT_001-1a.7">則無以為仁。<lb/></seg>
<seg xml:id="CH2a1452_CHANT_001-1a.8">馬總《意林》卷五引上二句、《太平御覽》卷六百十三引有下四句。<lb/></seg>
</p>
<p>
<seg xml:id="CH2a1452_CHANT_001-1a.9">喜能歌舞，<lb/></seg>
<seg xml:id="CH2a1452_CHANT_001-1a.10">怒能戰鬭。<lb/></seg>
<seg xml:id="CH2a1452_CHANT_001-1a.11">《意林》卷五。<lb/></seg>
</p>
<p>
<seg xml:id="CH2a1452_CHANT_001-2a.1"><pb xml:id="CH2a1452_CHANT_001-2a" ed="CHANT" n="001-2a"/><lb/></seg>
<seg xml:id="CH2a1452_CHANT_001-2a.2">一人之智不如眾人之愚，<lb/></seg>
<seg xml:id="CH2a1452_CHANT_001-2a.3">一目之察不如眾目之明。<lb/></seg>
<seg xml:id="CH2a1452_CHANT_001-2a.4">同上。<lb/></seg>
</p>
<p>
<seg xml:id="CH2a1452_CHANT_001-2a.5">生于治，<lb/></seg>
<seg xml:id="CH2a1452_CHANT_001-2a.6">長于治，<lb/></seg>
<seg xml:id="CH2a1452_CHANT_001-2a.7">知世之所以治者，<lb/></seg>
<seg xml:id="CH2a1452_CHANT_001-2a.8">君子也。<lb/></seg>
<seg xml:id="CH2a1452_CHANT_001-2a.9">生于亂，<lb/></seg>
<seg xml:id="CH2a1452_CHANT_001-2a.10">長于亂，<lb/></seg>
<seg xml:id="CH2a1452_CHANT_001-2a.11">知世之所以亂者，<lb/></seg>
<seg xml:id="CH2a1452_CHANT_001-2a.12">君子也。<lb/></seg>
<seg xml:id="CH2a1452_CHANT_001-2a.13">若不知治亂之所因者，<lb/></seg>
<seg xml:id="CH2a1452_CHANT_001-2a.14">凡民也。<lb/></seg>
<seg xml:id="CH2a1452_CHANT_001-2a.15">同上。<lb/></seg>
</p>
<p>
<seg xml:id="CH2a1452_CHANT_001-3a.1"><pb xml:id="CH2a1452_CHANT_001-3a" ed="CHANT" n="001-3a"/><lb/></seg>
<seg xml:id="CH2a1452_CHANT_001-3a.2">道德之懷民，<lb/></seg>
<seg xml:id="CH2a1452_CHANT_001-3a.3">猶春陽之柔物也，<lb/></seg>
<seg xml:id="CH2a1452_CHANT_001-3a.4">履深冰而不寒，<lb/></seg>
<seg xml:id="CH2a1452_CHANT_001-3a.5">結木條而不折。<lb/></seg>
<seg xml:id="CH2a1452_CHANT_001-3a.6">《意林》卷五、《太平御覽》卷四百三。<lb/></seg>
</p>
<p>
<seg xml:id="CH2a1452_CHANT_001-3a.7">天之圓也，<lb/></seg>
<seg xml:id="CH2a1452_CHANT_001-3a.8">不中規；<lb/></seg>
<seg xml:id="CH2a1452_CHANT_001-3a.9">地之方也，<lb/></seg>
<seg xml:id="CH2a1452_CHANT_001-3a.10">不中矩。<lb/></seg>
<seg xml:id="CH2a1452_CHANT_001-3a.11">《意林》卷五。<lb/></seg>
</p>
<p>
<seg xml:id="CH2a1452_CHANT_001-4a.1"><pb xml:id="CH2a1452_CHANT_001-4a" ed="CHANT" n="001-4a"/><lb/></seg>
<seg xml:id="CH2a1452_CHANT_001-4a.2">山必有阜，<lb/></seg>
<seg xml:id="CH2a1452_CHANT_001-4a.3">河必有曲，<lb/></seg>
<seg xml:id="CH2a1452_CHANT_001-4a.4">江漢東流，<lb/></seg>
<seg xml:id="CH2a1452_CHANT_001-4a.5">必有迴復。<lb/></seg>
</p>
<p>
<seg xml:id="CH2a1452_CHANT_001-4a.6">直木無陰，<lb/></seg>
<seg xml:id="CH2a1452_CHANT_001-4a.7">直士無徒，<lb/></seg>
<seg xml:id="CH2a1452_CHANT_001-4a.8">是以賢人直士常不容于世。<lb/></seg>
</p>
<p>
<seg xml:id="CH2a1452_CHANT_001-5a.1"><pb xml:id="CH2a1452_CHANT_001-5a" ed="CHANT" n="001-5a"/><lb/></seg>
<seg xml:id="CH2a1452_CHANT_001-5a.2">登泰山見天下之大，<lb/></seg>
<seg xml:id="CH2a1452_CHANT_001-5a.3">不察細微者，<lb/></seg>
<seg xml:id="CH2a1452_CHANT_001-5a.4">視遠故也；<lb/></seg>
<seg xml:id="CH2a1452_CHANT_001-5a.5">處高位知人主之貴，<lb/></seg>
<seg xml:id="CH2a1452_CHANT_001-5a.6">不卹卑賤者，<lb/></seg>
<seg xml:id="CH2a1452_CHANT_001-5a.7">意滿故也。<lb/></seg>
</p>
<p>
<seg xml:id="CH2a1452_CHANT_001-5a.8">治己審則可以治人，<lb/></seg>
<seg xml:id="CH2a1452_CHANT_001-5a.9">治人審則可以治天下。<lb/></seg>
<seg xml:id="CH2a1452_CHANT_001-5a.10">累世一聖是繼踵，<lb/></seg>
<seg xml:id="CH2a1452_CHANT_001-5a.11">千里一賢是比肩。<lb/></seg>
</p>
<p>
<seg xml:id="CH2a1452_CHANT_001-6a.1"><pb xml:id="CH2a1452_CHANT_001-6a" ed="CHANT" n="001-6a"/><lb/></seg>
<seg xml:id="CH2a1452_CHANT_001-6a.2">水可乾而不可奪溫，<lb/></seg>
<seg xml:id="CH2a1452_CHANT_001-6a.3">火可滅而不可奪熱，<lb/></seg>
<seg xml:id="CH2a1452_CHANT_001-6a.4">金可柔而而不可奪重，<lb/></seg>
<seg xml:id="CH2a1452_CHANT_001-6a.5">石可破而不可奪堅。<lb/></seg>
</p>
<p>
<seg xml:id="CH2a1452_CHANT_001-6a.6">諺云：<lb/></seg>
<seg xml:id="CH2a1452_CHANT_001-6a.7">富不學奢而奢，<lb/></seg>
<seg xml:id="CH2a1452_CHANT_001-6a.8">貧不學儉而儉。<lb/></seg>
<seg xml:id="CH2a1452_CHANT_001-6a.9">人情皆然，<lb/></seg>
<seg xml:id="CH2a1452_CHANT_001-6a.10">唯聖人能節之。<lb/></seg>
<seg xml:id="CH2a1452_CHANT_001-6a.11">並同上。<lb/></seg>
</p>
<p>
<seg xml:id="CH2a1452_CHANT_001-7a.1"><pb xml:id="CH2a1452_CHANT_001-7a" ed="CHANT" n="001-7a"/><lb/></seg>
<seg xml:id="CH2a1452_CHANT_001-7a.2">木氣人勇，<lb/></seg>
<seg xml:id="CH2a1452_CHANT_001-7a.3">金氣人剛，<lb/></seg>
<seg xml:id="CH2a1452_CHANT_001-7a.4">火氣人強而躁，<lb/></seg>
<seg xml:id="CH2a1452_CHANT_001-7a.5">土氣人智而寬，<lb/></seg>
<seg xml:id="CH2a1452_CHANT_001-7a.6">水氣人急而賊。<lb/></seg>
<seg xml:id="CH2a1452_CHANT_001-7a.7">《意林》卷五、《太平御覽》卷三百六十。<lb/></seg>
</p>
<p>
<seg xml:id="CH2a1452_CHANT_001-7a.8">神龍不處網罟之水，<lb/></seg>
<seg xml:id="CH2a1452_CHANT_001-7a.9">鳳凰不翔罻羅之鄉，<lb/></seg>
<seg xml:id="CH2a1452_CHANT_001-7a.10">賢人不入危國，<lb/></seg>
<seg xml:id="CH2a1452_CHANT_001-7a.11">智者不輔亂君。<lb/></seg>
<seg xml:id="CH2a1452_CHANT_001-7a.12">《意林》卷五。<lb/></seg>
</p>
<p>
<seg xml:id="CH2a1452_CHANT_001-8a.1"><pb xml:id="CH2a1452_CHANT_001-8a" ed="CHANT" n="001-8a"/><lb/></seg>
<seg xml:id="CH2a1452_CHANT_001-8a.2">蕭何守文法，<lb/></seg>
<seg xml:id="CH2a1452_CHANT_001-8a.3">曹參務無苛，<lb/></seg>
<seg xml:id="CH2a1452_CHANT_001-8a.4">相繼作相，<lb/></seg>
<seg xml:id="CH2a1452_CHANT_001-8a.5">天下獲安。<lb/></seg>
</p>
<p>
<seg xml:id="CH2a1452_CHANT_001-8a.6">武帝輕人命，<lb/></seg>
<seg xml:id="CH2a1452_CHANT_001-8a.7">重武功，<lb/></seg>
<seg xml:id="CH2a1452_CHANT_001-8a.8">飾宮室，<lb/></seg>
<seg xml:id="CH2a1452_CHANT_001-8a.9">厚賦斂，<lb/></seg>
<seg xml:id="CH2a1452_CHANT_001-8a.10">土地益廣，<lb/></seg>
<seg xml:id="CH2a1452_CHANT_001-8a.11">德惠彌狹。<lb/></seg>
</p>
<p>
<seg xml:id="CH2a1452_CHANT_001-9a.1"><pb xml:id="CH2a1452_CHANT_001-9a" ed="CHANT" n="001-9a"/><lb/></seg>
<seg xml:id="CH2a1452_CHANT_001-9a.2">桓譚云：<lb/></seg>
<seg xml:id="CH2a1452_CHANT_001-9a.3">王者易輔，<lb/></seg>
<seg xml:id="CH2a1452_CHANT_001-9a.4">霸者難佐。<lb/></seg>
<seg xml:id="CH2a1452_CHANT_001-9a.5">並同上。<lb/></seg>
</p>
<p>
<seg xml:id="CH2a1452_CHANT_001-9a.6">古之公也篤，<lb/></seg>
<seg xml:id="CH2a1452_CHANT_001-9a.7">今之公也薄。<lb/></seg>
<seg xml:id="CH2a1452_CHANT_001-9a.8">虞世南《北堂書鈔》卷三十七。<lb/></seg>
</p>
<p>
<seg xml:id="CH2a1452_CHANT_001-10a.1"><pb xml:id="CH2a1452_CHANT_001-10a" ed="CHANT" n="001-10a"/><lb/></seg>
<seg xml:id="CH2a1452_CHANT_001-10a.2">太王不務私其身，<lb/></seg>
<seg xml:id="CH2a1452_CHANT_001-10a.3">不外其民，<lb/></seg>
<seg xml:id="CH2a1452_CHANT_001-10a.4">故曰：<lb/></seg>
<seg xml:id="CH2a1452_CHANT_001-10a.5">百姓之身猶吾身也。<lb/></seg>
<seg xml:id="CH2a1452_CHANT_001-10a.6">為戎翟之病，<lb/></seg>
<seg xml:id="CH2a1452_CHANT_001-10a.7">棄國之富，<lb/></seg>
<seg xml:id="CH2a1452_CHANT_001-10a.8">杖策而去。<lb/></seg>
<seg xml:id="CH2a1452_CHANT_001-10a.9">同上。<lb/></seg>
</p>
<p>
<seg xml:id="CH2a1452_CHANT_001-10a.10">有黃金則鍮石，<lb/></seg>
<seg xml:id="CH2a1452_CHANT_001-10a.11">有明珠則魚目溷，<lb/></seg>
<seg xml:id="CH2a1452_CHANT_001-10a.12">故一真起而萬偽動，<lb/></seg>
<seg xml:id="CH2a1452_CHANT_001-10a.13">一利立而萬詐生。<lb/></seg>
<seg xml:id="CH2a1452_CHANT_001-10a.14">《北堂書鈔》卷九十九。<lb/></seg>
</p>
<p>
<seg xml:id="CH2a1452_CHANT_001-11a.1"><pb xml:id="CH2a1452_CHANT_001-11a" ed="CHANT" n="001-11a"/><lb/></seg>
<seg xml:id="CH2a1452_CHANT_001-11a.2">善陣者徒眾整一，<lb/></seg>
<seg xml:id="CH2a1452_CHANT_001-11a.3">如列宿之部伍，<lb/></seg>
<seg xml:id="CH2a1452_CHANT_001-11a.4">周迥如山岳之盤，<lb/></seg>
<seg xml:id="CH2a1452_CHANT_001-11a.5">是陣之體也。<lb/></seg>
<seg xml:id="CH2a1452_CHANT_001-11a.6">《北堂書鈔》卷一百十七。<lb/></seg>
</p>
<p>
<seg xml:id="CH2a1452_CHANT_001-11a.7">夫賢人者，<lb/></seg>
<seg xml:id="CH2a1452_CHANT_001-11a.8">至德以為己心，<lb/></seg>
<seg xml:id="CH2a1452_CHANT_001-11a.9">行道以為己任，<lb/></seg>
<seg xml:id="CH2a1452_CHANT_001-11a.10">處則不求私名，<lb/></seg>
<seg xml:id="CH2a1452_CHANT_001-11a.11">仕則不求私寵，<lb/></seg>
<seg xml:id="CH2a1452_CHANT_001-11a.12">不為其身，<lb/></seg>
<seg xml:id="CH2a1452_CHANT_001-11a.13">不阿其君，<lb/></seg>
<seg xml:id="CH2a1452_CHANT_001-11a.14">積禮義於朝，<lb/></seg>
<seg xml:id="CH2a1452_CHANT_001-11a.15">播仁風於民，<lb/></seg>
<seg xml:id="CH2a1452_CHANT_001-11a.16">使天下之人翼翼焉向戴其君之尊，<lb/></seg>
<seg xml:id="CH2a1452_CHANT_001-11a.17">欣欣焉歌舞其君之德。<lb/></seg>
<seg xml:id="CH2a1452_CHANT_001-11a.18">《太平御覽》卷四百二引任子此節差完具。<lb/></seg>
</p>
<p>
<seg xml:id="CH2a1452_CHANT_001-12a.1"><pb xml:id="CH2a1452_CHANT_001-12a" ed="CHANT" n="001-12a"/><lb/></seg>
<seg xml:id="CH2a1452_CHANT_001-12a.2">鳳為羽族之美，<lb/></seg>
<seg xml:id="CH2a1452_CHANT_001-12a.3">麟為毛類之俊，<lb/></seg>
<seg xml:id="CH2a1452_CHANT_001-12a.4">龜龍為介蟲之長，<lb/></seg>
<seg xml:id="CH2a1452_CHANT_001-12a.5">梗楠為眾材之最，<lb/></seg>
<seg xml:id="CH2a1452_CHANT_001-12a.6">是物之貴也。<lb/></seg>
<seg xml:id="CH2a1452_CHANT_001-12a.7">《初學記》卷三十、《太平御覽》卷九百十五。<lb/></seg>
</p>
<p>
<seg xml:id="CH2a1452_CHANT_001-12a.8">日月為天下眼目，<lb/></seg>
<seg xml:id="CH2a1452_CHANT_001-12a.9">人不知德；<lb/></seg>
<seg xml:id="CH2a1452_CHANT_001-12a.10">山川為天下衣食，<lb/></seg>
<seg xml:id="CH2a1452_CHANT_001-12a.11">人不能謝。<lb/></seg>
<seg xml:id="CH2a1452_CHANT_001-12a.12">《太平御覽》卷三。<lb/></seg>
</p>
<p>
<seg xml:id="CH2a1452_CHANT_001-13a.1"><pb xml:id="CH2a1452_CHANT_001-13a" ed="CHANT" n="001-13a"/><lb/></seg>
<seg xml:id="CH2a1452_CHANT_001-13a.2">以義事主，<lb/></seg>
<seg xml:id="CH2a1452_CHANT_001-13a.3">不私其己；<lb/></seg>
<seg xml:id="CH2a1452_CHANT_001-13a.4">以仁接人，<lb/></seg>
<seg xml:id="CH2a1452_CHANT_001-13a.5">不謀其欲。<lb/></seg>
<seg xml:id="CH2a1452_CHANT_001-13a.6">火佚焚家，<lb/></seg>
<seg xml:id="CH2a1452_CHANT_001-13a.7">家不罪火；<lb/></seg>
<seg xml:id="CH2a1452_CHANT_001-13a.8">食過傷人，<lb/></seg>
<seg xml:id="CH2a1452_CHANT_001-13a.9">人不罪食，<lb/></seg>
<seg xml:id="CH2a1452_CHANT_001-13a.10">以其積之於仁義，<lb/></seg>
<seg xml:id="CH2a1452_CHANT_001-13a.11">無私害也。<lb/></seg>
<seg xml:id="CH2a1452_CHANT_001-13a.12">伊尹放太甲，<lb/></seg>
<seg xml:id="CH2a1452_CHANT_001-13a.13">太甲無怨心；<lb/></seg>
<seg xml:id="CH2a1452_CHANT_001-13a.14">管仲黜伯氏，<lb/></seg>
<seg xml:id="CH2a1452_CHANT_001-13a.15">伯氏無怨言，<lb/></seg>
<seg xml:id="CH2a1452_CHANT_001-13a.16">以其積之於公正，<lb/></seg>
<seg xml:id="CH2a1452_CHANT_001-13a.17">無私惡也。<lb/></seg>
<seg xml:id="CH2a1452_CHANT_001-13a.18">《太平御覽》四百二十九。<lb/></seg>
</p>
<p>
<seg xml:id="CH2a1452_CHANT_001-14a.1"><pb xml:id="CH2a1452_CHANT_001-14a" ed="CHANT" n="001-14a"/><lb/></seg>
<seg xml:id="CH2a1452_CHANT_001-14a.2">丹淵之珠沉於黃泥。<lb/></seg>
<seg xml:id="CH2a1452_CHANT_001-14a.3">《太平御覽》卷八百三。<lb/></seg>
</p>
</div>
</body>
</text>
</TEI>
