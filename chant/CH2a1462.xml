<TEI xmlns="http://www.tei-c.org/ns/1.0" xml:id="CH2a1462">
<teiHeader>
<fileDesc>
<titleStmt>
<title>嵇叔夜養生論一卷</title>
</titleStmt>
<editionStmt><edition><idno type="kanripo">CH2a1462</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《養生論》</head>
<p>
<seg xml:id="CH2a1462_CHANT_001-1a.1"><pb xml:id="CH2a1462_CHANT_001-1a" ed="CHANT" n="001-1a"/><lb/></seg>
<seg xml:id="CH2a1462_CHANT_001-1a.2">世或有謂神仙可以學得，<lb/></seg>
<seg xml:id="CH2a1462_CHANT_001-1a.3">不死可以力致者。<lb/></seg>
<seg xml:id="CH2a1462_CHANT_001-1a.4">或云上壽百二十，<lb/></seg>
<seg xml:id="CH2a1462_CHANT_001-1a.5">古今所同；<lb/></seg>
<seg xml:id="CH2a1462_CHANT_001-1a.6">過此以往，<lb/></seg>
<seg xml:id="CH2a1462_CHANT_001-1a.7">莫非妖妄者。<lb/></seg>
<seg xml:id="CH2a1462_CHANT_001-1a.8">此皆兩失其情。<lb/></seg>
<seg xml:id="CH2a1462_CHANT_001-1a.9">請試粗論之。<lb/></seg>
<seg xml:id="CH2a1462_CHANT_001-1a.10">夫神仙雖不目見，<lb/></seg>
<seg xml:id="CH2a1462_CHANT_001-1a.11">然記籍所載，<lb/></seg>
<seg xml:id="CH2a1462_CHANT_001-1a.12">前史所傳，<lb/></seg>
<seg xml:id="CH2a1462_CHANT_001-1a.13">較而論之，<lb/></seg>
<seg xml:id="CH2a1462_CHANT_001-1a.14">其有必矣。<lb/></seg>
<seg xml:id="CH2a1462_CHANT_001-1a.15">似特受異氣，<lb/></seg>
<seg xml:id="CH2a1462_CHANT_001-1a.16">稟之自然，<lb/></seg>
<seg xml:id="CH2a1462_CHANT_001-1a.17">非積學所能致也。<lb/></seg>
<seg xml:id="CH2a1462_CHANT_001-1a.18">至於導養得理，<lb/></seg>
<seg xml:id="CH2a1462_CHANT_001-1a.19">以盡性命，<lb/></seg>
<seg xml:id="CH2a1462_CHANT_001-1a.20">上獲千餘歲，<lb/></seg>
<seg xml:id="CH2a1462_CHANT_001-1a.21">下可數百年，<lb/></seg>
<seg xml:id="CH2a1462_CHANT_001-1a.22">可有之耳。<lb/></seg>
<seg xml:id="CH2a1462_CHANT_001-1a.23">而世皆不精，<lb/></seg>
<seg xml:id="CH2a1462_CHANT_001-1a.24">故莫能得之。<lb/></seg>
<seg xml:id="CH2a1462_CHANT_001-1a.25">何以言之？<lb/></seg>
<seg xml:id="CH2a1462_CHANT_001-1a.26">夫服藥求汗，<lb/></seg>
<seg xml:id="CH2a1462_CHANT_001-1a.27">或有弗獲；<lb/></seg>
<seg xml:id="CH2a1462_CHANT_001-1a.28">而愧情一集，<lb/></seg>
<seg xml:id="CH2a1462_CHANT_001-1a.29">渙然流離。<lb/></seg>
<seg xml:id="CH2a1462_CHANT_001-1a.30">終朝未餐，<lb/></seg>
<seg xml:id="CH2a1462_CHANT_001-1a.31">則囂然思食，<lb/></seg>
<seg xml:id="CH2a1462_CHANT_001-1a.32">而曾子銜哀七日不飢。<lb/></seg>
<seg xml:id="CH2a1462_CHANT_001-1a.33">夜分而坐，<lb/></seg>
<seg xml:id="CH2a1462_CHANT_001-1a.34">則低迷思寢；<lb/></seg>
<seg xml:id="CH2a1462_CHANT_001-1a.35">內懷殷憂，<lb/></seg>
<seg xml:id="CH2a1462_CHANT_001-1a.36">則達旦不暝。<lb/></seg>
<seg xml:id="CH2a1462_CHANT_001-1a.37">勁刷理鬢，<lb/></seg>
<seg xml:id="CH2a1462_CHANT_001-1a.38">醇醴發顏，<lb/></seg>
<seg xml:id="CH2a1462_CHANT_001-1a.39">僅乃得之；<lb/></seg>
<seg xml:id="CH2a1462_CHANT_001-1a.40">壯士之怒，<lb/></seg>
<seg xml:id="CH2a1462_CHANT_001-1a.41">赫然殊觀，<lb/></seg>
<seg xml:id="CH2a1462_CHANT_001-1a.42">植髮衝冠。<lb/></seg>
<seg xml:id="CH2a1462_CHANT_001-1a.43">由此言之，<lb/></seg>
<seg xml:id="CH2a1462_CHANT_001-1a.44">精神之於形骸，<lb/></seg>
<seg xml:id="CH2a1462_CHANT_001-1a.45">猶國之有君也。<lb/></seg>
<seg xml:id="CH2a1462_CHANT_001-1a.46">神躁於中，<lb/></seg>
<seg xml:id="CH2a1462_CHANT_001-1a.47">而形喪於外；<lb/></seg>
<seg xml:id="CH2a1462_CHANT_001-1a.48">猶君昏於上，<lb/></seg>
<seg xml:id="CH2a1462_CHANT_001-1a.49">國亂於下也。<lb/></seg>
<seg xml:id="CH2a1462_CHANT_001-1a.50">夫為稼於湯之世，<lb/></seg>
<seg xml:id="CH2a1462_CHANT_001-1a.51">偏有一溉之功者，<lb/></seg>
<seg xml:id="CH2a1462_CHANT_001-1a.52">雖終歸燋爛，<lb/></seg>
<seg xml:id="CH2a1462_CHANT_001-1a.53">必一溉者後枯；<lb/></seg>
<seg xml:id="CH2a1462_CHANT_001-1a.54">然則一溉之益，<lb/></seg>
<seg xml:id="CH2a1462_CHANT_001-1a.55">固不可誣也。<lb/></seg>
<seg xml:id="CH2a1462_CHANT_001-1a.56">而世常謂一怒不足以侵性，<lb/></seg>
<seg xml:id="CH2a1462_CHANT_001-1a.57">一哀不足以傷身；<lb/></seg>
<seg xml:id="CH2a1462_CHANT_001-1a.58">輕而肆之，<lb/></seg>
<seg xml:id="CH2a1462_CHANT_001-1a.59">是猶不識一溉之益，<lb/></seg>
<seg xml:id="CH2a1462_CHANT_001-1a.60">而望嘉穀於旱苗者也。<lb/></seg>
<seg xml:id="CH2a1462_CHANT_001-1a.61">是以君子知形恃神以立，<lb/></seg>
<seg xml:id="CH2a1462_CHANT_001-1a.62">神須形以存。<lb/></seg>
<seg xml:id="CH2a1462_CHANT_001-1a.63">悟生理之易失，<lb/></seg>
<seg xml:id="CH2a1462_CHANT_001-1a.64">知一過之害生。<lb/></seg>
<seg xml:id="CH2a1462_CHANT_001-1a.65">故修性以保神，<lb/></seg>
<seg xml:id="CH2a1462_CHANT_001-1a.66">安心以全身。<lb/></seg>
<seg xml:id="CH2a1462_CHANT_001-1a.67">愛憎不棲於情，<lb/></seg>
<seg xml:id="CH2a1462_CHANT_001-1a.68">憂喜不留於意。<lb/></seg>
<seg xml:id="CH2a1462_CHANT_001-1a.69">泊然無感，<lb/></seg>
<seg xml:id="CH2a1462_CHANT_001-1a.70">而體氣和平，<lb/></seg>
<seg xml:id="CH2a1462_CHANT_001-1a.71">又呼吸吐納，<lb/></seg>
<seg xml:id="CH2a1462_CHANT_001-1a.72">服食養身；<lb/></seg>
<seg xml:id="CH2a1462_CHANT_001-1a.73">使形神相親，<lb/></seg>
<seg xml:id="CH2a1462_CHANT_001-1a.74">表裏俱濟也。<lb/></seg>
<seg xml:id="CH2a1462_CHANT_001-1a.75">夫田種者，<lb/></seg>
<seg xml:id="CH2a1462_CHANT_001-1a.76">一畝十斛，<lb/></seg>
<seg xml:id="CH2a1462_CHANT_001-1a.77">謂之良田。<lb/></seg>
<seg xml:id="CH2a1462_CHANT_001-1a.78">此天下之通稱也。<lb/></seg>
<seg xml:id="CH2a1462_CHANT_001-1a.79">不知區種，<lb/></seg>
<seg xml:id="CH2a1462_CHANT_001-1a.80">可百餘斛。<lb/></seg>
<seg xml:id="CH2a1462_CHANT_001-1a.81">田種一也，<lb/></seg>
<seg xml:id="CH2a1462_CHANT_001-1a.82">至於樹養不同，<lb/></seg>
<seg xml:id="CH2a1462_CHANT_001-1a.83">則功收相懸。<lb/></seg>
<seg xml:id="CH2a1462_CHANT_001-1a.84">謂商無十倍之價，<lb/></seg>
<seg xml:id="CH2a1462_CHANT_001-1a.85">農無百斛之望，<lb/></seg>
<seg xml:id="CH2a1462_CHANT_001-1a.86">此守常而不變者也。<lb/></seg>
<seg xml:id="CH2a1462_CHANT_001-1a.87">且豆令人重，<lb/></seg>
<seg xml:id="CH2a1462_CHANT_001-1a.88">榆令人瞑，<lb/></seg>
<seg xml:id="CH2a1462_CHANT_001-1a.89">合歡蠲忿，<lb/></seg>
<seg xml:id="CH2a1462_CHANT_001-1a.90">萱草忘憂。<lb/></seg>
<seg xml:id="CH2a1462_CHANT_001-1a.91">愚智所共知也。<lb/></seg>
<seg xml:id="CH2a1462_CHANT_001-1a.92">薰辛害目，<lb/></seg>
<seg xml:id="CH2a1462_CHANT_001-1a.93">豚魚不養，<lb/></seg>
<seg xml:id="CH2a1462_CHANT_001-1a.94">常世所識也。<lb/></seg>
<seg xml:id="CH2a1462_CHANT_001-1a.95">蝨處頭而黑，<lb/></seg>
<seg xml:id="CH2a1462_CHANT_001-1a.96">麝食柏而香，<lb/></seg>
<seg xml:id="CH2a1462_CHANT_001-1a.97">頸處險而癭，<lb/></seg>
<seg xml:id="CH2a1462_CHANT_001-1a.98">齒居晉而黃。<lb/></seg>
<seg xml:id="CH2a1462_CHANT_001-1a.99">推此而言，<lb/></seg>
<seg xml:id="CH2a1462_CHANT_001-1a.100">凡所食之氣蒸性染身，<lb/></seg>
<seg xml:id="CH2a1462_CHANT_001-1a.101">莫不相應。<lb/></seg>
<seg xml:id="CH2a1462_CHANT_001-1a.102">豈惟蒸之使重，<lb/></seg>
<seg xml:id="CH2a1462_CHANT_001-1a.103">而無使輕；<lb/></seg>
<seg xml:id="CH2a1462_CHANT_001-1a.104">害之使暗，<lb/></seg>
<seg xml:id="CH2a1462_CHANT_001-1a.105">而無使明；<lb/></seg>
<seg xml:id="CH2a1462_CHANT_001-1a.106">薰之使黃，<lb/></seg>
<seg xml:id="CH2a1462_CHANT_001-1a.107">而無使堅；<lb/></seg>
<seg xml:id="CH2a1462_CHANT_001-1a.108">芬之使香，<lb/></seg>
<seg xml:id="CH2a1462_CHANT_001-1a.109">而無使延哉？<lb/></seg>
<seg xml:id="CH2a1462_CHANT_001-1a.110">故神農曰：<lb/></seg>
<seg xml:id="CH2a1462_CHANT_001-1a.111">上藥養命，<lb/></seg>
<seg xml:id="CH2a1462_CHANT_001-1a.112">中藥養性者，<lb/></seg>
<seg xml:id="CH2a1462_CHANT_001-1a.113">誠知性命之理，<lb/></seg>
<seg xml:id="CH2a1462_CHANT_001-1a.114">因輔養以通也。<lb/></seg>
<seg xml:id="CH2a1462_CHANT_001-1a.115">而世人不察，<lb/></seg>
<seg xml:id="CH2a1462_CHANT_001-1a.116">惟五穀是見，<lb/></seg>
<seg xml:id="CH2a1462_CHANT_001-1a.117">聲色是躭；<lb/></seg>
<seg xml:id="CH2a1462_CHANT_001-1a.118">目惑玄黃，<lb/></seg>
<seg xml:id="CH2a1462_CHANT_001-1a.119">耳務淫哇；<lb/></seg>
<seg xml:id="CH2a1462_CHANT_001-1a.120">滋味煎其府藏，<lb/></seg>
<seg xml:id="CH2a1462_CHANT_001-1a.121">醴醪煮其腸胃，<lb/></seg>
<seg xml:id="CH2a1462_CHANT_001-1a.122">香芳腐其骨髓。<lb/></seg>
<seg xml:id="CH2a1462_CHANT_001-1a.123">喜怒悖其正氣，<lb/></seg>
<seg xml:id="CH2a1462_CHANT_001-1a.124">思慮銷其精神，<lb/></seg>
<seg xml:id="CH2a1462_CHANT_001-1a.125">哀樂殃其平粹。<lb/></seg>
<seg xml:id="CH2a1462_CHANT_001-1a.126">夫以蕞爾之軀，<lb/></seg>
<seg xml:id="CH2a1462_CHANT_001-1a.127">攻之者非一塗；<lb/></seg>
<seg xml:id="CH2a1462_CHANT_001-1a.128">易竭之身，<lb/></seg>
<seg xml:id="CH2a1462_CHANT_001-1a.129">而外內受敵；<lb/></seg>
<seg xml:id="CH2a1462_CHANT_001-1a.130">身非木石，<lb/></seg>
<seg xml:id="CH2a1462_CHANT_001-1a.131">其能久乎？<lb/></seg>
<seg xml:id="CH2a1462_CHANT_001-1a.132">其自用甚者，<lb/></seg>
<seg xml:id="CH2a1462_CHANT_001-1a.133">飲食不節，<lb/></seg>
<seg xml:id="CH2a1462_CHANT_001-1a.134">以生百病。<lb/></seg>
<seg xml:id="CH2a1462_CHANT_001-1a.135">好色不倦，<lb/></seg>
<seg xml:id="CH2a1462_CHANT_001-1a.136">以致乏絕。<lb/></seg>
<seg xml:id="CH2a1462_CHANT_001-1a.137">風寒所災，<lb/></seg>
<seg xml:id="CH2a1462_CHANT_001-1a.138">百毒所傷。<lb/></seg>
<seg xml:id="CH2a1462_CHANT_001-1a.139">中道夭於眾難，<lb/></seg>
<seg xml:id="CH2a1462_CHANT_001-1a.140">世皆知笑悼，<lb/></seg>
<seg xml:id="CH2a1462_CHANT_001-1a.141">謂之不善持生也。<lb/></seg>
<seg xml:id="CH2a1462_CHANT_001-1a.142">至于措身失理，<lb/></seg>
<seg xml:id="CH2a1462_CHANT_001-1a.143">亡之於微，<lb/></seg>
<seg xml:id="CH2a1462_CHANT_001-1a.144">積微成損，<lb/></seg>
<seg xml:id="CH2a1462_CHANT_001-1a.145">積損成衰，<lb/></seg>
<seg xml:id="CH2a1462_CHANT_001-1a.146">從衰得白，<lb/></seg>
<seg xml:id="CH2a1462_CHANT_001-1a.147">從白得老，<lb/></seg>
<seg xml:id="CH2a1462_CHANT_001-1a.148">從老得終，<lb/></seg>
<seg xml:id="CH2a1462_CHANT_001-1a.149">悶若無端。<lb/></seg>
<seg xml:id="CH2a1462_CHANT_001-1a.150">中智以下，<lb/></seg>
<seg xml:id="CH2a1462_CHANT_001-1a.151">謂之自然。<lb/></seg>
<seg xml:id="CH2a1462_CHANT_001-1a.152">縱少覺悟咸歎，<lb/></seg>
<seg xml:id="CH2a1462_CHANT_001-1a.153">恨於所遇之初，<lb/></seg>
<seg xml:id="CH2a1462_CHANT_001-1a.154">而不知慎眾險於未兆。<lb/></seg>
<seg xml:id="CH2a1462_CHANT_001-1a.155">是由桓侯抱將死之疾，<lb/></seg>
<seg xml:id="CH2a1462_CHANT_001-1a.156">而怒扁鵲之先見；<lb/></seg>
<seg xml:id="CH2a1462_CHANT_001-1a.157">以覺痛之日，<lb/></seg>
<seg xml:id="CH2a1462_CHANT_001-1a.158">為受病之始也。<lb/></seg>
<seg xml:id="CH2a1462_CHANT_001-1a.159">害成於微，<lb/></seg>
<seg xml:id="CH2a1462_CHANT_001-1a.160">而救之於著，<lb/></seg>
<seg xml:id="CH2a1462_CHANT_001-1a.161">故有無功之治。<lb/></seg>
<seg xml:id="CH2a1462_CHANT_001-1a.162">馳騁常人之域，<lb/></seg>
<seg xml:id="CH2a1462_CHANT_001-1a.163">故有一切之壽。<lb/></seg>
<seg xml:id="CH2a1462_CHANT_001-1a.164">仰觀俯察，<lb/></seg>
<seg xml:id="CH2a1462_CHANT_001-1a.165">莫不皆然。<lb/></seg>
<seg xml:id="CH2a1462_CHANT_001-1a.166">以多自證，<lb/></seg>
<seg xml:id="CH2a1462_CHANT_001-1a.167">以同自慰，<lb/></seg>
<seg xml:id="CH2a1462_CHANT_001-1a.168">謂天地之理，<lb/></seg>
<seg xml:id="CH2a1462_CHANT_001-1a.169">盡此而已矣。<lb/></seg>
<seg xml:id="CH2a1462_CHANT_001-1a.170">縱聞養生之事，<lb/></seg>
<seg xml:id="CH2a1462_CHANT_001-1a.171">則斷以所見，<lb/></seg>
<seg xml:id="CH2a1462_CHANT_001-1a.172">謂之不然。<lb/></seg>
<seg xml:id="CH2a1462_CHANT_001-1a.173">其次狐疑雖少，<lb/></seg>
<seg xml:id="CH2a1462_CHANT_001-1a.174">庶幾莫知所由。<lb/></seg>
<seg xml:id="CH2a1462_CHANT_001-1a.175">其次自力服藥，<lb/></seg>
<seg xml:id="CH2a1462_CHANT_001-1a.176">半年一年，<lb/></seg>
<seg xml:id="CH2a1462_CHANT_001-1a.177">勞而未驗；<lb/></seg>
<seg xml:id="CH2a1462_CHANT_001-1a.178">志以厭衰，<lb/></seg>
<seg xml:id="CH2a1462_CHANT_001-1a.179">中路復廢。<lb/></seg>
<seg xml:id="CH2a1462_CHANT_001-1a.180">或益之以畎澮，<lb/></seg>
<seg xml:id="CH2a1462_CHANT_001-1a.181">而泄之以尾閭；<lb/></seg>
<seg xml:id="CH2a1462_CHANT_001-1a.182">欲坐望顯報者。<lb/></seg>
<seg xml:id="CH2a1462_CHANT_001-1a.183">或抑情忍欲，<lb/></seg>
<seg xml:id="CH2a1462_CHANT_001-1a.184">割棄榮願，<lb/></seg>
<seg xml:id="CH2a1462_CHANT_001-1a.185">而嗜好常在耳目之前，<lb/></seg>
<seg xml:id="CH2a1462_CHANT_001-1a.186">所希在數十年之後。<lb/></seg>
<seg xml:id="CH2a1462_CHANT_001-1a.187">又恐兩失，<lb/></seg>
<seg xml:id="CH2a1462_CHANT_001-1a.188">內懷猶豫，<lb/></seg>
<seg xml:id="CH2a1462_CHANT_001-1a.189">心戰於內，<lb/></seg>
<seg xml:id="CH2a1462_CHANT_001-1a.190">物誘於外，<lb/></seg>
<seg xml:id="CH2a1462_CHANT_001-1a.191">交賒相傾，<lb/></seg>
<seg xml:id="CH2a1462_CHANT_001-1a.192">如此復敗者。<lb/></seg>
<seg xml:id="CH2a1462_CHANT_001-1a.193">夫至物微妙，<lb/></seg>
<seg xml:id="CH2a1462_CHANT_001-1a.194">可以理知，<lb/></seg>
<seg xml:id="CH2a1462_CHANT_001-1a.195">難以目識。<lb/></seg>
<seg xml:id="CH2a1462_CHANT_001-1a.196">譬猶豫章，<lb/></seg>
<seg xml:id="CH2a1462_CHANT_001-1a.197">生七年然後可覺耳，<lb/></seg>
<seg xml:id="CH2a1462_CHANT_001-1a.198">今以躁競之心，<lb/></seg>
<seg xml:id="CH2a1462_CHANT_001-1a.199">涉希靜之塗；<lb/></seg>
<seg xml:id="CH2a1462_CHANT_001-1a.200">意速而事遲，<lb/></seg>
<seg xml:id="CH2a1462_CHANT_001-1a.201">望近而應遠；<lb/></seg>
<seg xml:id="CH2a1462_CHANT_001-1a.202">故莫能相終。<lb/></seg>
<seg xml:id="CH2a1462_CHANT_001-1a.203">夫悠悠者既以未效不求，<lb/></seg>
<seg xml:id="CH2a1462_CHANT_001-1a.204">而求者以不專喪業，<lb/></seg>
<seg xml:id="CH2a1462_CHANT_001-1a.205">偏恃者以不兼無功，<lb/></seg>
<seg xml:id="CH2a1462_CHANT_001-1a.206">追術者以小道自溺；<lb/></seg>
<seg xml:id="CH2a1462_CHANT_001-1a.207">凡若此類，<lb/></seg>
<seg xml:id="CH2a1462_CHANT_001-1a.208">故欲之者，<lb/></seg>
<seg xml:id="CH2a1462_CHANT_001-1a.209">萬無一能成也。<lb/></seg>
<seg xml:id="CH2a1462_CHANT_001-1a.210">善養生者，<lb/></seg>
<seg xml:id="CH2a1462_CHANT_001-1a.211">則不然矣。<lb/></seg>
<seg xml:id="CH2a1462_CHANT_001-1a.212">清虛靜泰，<lb/></seg>
<seg xml:id="CH2a1462_CHANT_001-1a.213">少私寡欲。<lb/></seg>
<seg xml:id="CH2a1462_CHANT_001-1a.214">知名位之傷德，<lb/></seg>
<seg xml:id="CH2a1462_CHANT_001-1a.215">故忽而不營；<lb/></seg>
<seg xml:id="CH2a1462_CHANT_001-1a.216">非欲而強禁也。<lb/></seg>
<seg xml:id="CH2a1462_CHANT_001-1a.217">識厚味之害性，<lb/></seg>
<seg xml:id="CH2a1462_CHANT_001-1a.218">故棄而弗顧；<lb/></seg>
<seg xml:id="CH2a1462_CHANT_001-1a.219">非貪而後抑也。<lb/></seg>
<seg xml:id="CH2a1462_CHANT_001-1a.220">外物以累心不存，<lb/></seg>
<seg xml:id="CH2a1462_CHANT_001-1a.221">神氣以醇白獨著。<lb/></seg>
<seg xml:id="CH2a1462_CHANT_001-1a.222">曠然無憂患，<lb/></seg>
<seg xml:id="CH2a1462_CHANT_001-1a.223">寂然無思慮。<lb/></seg>
<seg xml:id="CH2a1462_CHANT_001-1a.224">又守之以一，<lb/></seg>
<seg xml:id="CH2a1462_CHANT_001-1a.225">養之以和。<lb/></seg>
<seg xml:id="CH2a1462_CHANT_001-1a.226">和理日濟，<lb/></seg>
<seg xml:id="CH2a1462_CHANT_001-1a.227">同乎大順。<lb/></seg>
<seg xml:id="CH2a1462_CHANT_001-1a.228">然後蒸以靈芝，<lb/></seg>
<seg xml:id="CH2a1462_CHANT_001-1a.229">潤以醴泉，<lb/></seg>
<seg xml:id="CH2a1462_CHANT_001-1a.230">晞以朝陽，<lb/></seg>
<seg xml:id="CH2a1462_CHANT_001-1a.231">綏以五絃。<lb/></seg>
<seg xml:id="CH2a1462_CHANT_001-1a.232">無為自得，<lb/></seg>
<seg xml:id="CH2a1462_CHANT_001-1a.233">體妙心玄。<lb/></seg>
<seg xml:id="CH2a1462_CHANT_001-1a.234">忘歡而後樂足；<lb/></seg>
<seg xml:id="CH2a1462_CHANT_001-1a.235">遺生而後身存。<lb/></seg>
<seg xml:id="CH2a1462_CHANT_001-1a.236">若此以往，<lb/></seg>
<seg xml:id="CH2a1462_CHANT_001-1a.237">庶可與羨門比壽，<lb/></seg>
<seg xml:id="CH2a1462_CHANT_001-1a.238">王喬爭年。<lb/></seg>
<seg xml:id="CH2a1462_CHANT_001-1a.239">何為其無有哉？<lb/></seg>
</p>
</div>
</body>
</text>
</TEI>
