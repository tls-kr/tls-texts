<TEI xmlns="http://www.tei-c.org/ns/1.0" xml:id="CH2a1469">
<teiHeader>
<fileDesc>
<titleStmt>
<title>篤論一卷</title>
</titleStmt>
<editionStmt><edition><idno type="kanripo">CH2a1469</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《篤論》</head>
<p>
<seg xml:id="CH2a1469_CHANT_001-1a.1"><pb xml:id="CH2a1469_CHANT_001-1a" ed="CHANT" n="001-1a"/><lb/></seg>
<seg xml:id="CH2a1469_CHANT_001-1a.2">水性勝火，<lb/></seg>
<seg xml:id="CH2a1469_CHANT_001-1a.3">分之以釜甑，<lb/></seg>
<seg xml:id="CH2a1469_CHANT_001-1a.4">則火強而水弱；<lb/></seg>
<seg xml:id="CH2a1469_CHANT_001-1a.5">人性勝志，<lb/></seg>
<seg xml:id="CH2a1469_CHANT_001-1a.6">分之以利欲，<lb/></seg>
<seg xml:id="CH2a1469_CHANT_001-1a.7">則志強而性弱。<lb/></seg>
<seg xml:id="CH2a1469_CHANT_001-1a.8">馬總《意林》卷五。<lb/></seg>
</p>
<p>
<seg xml:id="CH2a1469_CHANT_001-1a.9">攷實性行莫過于鄉閭，<lb/></seg>
<seg xml:id="CH2a1469_CHANT_001-1a.10">校才選能莫善于對策。<lb/></seg>
<seg xml:id="CH2a1469_CHANT_001-1a.11">同上。<lb/></seg>
</p>
<p>
<seg xml:id="CH2a1469_CHANT_001-2a.1"><pb xml:id="CH2a1469_CHANT_001-2a" ed="CHANT" n="001-2a"/><lb/></seg>
<seg xml:id="CH2a1469_CHANT_001-2a.2">用不盡其人，<lb/></seg>
<seg xml:id="CH2a1469_CHANT_001-2a.3">雖才且無益，<lb/></seg>
<seg xml:id="CH2a1469_CHANT_001-2a.4">所存非所務，<lb/></seg>
<seg xml:id="CH2a1469_CHANT_001-2a.5">所務非世要。<lb/></seg>
<seg xml:id="CH2a1469_CHANT_001-2a.6">上疏曰：<lb/></seg>
<seg xml:id="CH2a1469_CHANT_001-2a.7">《書》稱明試以功，<lb/></seg>
<seg xml:id="CH2a1469_CHANT_001-2a.8">三考黜陟，<lb/></seg>
<seg xml:id="CH2a1469_CHANT_001-2a.9">誠帝王之盛制。<lb/></seg>
<seg xml:id="CH2a1469_CHANT_001-2a.10">使有能者當其官，<lb/></seg>
<seg xml:id="CH2a1469_CHANT_001-2a.11">有功者受其祿，<lb/></seg>
<seg xml:id="CH2a1469_CHANT_001-2a.12">譬猶鳥獲之舉千鈞，<lb/></seg>
<seg xml:id="CH2a1469_CHANT_001-2a.13">良、樂之選驥足也。<lb/></seg>
<seg xml:id="CH2a1469_CHANT_001-2a.14">雖歷六代而考績之法不著，<lb/></seg>
<seg xml:id="CH2a1469_CHANT_001-2a.15">關七聖而課試之文不垂，<lb/></seg>
<seg xml:id="CH2a1469_CHANT_001-2a.16">臣誠以為其法可粗依，<lb/></seg>
<seg xml:id="CH2a1469_CHANT_001-2a.17">其詳難備舉故也。<lb/></seg>
<seg xml:id="CH2a1469_CHANT_001-2a.18">語曰：<lb/></seg>
<seg xml:id="CH2a1469_CHANT_001-2a.19">世有亂人而無亂法。<lb/></seg>
<seg xml:id="CH2a1469_CHANT_001-2a.20">若使法可專任，<lb/></seg>
<seg xml:id="CH2a1469_CHANT_001-2a.21">則唐、虞可不須稷、契之佐，<lb/></seg>
<seg xml:id="CH2a1469_CHANT_001-2a.22">殷、周無貴伊、呂之輔矣。<lb/></seg>
<seg xml:id="CH2a1469_CHANT_001-2a.23">今奏考功者，<lb/></seg>
<seg xml:id="CH2a1469_CHANT_001-2a.24">陳周、漢之法為，<lb/></seg>
<seg xml:id="CH2a1469_CHANT_001-2a.25">綴京房之本旨，<lb/></seg>
<seg xml:id="CH2a1469_CHANT_001-2a.26">可謂明考課之要矣。<lb/></seg>
<seg xml:id="CH2a1469_CHANT_001-2a.27">於以崇揖讓之風，<lb/></seg>
<seg xml:id="CH2a1469_CHANT_001-2a.28">興濟濟之治，<lb/></seg>
<seg xml:id="CH2a1469_CHANT_001-2a.29">臣以為未盡善也。<lb/></seg>
<seg xml:id="CH2a1469_CHANT_001-2a.30">其欲使州郡考士，<lb/></seg>
<seg xml:id="CH2a1469_CHANT_001-2a.31">必由四科，<lb/></seg>
<seg xml:id="CH2a1469_CHANT_001-2a.32">皆有事效，<lb/></seg>
<seg xml:id="CH2a1469_CHANT_001-2a.33">然後察舉，<lb/></seg>
<seg xml:id="CH2a1469_CHANT_001-2a.34">試辟公府，<lb/></seg>
<seg xml:id="CH2a1469_CHANT_001-2a.35">為親民長吏，<lb/></seg>
<seg xml:id="CH2a1469_CHANT_001-2a.36">轉以功次補郡守者，<lb/></seg>
<seg xml:id="CH2a1469_CHANT_001-2a.37">或就增秩賜爵，<lb/></seg>
<seg xml:id="CH2a1469_CHANT_001-2a.38">此最考課之急務也。<lb/></seg>
<seg xml:id="CH2a1469_CHANT_001-2a.39">臣以為便當顯其身，<lb/></seg>
<seg xml:id="CH2a1469_CHANT_001-2a.40">用其言，<lb/></seg>
<seg xml:id="CH2a1469_CHANT_001-2a.41">使具為課州郡之法，<lb/></seg>
<seg xml:id="CH2a1469_CHANT_001-2a.42">法具施行，<lb/></seg>
<seg xml:id="CH2a1469_CHANT_001-2a.43">立必信之賞，<lb/></seg>
<seg xml:id="CH2a1469_CHANT_001-2a.44">施必行之罰。<lb/></seg>
<seg xml:id="CH2a1469_CHANT_001-2a.45">至於公卿又內職大臣，<lb/></seg>
<seg xml:id="CH2a1469_CHANT_001-2a.46">亦當俱以其職考課之也。<lb/></seg>
<seg xml:id="CH2a1469_CHANT_001-2a.47">古之三公，<lb/></seg>
<seg xml:id="CH2a1469_CHANT_001-2a.48">坐而論道，<lb/></seg>
<seg xml:id="CH2a1469_CHANT_001-2a.49">內職大臣，<lb/></seg>
<seg xml:id="CH2a1469_CHANT_001-2a.50">納言補闕，<lb/></seg>
<seg xml:id="CH2a1469_CHANT_001-2a.51">無善不紀，<lb/></seg>
<seg xml:id="CH2a1469_CHANT_001-2a.52">無過不舉。<lb/></seg>
<seg xml:id="CH2a1469_CHANT_001-2a.53">且天下至大，<lb/></seg>
<seg xml:id="CH2a1469_CHANT_001-2a.54">萬機至眾，<lb/></seg>
<seg xml:id="CH2a1469_CHANT_001-2a.55">誠非一明所能徧照。<lb/></seg>
<seg xml:id="CH2a1469_CHANT_001-2a.56">故君為元首，<lb/></seg>
<seg xml:id="CH2a1469_CHANT_001-2a.57">臣為服股肱，<lb/></seg>
<seg xml:id="CH2a1469_CHANT_001-2a.58">明其一體相須而成也。<lb/></seg>
<seg xml:id="CH2a1469_CHANT_001-2a.59">是以古人稱廊廟之材，<lb/></seg>
<seg xml:id="CH2a1469_CHANT_001-2a.60">非一木之枝；<lb/></seg>
<seg xml:id="CH2a1469_CHANT_001-2a.61">帝王之業，<lb/></seg>
<seg xml:id="CH2a1469_CHANT_001-2a.62">非一士之略。<lb/></seg>
<seg xml:id="CH2a1469_CHANT_001-2a.63">由是言之，<lb/></seg>
<seg xml:id="CH2a1469_CHANT_001-2a.64">焉有大臣守職辨課可以致雍熙者哉！<lb/></seg>
<seg xml:id="CH2a1469_CHANT_001-2a.65">且布衣之交，<lb/></seg>
<seg xml:id="CH2a1469_CHANT_001-2a.66">猶有務信誓而蹈水火，<lb/></seg>
<seg xml:id="CH2a1469_CHANT_001-2a.67">感知己而披肝膽，<lb/></seg>
<seg xml:id="CH2a1469_CHANT_001-2a.68">徇聲名而立節義者，<lb/></seg>
<seg xml:id="CH2a1469_CHANT_001-2a.69">況於束帶立朝，<lb/></seg>
<seg xml:id="CH2a1469_CHANT_001-2a.70">致位卿相，<lb/></seg>
<seg xml:id="CH2a1469_CHANT_001-2a.71">所務者非特匹夫之信，<lb/></seg>
<seg xml:id="CH2a1469_CHANT_001-2a.72">所感者非徒知己之惠，<lb/></seg>
<seg xml:id="CH2a1469_CHANT_001-2a.73">所徇者豈聲名而已乎！<lb/></seg>
<seg xml:id="CH2a1469_CHANT_001-2a.74">諸蒙寵祿受重任者，<lb/></seg>
<seg xml:id="CH2a1469_CHANT_001-2a.75">不徒欲舉明主於唐、虞之上而已，<lb/></seg>
<seg xml:id="CH2a1469_CHANT_001-2a.76">身亦欲廁稷、契之列，<lb/></seg>
<seg xml:id="CH2a1469_CHANT_001-2a.77">是以古人不患於念治之心不盡，<lb/></seg>
<seg xml:id="CH2a1469_CHANT_001-2a.78">患於自任之意不足，<lb/></seg>
<seg xml:id="CH2a1469_CHANT_001-2a.79">此誠人主使之然也。<lb/></seg>
<seg xml:id="CH2a1469_CHANT_001-2a.80">唐、虞之君，<lb/></seg>
<seg xml:id="CH2a1469_CHANT_001-2a.81">委任稷、契、夔、龍而責成功，<lb/></seg>
<seg xml:id="CH2a1469_CHANT_001-2a.82">及其罪也，<lb/></seg>
<seg xml:id="CH2a1469_CHANT_001-2a.83">殛鯀而放四凶。<lb/></seg>
<seg xml:id="CH2a1469_CHANT_001-2a.84">今大臣親奉明詔，<lb/></seg>
<seg xml:id="CH2a1469_CHANT_001-2a.85">給事目下，<lb/></seg>
<seg xml:id="CH2a1469_CHANT_001-2a.86">有其夙夜在公，<lb/></seg>
<seg xml:id="CH2a1469_CHANT_001-2a.87">恪勤特立，<lb/></seg>
<seg xml:id="CH2a1469_CHANT_001-2a.88">當官不撓貴勢，<lb/></seg>
<seg xml:id="CH2a1469_CHANT_001-2a.89">執平不阿所私，<lb/></seg>
<seg xml:id="CH2a1469_CHANT_001-2a.90">危言危行以處朝廷者，<lb/></seg>
<seg xml:id="CH2a1469_CHANT_001-2a.91">自明主所察也。<lb/></seg>
<seg xml:id="CH2a1469_CHANT_001-2a.92">若尸祿以為高，<lb/></seg>
<seg xml:id="CH2a1469_CHANT_001-2a.93">拱嘿以為智，<lb/></seg>
<seg xml:id="CH2a1469_CHANT_001-2a.94">當官苟在於免負，<lb/></seg>
<seg xml:id="CH2a1469_CHANT_001-2a.95">立朝不忘於容身，<lb/></seg>
<seg xml:id="CH2a1469_CHANT_001-2a.96">絜行遜言以處朝廷者，<lb/></seg>
<seg xml:id="CH2a1469_CHANT_001-2a.97">亦明主所察也。<lb/></seg>
<seg xml:id="CH2a1469_CHANT_001-2a.98">誠使容身保位，<lb/></seg>
<seg xml:id="CH2a1469_CHANT_001-2a.99">無放退之辜，<lb/></seg>
<seg xml:id="CH2a1469_CHANT_001-2a.100">而盡節在公，<lb/></seg>
<seg xml:id="CH2a1469_CHANT_001-2a.101">抱見疑之勢，<lb/></seg>
<seg xml:id="CH2a1469_CHANT_001-2a.102">公義不修而私議成俗，<lb/></seg>
<seg xml:id="CH2a1469_CHANT_001-2a.103">雖仲尼為謀，<lb/></seg>
<seg xml:id="CH2a1469_CHANT_001-2a.104">猶不能盡一才，<lb/></seg>
<seg xml:id="CH2a1469_CHANT_001-2a.105">又況於世俗之人乎！<lb/></seg>
<seg xml:id="CH2a1469_CHANT_001-2a.106">今之學者，<lb/></seg>
<seg xml:id="CH2a1469_CHANT_001-2a.107">師商、韓而上法術，<lb/></seg>
<seg xml:id="CH2a1469_CHANT_001-2a.108">競以儒家為迂闊，<lb/></seg>
<seg xml:id="CH2a1469_CHANT_001-2a.109">不周世用，<lb/></seg>
<seg xml:id="CH2a1469_CHANT_001-2a.110">此最風俗之流弊，<lb/></seg>
<seg xml:id="CH2a1469_CHANT_001-2a.111">創業者之所致慎也。<lb/></seg>
</p>
<p>
<seg xml:id="CH2a1469_CHANT_001-3a.1"><pb xml:id="CH2a1469_CHANT_001-3a" ed="CHANT" n="001-3a"/><lb/></seg>
<seg xml:id="CH2a1469_CHANT_001-3a.2">又上疏曰：<lb/></seg>
<seg xml:id="CH2a1469_CHANT_001-3a.3">伏見尚書郎廉昭奏左丞曹璠以罰當關不依詔，<lb/></seg>
<seg xml:id="CH2a1469_CHANT_001-3a.4">坐判問。<lb/></seg>
<seg xml:id="CH2a1469_CHANT_001-3a.5">又云諸當坐者別奏。<lb/></seg>
<seg xml:id="CH2a1469_CHANT_001-3a.6">尚書令陳矯自奏不敢辭罰，<lb/></seg>
<seg xml:id="CH2a1469_CHANT_001-3a.7">亦不敢以處重為恭，<lb/></seg>
<seg xml:id="CH2a1469_CHANT_001-3a.8">意至懇惻。<lb/></seg>
<seg xml:id="CH2a1469_CHANT_001-3a.9">臣竊愍然為朝廷惜之。<lb/></seg>
<seg xml:id="CH2a1469_CHANT_001-3a.10">夫聖人不擇世而興，<lb/></seg>
<seg xml:id="CH2a1469_CHANT_001-3a.11">不易民而治，<lb/></seg>
<seg xml:id="CH2a1469_CHANT_001-3a.12">然而生必有賢智之佐者，<lb/></seg>
<seg xml:id="CH2a1469_CHANT_001-3a.13">蓋進之以道，<lb/></seg>
<seg xml:id="CH2a1469_CHANT_001-3a.14">師之以禮故也。<lb/></seg>
<seg xml:id="CH2a1469_CHANT_001-3a.15">古之帝王之所以能輔世長民者，<lb/></seg>
<seg xml:id="CH2a1469_CHANT_001-3a.16">莫不遠得百姓之懽心，<lb/></seg>
<seg xml:id="CH2a1469_CHANT_001-3a.17">近盡群臣之智力。<lb/></seg>
<seg xml:id="CH2a1469_CHANT_001-3a.18">誠使今朝任職之臣皆天下之選，<lb/></seg>
<seg xml:id="CH2a1469_CHANT_001-3a.19">而不能盡其力，<lb/></seg>
<seg xml:id="CH2a1469_CHANT_001-3a.20">不可謂能使人；<lb/></seg>
<seg xml:id="CH2a1469_CHANT_001-3a.21">若非天下之選，<lb/></seg>
<seg xml:id="CH2a1469_CHANT_001-3a.22">亦不可謂能官人。<lb/></seg>
<seg xml:id="CH2a1469_CHANT_001-3a.23">陛下憂勞萬機，<lb/></seg>
<seg xml:id="CH2a1469_CHANT_001-3a.24">或親燈火，<lb/></seg>
<seg xml:id="CH2a1469_CHANT_001-3a.25">而庶事不康，<lb/></seg>
<seg xml:id="CH2a1469_CHANT_001-3a.26">刑禁日弛，<lb/></seg>
<seg xml:id="CH2a1469_CHANT_001-3a.27">豈非股肱不稱之明效歟？<lb/></seg>
<seg xml:id="CH2a1469_CHANT_001-3a.28">原其所由，<lb/></seg>
<seg xml:id="CH2a1469_CHANT_001-3a.29">非獨臣有不盡忠，<lb/></seg>
<seg xml:id="CH2a1469_CHANT_001-3a.30">亦主有不能使。<lb/></seg>
<seg xml:id="CH2a1469_CHANT_001-3a.31">百里奚愚於虞而智於秦，<lb/></seg>
<seg xml:id="CH2a1469_CHANT_001-3a.32">豫讓苟容中行而著節智伯，<lb/></seg>
<seg xml:id="CH2a1469_CHANT_001-3a.33">斯則古人之明驗矣。<lb/></seg>
<seg xml:id="CH2a1469_CHANT_001-3a.34">今臣言一朝皆不忠，<lb/></seg>
<seg xml:id="CH2a1469_CHANT_001-3a.35">是誣一朝也；<lb/></seg>
<seg xml:id="CH2a1469_CHANT_001-3a.36">然其事類可推而得。<lb/></seg>
<seg xml:id="CH2a1469_CHANT_001-3a.37">陛下感帑藏之不充實，<lb/></seg>
<seg xml:id="CH2a1469_CHANT_001-3a.38">而軍事未息，<lb/></seg>
<seg xml:id="CH2a1469_CHANT_001-3a.39">至乃斷四時之賦衣，<lb/></seg>
<seg xml:id="CH2a1469_CHANT_001-3a.40">薄御府之私穀，<lb/></seg>
<seg xml:id="CH2a1469_CHANT_001-3a.41">帥由聖意，<lb/></seg>
<seg xml:id="CH2a1469_CHANT_001-3a.42">舉朝稱明，<lb/></seg>
<seg xml:id="CH2a1469_CHANT_001-3a.43">與聞政事密勿大臣，<lb/></seg>
<seg xml:id="CH2a1469_CHANT_001-3a.44">寧有懇懇憂此者乎？<lb/></seg>
<seg xml:id="CH2a1469_CHANT_001-3a.45">騎都尉王才、幸樂人孟思所為不法，<lb/></seg>
<seg xml:id="CH2a1469_CHANT_001-3a.46">振動京都，<lb/></seg>
<seg xml:id="CH2a1469_CHANT_001-3a.47">而其罪狀發於小吏，<lb/></seg>
<seg xml:id="CH2a1469_CHANT_001-3a.48">公卿大臣初無一言。<lb/></seg>
<seg xml:id="CH2a1469_CHANT_001-3a.49">自陛下踐阼以來，<lb/></seg>
<seg xml:id="CH2a1469_CHANT_001-3a.50">司隸校尉、御史中丞寧有舉綱維以督姦宄，<lb/></seg>
<seg xml:id="CH2a1469_CHANT_001-3a.51">使朝廷肅然者耶？<lb/></seg>
<seg xml:id="CH2a1469_CHANT_001-3a.52">若陛下以為今世無良才，<lb/></seg>
<seg xml:id="CH2a1469_CHANT_001-3a.53">朝廷乏賢佐，<lb/></seg>
<seg xml:id="CH2a1469_CHANT_001-3a.54">豈可追望稷、契之遐蹤，<lb/></seg>
<seg xml:id="CH2a1469_CHANT_001-3a.55">坐待來世之儁乂乎今之所謂賢者，<lb/></seg>
<seg xml:id="CH2a1469_CHANT_001-3a.56">盡有大官而享厚祿矣，<lb/></seg>
<seg xml:id="CH2a1469_CHANT_001-3a.57">然而奉上之節未立，<lb/></seg>
<seg xml:id="CH2a1469_CHANT_001-3a.58">向公之心不一者，<lb/></seg>
<seg xml:id="CH2a1469_CHANT_001-3a.59">委任之責不專，<lb/></seg>
<seg xml:id="CH2a1469_CHANT_001-3a.60">而俗多忌諱故也。<lb/></seg>
<seg xml:id="CH2a1469_CHANT_001-3a.61">臣以為忠臣不必親，<lb/></seg>
<seg xml:id="CH2a1469_CHANT_001-3a.62">親臣不必忠，<lb/></seg>
<seg xml:id="CH2a1469_CHANT_001-3a.63">何者？<lb/></seg>
<seg xml:id="CH2a1469_CHANT_001-3a.64">以其居無嫌之地而事得自盡也。<lb/></seg>
<seg xml:id="CH2a1469_CHANT_001-3a.65">今有疏者毀人不實其所毀，<lb/></seg>
<seg xml:id="CH2a1469_CHANT_001-3a.66">而必曰私報所憎，<lb/></seg>
<seg xml:id="CH2a1469_CHANT_001-3a.67">譽人不實其所譽，<lb/></seg>
<seg xml:id="CH2a1469_CHANT_001-3a.68">而必曰私愛所親，<lb/></seg>
<seg xml:id="CH2a1469_CHANT_001-3a.69">左右或因之以進憎愛之說。<lb/></seg>
<seg xml:id="CH2a1469_CHANT_001-3a.70">非獨毀譽有之，<lb/></seg>
<seg xml:id="CH2a1469_CHANT_001-3a.71">損益亦皆有嫌。<lb/></seg>
<seg xml:id="CH2a1469_CHANT_001-3a.72">陛下當思所以闡廣朝臣之心，<lb/></seg>
<seg xml:id="CH2a1469_CHANT_001-3a.73">篤厲有道之節，<lb/></seg>
<seg xml:id="CH2a1469_CHANT_001-3a.74">使之自同古人，<lb/></seg>
<seg xml:id="CH2a1469_CHANT_001-3a.75">望與竹帛耳。<lb/></seg>
<seg xml:id="CH2a1469_CHANT_001-3a.76">反使如廉昭者擾亂其間，<lb/></seg>
<seg xml:id="CH2a1469_CHANT_001-3a.77">臣懼大臣遂將容身保位，<lb/></seg>
<seg xml:id="CH2a1469_CHANT_001-3a.78">坐觀得失，<lb/></seg>
<seg xml:id="CH2a1469_CHANT_001-3a.79">為來世戒也！<lb/></seg>
<seg xml:id="CH2a1469_CHANT_001-3a.80">昔周公戒魯侯曰：<lb/></seg>
<seg xml:id="CH2a1469_CHANT_001-3a.81">無使大臣怨何不以，<lb/></seg>
<seg xml:id="CH2a1469_CHANT_001-3a.82">不言聲愚，<lb/></seg>
<seg xml:id="CH2a1469_CHANT_001-3a.83">明皆當世用也。<lb/></seg>
<seg xml:id="CH2a1469_CHANT_001-3a.84">堯數舜之功，<lb/></seg>
<seg xml:id="CH2a1469_CHANT_001-3a.85">稱去四凶，<lb/></seg>
<seg xml:id="CH2a1469_CHANT_001-3a.86">不言大小，<lb/></seg>
<seg xml:id="CH2a1469_CHANT_001-3a.87">有罪則去也。<lb/></seg>
<seg xml:id="CH2a1469_CHANT_001-3a.88">今者朝臣不自以為不能，<lb/></seg>
<seg xml:id="CH2a1469_CHANT_001-3a.89">以陛下為不任也；<lb/></seg>
<seg xml:id="CH2a1469_CHANT_001-3a.90">不自以為不智，<lb/></seg>
<seg xml:id="CH2a1469_CHANT_001-3a.91">以陛下為不問也。<lb/></seg>
<seg xml:id="CH2a1469_CHANT_001-3a.92">陛下可不遵周公之所以用，<lb/></seg>
<seg xml:id="CH2a1469_CHANT_001-3a.93">大舜之所以去？<lb/></seg>
<seg xml:id="CH2a1469_CHANT_001-3a.94">使侍中、尚書坐則侍幄帷，<lb/></seg>
<seg xml:id="CH2a1469_CHANT_001-3a.95">行則從華輦，<lb/></seg>
<seg xml:id="CH2a1469_CHANT_001-3a.96">親對詔問，<lb/></seg>
<seg xml:id="CH2a1469_CHANT_001-3a.97">所陳必達，<lb/></seg>
<seg xml:id="CH2a1469_CHANT_001-3a.98">則群臣之行，<lb/></seg>
<seg xml:id="CH2a1469_CHANT_001-3a.99">能否皆可得而知；<lb/></seg>
<seg xml:id="CH2a1469_CHANT_001-3a.100">忠能者進，<lb/></seg>
<seg xml:id="CH2a1469_CHANT_001-3a.101">闇劣者退，<lb/></seg>
<seg xml:id="CH2a1469_CHANT_001-3a.102">誰敢依違而不自盡？<lb/></seg>
<seg xml:id="CH2a1469_CHANT_001-3a.103">以陛下之聖明，<lb/></seg>
<seg xml:id="CH2a1469_CHANT_001-3a.104">親與群臣論議政事，<lb/></seg>
<seg xml:id="CH2a1469_CHANT_001-3a.105">使群臣人得自進，<lb/></seg>
<seg xml:id="CH2a1469_CHANT_001-3a.106">人自以為親，<lb/></seg>
<seg xml:id="CH2a1469_CHANT_001-3a.107">人思所以報，<lb/></seg>
<seg xml:id="CH2a1469_CHANT_001-3a.108">賢愚能否，<lb/></seg>
<seg xml:id="CH2a1469_CHANT_001-3a.109">在陛下之所用。<lb/></seg>
<seg xml:id="CH2a1469_CHANT_001-3a.110">以此治事，<lb/></seg>
<seg xml:id="CH2a1469_CHANT_001-3a.111">何事不辦？<lb/></seg>
<seg xml:id="CH2a1469_CHANT_001-3a.112">以此建功，<lb/></seg>
<seg xml:id="CH2a1469_CHANT_001-3a.113">何功不成？<lb/></seg>
<seg xml:id="CH2a1469_CHANT_001-3a.114">每有軍事，<lb/></seg>
<seg xml:id="CH2a1469_CHANT_001-3a.115">詔書常曰：<lb/></seg>
<seg xml:id="CH2a1469_CHANT_001-3a.116">誰當憂此者邪？<lb/></seg>
<seg xml:id="CH2a1469_CHANT_001-3a.117">吾當自憂耳。<lb/></seg>
<seg xml:id="CH2a1469_CHANT_001-3a.118">近詔又曰：<lb/></seg>
<seg xml:id="CH2a1469_CHANT_001-3a.119">憂公忘私者必不然，<lb/></seg>
<seg xml:id="CH2a1469_CHANT_001-3a.120">但先公後私即自辨也。<lb/></seg>
<seg xml:id="CH2a1469_CHANT_001-3a.121">伏讀明詔，<lb/></seg>
<seg xml:id="CH2a1469_CHANT_001-3a.122">乃知聖恩究盡下情，<lb/></seg>
<seg xml:id="CH2a1469_CHANT_001-3a.123">然亦怪陛下不知其本而憂其末也。<lb/></seg>
<seg xml:id="CH2a1469_CHANT_001-3a.124">人之能否，<lb/></seg>
<seg xml:id="CH2a1469_CHANT_001-3a.125">實有本性，<lb/></seg>
<seg xml:id="CH2a1469_CHANT_001-3a.126">雖臣亦以為朝臣不盡稱職也。<lb/></seg>
<seg xml:id="CH2a1469_CHANT_001-3a.127">明主之用人也，<lb/></seg>
<seg xml:id="CH2a1469_CHANT_001-3a.128">使能者不敢遺其力，<lb/></seg>
<seg xml:id="CH2a1469_CHANT_001-3a.129">而不能者不得處非其任。<lb/></seg>
<seg xml:id="CH2a1469_CHANT_001-3a.130">選舉非其人，<lb/></seg>
<seg xml:id="CH2a1469_CHANT_001-3a.131">未必為有罪也；<lb/></seg>
<seg xml:id="CH2a1469_CHANT_001-3a.132">舉朝共容非其人，<lb/></seg>
<seg xml:id="CH2a1469_CHANT_001-3a.133">乃為怪耳。<lb/></seg>
<seg xml:id="CH2a1469_CHANT_001-3a.134">陛下知其不盡力也，<lb/></seg>
<seg xml:id="CH2a1469_CHANT_001-3a.135">而代之憂其職，<lb/></seg>
<seg xml:id="CH2a1469_CHANT_001-3a.136">知其不能也，<lb/></seg>
<seg xml:id="CH2a1469_CHANT_001-3a.137">而教之治其事，<lb/></seg>
<seg xml:id="CH2a1469_CHANT_001-3a.138">豈徒主勞而臣逸哉？<lb/></seg>
<seg xml:id="CH2a1469_CHANT_001-3a.139">雖聖賢並世，<lb/></seg>
<seg xml:id="CH2a1469_CHANT_001-3a.140">終不能以此為治也。<lb/></seg>
<seg xml:id="CH2a1469_CHANT_001-3a.141">陛下又患臺閣禁令之不密，<lb/></seg>
<seg xml:id="CH2a1469_CHANT_001-3a.142">人事請屬之不絕，<lb/></seg>
<seg xml:id="CH2a1469_CHANT_001-3a.143">聽伊尹作迎客出入之制，<lb/></seg>
<seg xml:id="CH2a1469_CHANT_001-3a.144">選司徒更惡吏以守寺門；<lb/></seg>
<seg xml:id="CH2a1469_CHANT_001-3a.145">威禁由之，<lb/></seg>
<seg xml:id="CH2a1469_CHANT_001-3a.146">實未得為禁之本也。<lb/></seg>
<seg xml:id="CH2a1469_CHANT_001-3a.147">昔漢安帝時，<lb/></seg>
<seg xml:id="CH2a1469_CHANT_001-3a.148">少府竇嘉辟廷尉郭躬無罪之兄子，<lb/></seg>
<seg xml:id="CH2a1469_CHANT_001-3a.149">猶見舉奏，<lb/></seg>
<seg xml:id="CH2a1469_CHANT_001-3a.150">章劾紛紛。<lb/></seg>
<seg xml:id="CH2a1469_CHANT_001-3a.151">近司隸校尉孔羨辟大將軍狂悖之弟，<lb/></seg>
<seg xml:id="CH2a1469_CHANT_001-3a.152">而有司嘿爾，<lb/></seg>
<seg xml:id="CH2a1469_CHANT_001-3a.153">望風希指，<lb/></seg>
<seg xml:id="CH2a1469_CHANT_001-3a.154">甚於受屬。<lb/></seg>
<seg xml:id="CH2a1469_CHANT_001-3a.155">選舉不以實，<lb/></seg>
<seg xml:id="CH2a1469_CHANT_001-3a.156">人事之大者也。<lb/></seg>
<seg xml:id="CH2a1469_CHANT_001-3a.157">嘉有親戚之寵，<lb/></seg>
<seg xml:id="CH2a1469_CHANT_001-3a.158">躬非社稷重臣，<lb/></seg>
<seg xml:id="CH2a1469_CHANT_001-3a.159">猶尚如此，<lb/></seg>
<seg xml:id="CH2a1469_CHANT_001-3a.160">以今況古，<lb/></seg>
<seg xml:id="CH2a1469_CHANT_001-3a.161">陛下自不督必行之罰以絕阿黨之原耳。<lb/></seg>
<seg xml:id="CH2a1469_CHANT_001-3a.162">伊尹之制，<lb/></seg>
<seg xml:id="CH2a1469_CHANT_001-3a.163">與惡吏守門，<lb/></seg>
<seg xml:id="CH2a1469_CHANT_001-3a.164">非治世之具也。<lb/></seg>
<seg xml:id="CH2a1469_CHANT_001-3a.165">使臣之言少蒙察納，<lb/></seg>
<seg xml:id="CH2a1469_CHANT_001-3a.166">何患於姦不削滅，<lb/></seg>
<seg xml:id="CH2a1469_CHANT_001-3a.167">而養若昭等乎！<lb/></seg>
<seg xml:id="CH2a1469_CHANT_001-3a.168">夫糾擿姦宄，<lb/></seg>
<seg xml:id="CH2a1469_CHANT_001-3a.169">忠事也，<lb/></seg>
<seg xml:id="CH2a1469_CHANT_001-3a.170">然而世憎小人行之者，<lb/></seg>
<seg xml:id="CH2a1469_CHANT_001-3a.171">以其不顧道理而苟求容進也。<lb/></seg>
<seg xml:id="CH2a1469_CHANT_001-3a.172">若陛下不復考其終始，<lb/></seg>
<seg xml:id="CH2a1469_CHANT_001-3a.173">必以違眾迕世為奉公，<lb/></seg>
<seg xml:id="CH2a1469_CHANT_001-3a.174">密行白人為盡節，<lb/></seg>
<seg xml:id="CH2a1469_CHANT_001-3a.175">焉有通人大才而更不能為此邪？<lb/></seg>
<seg xml:id="CH2a1469_CHANT_001-3a.176">誠顧道理而弗為耳。<lb/></seg>
<seg xml:id="CH2a1469_CHANT_001-3a.177">使天下皆背道而趨利，<lb/></seg>
<seg xml:id="CH2a1469_CHANT_001-3a.178">則人主之所最病者，<lb/></seg>
<seg xml:id="CH2a1469_CHANT_001-3a.179">陛下將何樂焉，<lb/></seg>
<seg xml:id="CH2a1469_CHANT_001-3a.180">胡不絕其萌乎！<lb/></seg>
<seg xml:id="CH2a1469_CHANT_001-3a.181">夫先意承旨以求容美，<lb/></seg>
<seg xml:id="CH2a1469_CHANT_001-3a.182">率皆天下淺薄無行義者，<lb/></seg>
<seg xml:id="CH2a1469_CHANT_001-3a.183">其意務在於適人主之心而已，<lb/></seg>
<seg xml:id="CH2a1469_CHANT_001-3a.184">非欲治天下安百姓也。<lb/></seg>
<seg xml:id="CH2a1469_CHANT_001-3a.185">陛下何不試變業而示之，<lb/></seg>
<seg xml:id="CH2a1469_CHANT_001-3a.186">彼豈執其所守以違聖意哉？<lb/></seg>
<seg xml:id="CH2a1469_CHANT_001-3a.187">夫人臣得人主之心，<lb/></seg>
<seg xml:id="CH2a1469_CHANT_001-3a.188">安業也；<lb/></seg>
<seg xml:id="CH2a1469_CHANT_001-3a.189">處尊顯之官，<lb/></seg>
<seg xml:id="CH2a1469_CHANT_001-3a.190">榮事也；<lb/></seg>
<seg xml:id="CH2a1469_CHANT_001-3a.191">食千鍾之祿，<lb/></seg>
<seg xml:id="CH2a1469_CHANT_001-3a.192">厚實也。<lb/></seg>
<seg xml:id="CH2a1469_CHANT_001-3a.193">人臣雖愚，<lb/></seg>
<seg xml:id="CH2a1469_CHANT_001-3a.194">未有不樂此而喜于迂者也，<lb/></seg>
<seg xml:id="CH2a1469_CHANT_001-3a.195">迫於道，<lb/></seg>
<seg xml:id="CH2a1469_CHANT_001-3a.196">自彊耳。<lb/></seg>
<seg xml:id="CH2a1469_CHANT_001-3a.197">誠以為陛下當憐而佑之，<lb/></seg>
<seg xml:id="CH2a1469_CHANT_001-3a.198">少委任焉，<lb/></seg>
<seg xml:id="CH2a1469_CHANT_001-3a.199">如何反錄昭等傾側之意，<lb/></seg>
<seg xml:id="CH2a1469_CHANT_001-3a.200">而忽若人者乎？<lb/></seg>
<seg xml:id="CH2a1469_CHANT_001-3a.201">今者外有伺隙之寇，<lb/></seg>
<seg xml:id="CH2a1469_CHANT_001-3a.202">內有貧曠之民，<lb/></seg>
<seg xml:id="CH2a1469_CHANT_001-3a.203">陛下當大計天下之損益，<lb/></seg>
<seg xml:id="CH2a1469_CHANT_001-3a.204">政事之得失，<lb/></seg>
<seg xml:id="CH2a1469_CHANT_001-3a.205">誠不可以怠也！<lb/></seg>
</p>
<p>
<seg xml:id="CH2a1469_CHANT_001-4a.1"><pb xml:id="CH2a1469_CHANT_001-4a" ed="CHANT" n="001-4a"/><lb/></seg>
<seg xml:id="CH2a1469_CHANT_001-4a.2">上疏曰：<lb/></seg>
<seg xml:id="CH2a1469_CHANT_001-4a.3">帝王之道，<lb/></seg>
<seg xml:id="CH2a1469_CHANT_001-4a.4">莫尚乎安民；<lb/></seg>
<seg xml:id="CH2a1469_CHANT_001-4a.5">安民之術，<lb/></seg>
<seg xml:id="CH2a1469_CHANT_001-4a.6">在於豐財。<lb/></seg>
<seg xml:id="CH2a1469_CHANT_001-4a.7">豐財者，<lb/></seg>
<seg xml:id="CH2a1469_CHANT_001-4a.8">務本而節用也。<lb/></seg>
<seg xml:id="CH2a1469_CHANT_001-4a.9">方今二賊未滅，<lb/></seg>
<seg xml:id="CH2a1469_CHANT_001-4a.10">戎車亟駕，<lb/></seg>
<seg xml:id="CH2a1469_CHANT_001-4a.11">此自熊處之士展力之秋也。<lb/></seg>
<seg xml:id="CH2a1469_CHANT_001-4a.12">然搢紳之儒，<lb/></seg>
<seg xml:id="CH2a1469_CHANT_001-4a.13">橫加榮慕，<lb/></seg>
<seg xml:id="CH2a1469_CHANT_001-4a.14">搤腕抗論，<lb/></seg>
<seg xml:id="CH2a1469_CHANT_001-4a.15">以孫吳為首，<lb/></seg>
<seg xml:id="CH2a1469_CHANT_001-4a.16">州郡牧守，<lb/></seg>
<seg xml:id="CH2a1469_CHANT_001-4a.17">咸共忽恤民之術，<lb/></seg>
<seg xml:id="CH2a1469_CHANT_001-4a.18">修將率之事。<lb/></seg>
<seg xml:id="CH2a1469_CHANT_001-4a.19">農桑之民，<lb/></seg>
<seg xml:id="CH2a1469_CHANT_001-4a.20">競干戈之業，<lb/></seg>
<seg xml:id="CH2a1469_CHANT_001-4a.21">不可謂務本。<lb/></seg>
<seg xml:id="CH2a1469_CHANT_001-4a.22">帑藏歲虛而制度歲廣，<lb/></seg>
<seg xml:id="CH2a1469_CHANT_001-4a.23">民力歲衰而賦役歲興，<lb/></seg>
<seg xml:id="CH2a1469_CHANT_001-4a.24">不可謂節用。<lb/></seg>
<seg xml:id="CH2a1469_CHANT_001-4a.25">今大魏奄有十州之地，<lb/></seg>
<seg xml:id="CH2a1469_CHANT_001-4a.26">而承喪亂之弊，<lb/></seg>
<seg xml:id="CH2a1469_CHANT_001-4a.27">計其戶口不如往昔一州之民，<lb/></seg>
<seg xml:id="CH2a1469_CHANT_001-4a.28">然而二方僭逆，<lb/></seg>
<seg xml:id="CH2a1469_CHANT_001-4a.29">北虜未賓，<lb/></seg>
<seg xml:id="CH2a1469_CHANT_001-4a.30">三邊遘難，<lb/></seg>
<seg xml:id="CH2a1469_CHANT_001-4a.31">繞天略市；<lb/></seg>
<seg xml:id="CH2a1469_CHANT_001-4a.32">所以統一州之民，<lb/></seg>
<seg xml:id="CH2a1469_CHANT_001-4a.33">經營九州之地，<lb/></seg>
<seg xml:id="CH2a1469_CHANT_001-4a.34">其為艱難，<lb/></seg>
<seg xml:id="CH2a1469_CHANT_001-4a.35">譬策羸馬以取道里，<lb/></seg>
<seg xml:id="CH2a1469_CHANT_001-4a.36">豈可不加意愛惜其力哉？<lb/></seg>
<seg xml:id="CH2a1469_CHANT_001-4a.37">以武皇帝之節儉，<lb/></seg>
<seg xml:id="CH2a1469_CHANT_001-4a.38">府藏充實，<lb/></seg>
<seg xml:id="CH2a1469_CHANT_001-4a.39">猶不能十州擁兵；<lb/></seg>
<seg xml:id="CH2a1469_CHANT_001-4a.40">郡且二十也。<lb/></seg>
<seg xml:id="CH2a1469_CHANT_001-4a.41">今荊、揚、青、徐、幽、并、雍、涼緣邊諸州皆有兵矣，<lb/></seg>
<seg xml:id="CH2a1469_CHANT_001-4a.42">其所持內充府庫外制四夷者，<lb/></seg>
<seg xml:id="CH2a1469_CHANT_001-4a.43">推兗、豫、司、冀而已。<lb/></seg>
<seg xml:id="CH2a1469_CHANT_001-4a.44">臣前以州郡典兵，<lb/></seg>
<seg xml:id="CH2a1469_CHANT_001-4a.45">則專心軍功，<lb/></seg>
<seg xml:id="CH2a1469_CHANT_001-4a.46">不勤民事，<lb/></seg>
<seg xml:id="CH2a1469_CHANT_001-4a.47">宜別置將守，<lb/></seg>
<seg xml:id="CH2a1469_CHANT_001-4a.48">以盡治理之務；<lb/></seg>
<seg xml:id="CH2a1469_CHANT_001-4a.49">而陛下復以冀州寵秩呂昭。<lb/></seg>
<seg xml:id="CH2a1469_CHANT_001-4a.50">冀州戶口最多，<lb/></seg>
<seg xml:id="CH2a1469_CHANT_001-4a.51">田多墾闢，<lb/></seg>
<seg xml:id="CH2a1469_CHANT_001-4a.52">又有桑棗之饒，<lb/></seg>
<seg xml:id="CH2a1469_CHANT_001-4a.53">國家徵求之府，<lb/></seg>
<seg xml:id="CH2a1469_CHANT_001-4a.54">誠不當復任以兵事也。<lb/></seg>
<seg xml:id="CH2a1469_CHANT_001-4a.55">若以北方當須鎮守，<lb/></seg>
<seg xml:id="CH2a1469_CHANT_001-4a.56">自可專置大將以鎮安之。<lb/></seg>
<seg xml:id="CH2a1469_CHANT_001-4a.57">計所置吏士之費，<lb/></seg>
<seg xml:id="CH2a1469_CHANT_001-4a.58">與兼官無覺。<lb/></seg>
<seg xml:id="CH2a1469_CHANT_001-4a.59">然昭於人才尚復易；<lb/></seg>
<seg xml:id="CH2a1469_CHANT_001-4a.60">中朝苟乏人，<lb/></seg>
<seg xml:id="CH2a1469_CHANT_001-4a.61">兼才者勢不獨多。<lb/></seg>
<seg xml:id="CH2a1469_CHANT_001-4a.62">以此推之，<lb/></seg>
<seg xml:id="CH2a1469_CHANT_001-4a.63">知國家以人擇官，<lb/></seg>
<seg xml:id="CH2a1469_CHANT_001-4a.64">不為官擇人也。<lb/></seg>
<seg xml:id="CH2a1469_CHANT_001-4a.65">官得其人，<lb/></seg>
<seg xml:id="CH2a1469_CHANT_001-4a.66">則政平訟理；<lb/></seg>
<seg xml:id="CH2a1469_CHANT_001-4a.67">政平故民富實，<lb/></seg>
<seg xml:id="CH2a1469_CHANT_001-4a.68">訟理故囹圄空虛。<lb/></seg>
<seg xml:id="CH2a1469_CHANT_001-4a.69">陛下踐阼，<lb/></seg>
<seg xml:id="CH2a1469_CHANT_001-4a.70">天下斷獄百數十人，<lb/></seg>
<seg xml:id="CH2a1469_CHANT_001-4a.71">歲歲增多，<lb/></seg>
<seg xml:id="CH2a1469_CHANT_001-4a.72">至五百餘人矣。<lb/></seg>
<seg xml:id="CH2a1469_CHANT_001-4a.73">民不益多，<lb/></seg>
<seg xml:id="CH2a1469_CHANT_001-4a.74">法不益峻。<lb/></seg>
<seg xml:id="CH2a1469_CHANT_001-4a.75">以此推之，<lb/></seg>
<seg xml:id="CH2a1469_CHANT_001-4a.76">非政教陵遲，<lb/></seg>
<seg xml:id="CH2a1469_CHANT_001-4a.77">牧守不稱之明效歟？<lb/></seg>
<seg xml:id="CH2a1469_CHANT_001-4a.78">往年牛死，<lb/></seg>
<seg xml:id="CH2a1469_CHANT_001-4a.79">通率天下十能損二；<lb/></seg>
<seg xml:id="CH2a1469_CHANT_001-4a.80">麥不半收，<lb/></seg>
<seg xml:id="CH2a1469_CHANT_001-4a.81">秋種未下。<lb/></seg>
<seg xml:id="CH2a1469_CHANT_001-4a.82">若二賊游魂於疆場，<lb/></seg>
<seg xml:id="CH2a1469_CHANT_001-4a.83">飛芻挽粟，<lb/></seg>
<seg xml:id="CH2a1469_CHANT_001-4a.84">千里不及。<lb/></seg>
<seg xml:id="CH2a1469_CHANT_001-4a.85">究此之術，<lb/></seg>
<seg xml:id="CH2a1469_CHANT_001-4a.86">豈在彊兵乎？<lb/></seg>
<seg xml:id="CH2a1469_CHANT_001-4a.87">武士勁卒愈多，<lb/></seg>
<seg xml:id="CH2a1469_CHANT_001-4a.88">愈多愈病耳。<lb/></seg>
<seg xml:id="CH2a1469_CHANT_001-4a.89">夫天下猶人之體，<lb/></seg>
<seg xml:id="CH2a1469_CHANT_001-4a.90">腹心充實，<lb/></seg>
<seg xml:id="CH2a1469_CHANT_001-4a.91">四支雖病，<lb/></seg>
<seg xml:id="CH2a1469_CHANT_001-4a.92">終無大患；<lb/></seg>
<seg xml:id="CH2a1469_CHANT_001-4a.93">今兗、豫、司、冀亦天下之腹心也。<lb/></seg>
<seg xml:id="CH2a1469_CHANT_001-4a.94">是以愚臣慺慺，<lb/></seg>
<seg xml:id="CH2a1469_CHANT_001-4a.95">實願四州之牧守，<lb/></seg>
<seg xml:id="CH2a1469_CHANT_001-4a.96">獨修務本之業，<lb/></seg>
<seg xml:id="CH2a1469_CHANT_001-4a.97">以堪四支之重。<lb/></seg>
<seg xml:id="CH2a1469_CHANT_001-4a.98">然孤論難持，<lb/></seg>
<seg xml:id="CH2a1469_CHANT_001-4a.99">犯欲難成，<lb/></seg>
<seg xml:id="CH2a1469_CHANT_001-4a.100">眾怨難積，<lb/></seg>
<seg xml:id="CH2a1469_CHANT_001-4a.101">疑似難分，<lb/></seg>
<seg xml:id="CH2a1469_CHANT_001-4a.102">故累載不為明主所察。<lb/></seg>
<seg xml:id="CH2a1469_CHANT_001-4a.103">凡言此者，<lb/></seg>
<seg xml:id="CH2a1469_CHANT_001-4a.104">類皆疏賤；<lb/></seg>
<seg xml:id="CH2a1469_CHANT_001-4a.105">疏賤之言，<lb/></seg>
<seg xml:id="CH2a1469_CHANT_001-4a.106">實未易聽。<lb/></seg>
<seg xml:id="CH2a1469_CHANT_001-4a.107">若使善策必出於親貴，<lb/></seg>
<seg xml:id="CH2a1469_CHANT_001-4a.108">固不犯四難以求忠愛，<lb/></seg>
<seg xml:id="CH2a1469_CHANT_001-4a.109">此古今之所常患也。<lb/></seg>
<seg xml:id="CH2a1469_CHANT_001-4a.110">《魏志‧本傳》。<lb/></seg>
</p>
<p>
<seg xml:id="CH2a1469_CHANT_001-5a.1"><pb xml:id="CH2a1469_CHANT_001-5a" ed="CHANT" n="001-5a"/><lb/></seg>
<seg xml:id="CH2a1469_CHANT_001-5a.2">〈與宋瓘書〉曰：<lb/></seg>
<seg xml:id="CH2a1469_CHANT_001-5a.3">況示委曲。<lb/></seg>
<seg xml:id="CH2a1469_CHANT_001-5a.4">夫法天下事，<lb/></seg>
<seg xml:id="CH2a1469_CHANT_001-5a.5">以善意相待，<lb/></seg>
<seg xml:id="CH2a1469_CHANT_001-5a.6">無不致快也；<lb/></seg>
<seg xml:id="CH2a1469_CHANT_001-5a.7">以不善意相待，<lb/></seg>
<seg xml:id="CH2a1469_CHANT_001-5a.8">無不致嫌隙也。<lb/></seg>
<seg xml:id="CH2a1469_CHANT_001-5a.9">而議者言，<lb/></seg>
<seg xml:id="CH2a1469_CHANT_001-5a.10">凡人天性皆不善，<lb/></seg>
<seg xml:id="CH2a1469_CHANT_001-5a.11">不當待以善意，<lb/></seg>
<seg xml:id="CH2a1469_CHANT_001-5a.12">更墮其調中。<lb/></seg>
<seg xml:id="CH2a1469_CHANT_001-5a.13">僕得此輩，<lb/></seg>
<seg xml:id="CH2a1469_CHANT_001-5a.14">便欲歸蹈滄海乘桴耳，<lb/></seg>
<seg xml:id="CH2a1469_CHANT_001-5a.15">不能自諧在其間也。<lb/></seg>
<seg xml:id="CH2a1469_CHANT_001-5a.16">然以年五十二不見廢棄，<lb/></seg>
<seg xml:id="CH2a1469_CHANT_001-5a.17">頗亦遭明達君子亮其本心；<lb/></seg>
<seg xml:id="CH2a1469_CHANT_001-5a.18">若不見亮，<lb/></seg>
<seg xml:id="CH2a1469_CHANT_001-5a.19">使人刳心著地，<lb/></seg>
<seg xml:id="CH2a1469_CHANT_001-5a.20">正與數斤肉相似，<lb/></seg>
<seg xml:id="CH2a1469_CHANT_001-5a.21">何足有所明，<lb/></seg>
<seg xml:id="CH2a1469_CHANT_001-5a.22">故終不自解說。<lb/></seg>
<seg xml:id="CH2a1469_CHANT_001-5a.23">程征北功名宿著，<lb/></seg>
<seg xml:id="CH2a1469_CHANT_001-5a.24">在僕前甚多，<lb/></seg>
<seg xml:id="CH2a1469_CHANT_001-5a.25">有人出征北乎！<lb/></seg>
<seg xml:id="CH2a1469_CHANT_001-5a.26">若令下官事無大小，<lb/></seg>
<seg xml:id="CH2a1469_CHANT_001-5a.27">咨而後行，<lb/></seg>
<seg xml:id="CH2a1469_CHANT_001-5a.28">則非上司彈繩之意；<lb/></seg>
<seg xml:id="CH2a1469_CHANT_001-5a.29">若咨而不從，<lb/></seg>
<seg xml:id="CH2a1469_CHANT_001-5a.30">則又非上下相順之宜。<lb/></seg>
<seg xml:id="CH2a1469_CHANT_001-5a.31">故一心任一意，<lb/></seg>
<seg xml:id="CH2a1469_CHANT_001-5a.32">直而行之耳。<lb/></seg>
<seg xml:id="CH2a1469_CHANT_001-5a.33">殺胡之事，<lb/></seg>
<seg xml:id="CH2a1469_CHANT_001-5a.34">天下謂之是邪，<lb/></seg>
<seg xml:id="CH2a1469_CHANT_001-5a.35">是僕諧也呼；<lb/></seg>
<seg xml:id="CH2a1469_CHANT_001-5a.36">為非邪，<lb/></seg>
<seg xml:id="CH2a1469_CHANT_001-5a.37">僕自受之，<lb/></seg>
<seg xml:id="CH2a1469_CHANT_001-5a.38">無所怨咨。<lb/></seg>
<seg xml:id="CH2a1469_CHANT_001-5a.39">程征北明之亦善，<lb/></seg>
<seg xml:id="CH2a1469_CHANT_001-5a.40">不明之亦善，<lb/></seg>
<seg xml:id="CH2a1469_CHANT_001-5a.41">諸君子自其為其心耳，<lb/></seg>
<seg xml:id="CH2a1469_CHANT_001-5a.42">不在僕言也。<lb/></seg>
</p>
<p>
<seg xml:id="CH2a1469_CHANT_001-6a.1"><pb xml:id="CH2a1469_CHANT_001-6a" ed="CHANT" n="001-6a"/><lb/></seg>
<seg xml:id="CH2a1469_CHANT_001-6a.2">聖人之制刑也，<lb/></seg>
<seg xml:id="CH2a1469_CHANT_001-6a.3">非以害民也，<lb/></seg>
<seg xml:id="CH2a1469_CHANT_001-6a.4">將以利民也，<lb/></seg>
<seg xml:id="CH2a1469_CHANT_001-6a.5">故民從而安之。<lb/></seg>
<seg xml:id="CH2a1469_CHANT_001-6a.6">非以陷民也，<lb/></seg>
<seg xml:id="CH2a1469_CHANT_001-6a.7">將以導民也，<lb/></seg>
<seg xml:id="CH2a1469_CHANT_001-6a.8">故民從而化之。<lb/></seg>
<seg xml:id="CH2a1469_CHANT_001-6a.9">斷一人之獄而天下義之，<lb/></seg>
<seg xml:id="CH2a1469_CHANT_001-6a.10">是安之也。<lb/></seg>
<seg xml:id="CH2a1469_CHANT_001-6a.11">斷一人之獄而天下服之，<lb/></seg>
<seg xml:id="CH2a1469_CHANT_001-6a.12">是化之也。<lb/></seg>
<seg xml:id="CH2a1469_CHANT_001-6a.13">當於民心，<lb/></seg>
<seg xml:id="CH2a1469_CHANT_001-6a.14">合於道理，<lb/></seg>
<seg xml:id="CH2a1469_CHANT_001-6a.15">所斷於民者，<lb/></seg>
<seg xml:id="CH2a1469_CHANT_001-6a.16">不行於身，<lb/></seg>
<seg xml:id="CH2a1469_CHANT_001-6a.17">公之也。<lb/></seg>
<seg xml:id="CH2a1469_CHANT_001-6a.18">《太平御覽》卷六百三十六。<lb/></seg>
</p>
<p>
<seg xml:id="CH2a1469_CHANT_001-7a.1"><pb xml:id="CH2a1469_CHANT_001-7a" ed="CHANT" n="001-7a"/><lb/></seg>
<seg xml:id="CH2a1469_CHANT_001-7a.2">日給之華與㮏相似也，<lb/></seg>
<seg xml:id="CH2a1469_CHANT_001-7a.3">㮏結實而日給零落；<lb/></seg>
<seg xml:id="CH2a1469_CHANT_001-7a.4">虛偽之言與真實相似也，<lb/></seg>
<seg xml:id="CH2a1469_CHANT_001-7a.5">虛偽敗而真實成。<lb/></seg>
<seg xml:id="CH2a1469_CHANT_001-7a.6">《太平御覽》卷九百七十。<lb/></seg>
</p>
<p>
<seg xml:id="CH2a1469_CHANT_001-7a.7">夫萍之浮與菱之浮相似也，<lb/></seg>
<seg xml:id="CH2a1469_CHANT_001-7a.8">菱植根，<lb/></seg>
<seg xml:id="CH2a1469_CHANT_001-7a.9">萍隨波，<lb/></seg>
<seg xml:id="CH2a1469_CHANT_001-7a.10">是以堯、舜歎巧言之亂德，<lb/></seg>
<seg xml:id="CH2a1469_CHANT_001-7a.11">仲尼惡紫之奪朱。<lb/></seg>
<seg xml:id="CH2a1469_CHANT_001-7a.12">歐陽詢《藝文類聚》卷八十二、《太平御覽》卷一千。<lb/></seg>
</p>
</div>
</body>
</text>
</TEI>
