<TEI xmlns="http://www.tei-c.org/ns/1.0" xml:id="CH2a1470">
<teiHeader>
<fileDesc>
<titleStmt>
<title>諸葛子一卷</title>
</titleStmt>
<editionStmt><edition><idno type="kanripo">CH2a1470</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《諸葛子》</head>
<p>
<seg xml:id="CH2a1470_CHANT_001-1a.1"><pb xml:id="CH2a1470_CHANT_001-1a" ed="CHANT" n="001-1a"/><lb/></seg>
<seg xml:id="CH2a1470_CHANT_001-1a.2">〈與丞相陸遜書〉</seg>
</p>
<p>
<seg xml:id="CH2a1470_CHANT_001-1a.3">楊敬叔傳述清論，<lb/></seg>
<seg xml:id="CH2a1470_CHANT_001-1a.4">以為方今人物彫盡，<lb/></seg>
<seg xml:id="CH2a1470_CHANT_001-1a.5">守德業者不能復幾，<lb/></seg>
<seg xml:id="CH2a1470_CHANT_001-1a.6">宜相左右，<lb/></seg>
<seg xml:id="CH2a1470_CHANT_001-1a.7">更相輔車，<lb/></seg>
<seg xml:id="CH2a1470_CHANT_001-1a.8">上熙國事，<lb/></seg>
<seg xml:id="CH2a1470_CHANT_001-1a.9">不相珍惜。<lb/></seg>
<seg xml:id="CH2a1470_CHANT_001-1a.10">又疾世俗好相謗毀，<lb/></seg>
<seg xml:id="CH2a1470_CHANT_001-1a.11">使己成之器，<lb/></seg>
<seg xml:id="CH2a1470_CHANT_001-1a.12">中有損累；<lb/></seg>
<seg xml:id="CH2a1470_CHANT_001-1a.13">將進之徒，<lb/></seg>
<seg xml:id="CH2a1470_CHANT_001-1a.14">意不歡笑。<lb/></seg>
<seg xml:id="CH2a1470_CHANT_001-1a.15">聞此喟然，<lb/></seg>
<seg xml:id="CH2a1470_CHANT_001-1a.16">誠獨擊節。<lb/></seg>
<seg xml:id="CH2a1470_CHANT_001-1a.17">愚以為君子不求傋於一人，<lb/></seg>
<seg xml:id="CH2a1470_CHANT_001-1a.18">自孔氏門徒大數三千，<lb/></seg>
<seg xml:id="CH2a1470_CHANT_001-1a.19">其見異者七十二人，<lb/></seg>
<seg xml:id="CH2a1470_CHANT_001-1a.20">至于子張、子路、子貢等七十之徒，<lb/></seg>
<seg xml:id="CH2a1470_CHANT_001-1a.21">亞聖之德，<lb/></seg>
<seg xml:id="CH2a1470_CHANT_001-1a.22">然猶各有所短，<lb/></seg>
<seg xml:id="CH2a1470_CHANT_001-1a.23">師僻由喭，<lb/></seg>
<seg xml:id="CH2a1470_CHANT_001-1a.24">賜不受命，<lb/></seg>
<seg xml:id="CH2a1470_CHANT_001-1a.25">豈況下此而無所闕？<lb/></seg>
<seg xml:id="CH2a1470_CHANT_001-1a.26">且仲尼不以數子之不備，<lb/></seg>
<seg xml:id="CH2a1470_CHANT_001-1a.27">而引以為友，<lb/></seg>
<seg xml:id="CH2a1470_CHANT_001-1a.28">不以人所短，<lb/></seg>
<seg xml:id="CH2a1470_CHANT_001-1a.29">棄其所長也。<lb/></seg>
<seg xml:id="CH2a1470_CHANT_001-1a.30">加以當今取士，<lb/></seg>
<seg xml:id="CH2a1470_CHANT_001-1a.31">宜寬於往古，<lb/></seg>
<seg xml:id="CH2a1470_CHANT_001-1a.32">何者？<lb/></seg>
<seg xml:id="CH2a1470_CHANT_001-1a.33">時務從橫，<lb/></seg>
<seg xml:id="CH2a1470_CHANT_001-1a.34">而善人單少；<lb/></seg>
<seg xml:id="CH2a1470_CHANT_001-1a.35">國家職司，<lb/></seg>
<seg xml:id="CH2a1470_CHANT_001-1a.36">常苦不充。<lb/></seg>
<seg xml:id="CH2a1470_CHANT_001-1a.37">苟令性不邪惡，<lb/></seg>
<seg xml:id="CH2a1470_CHANT_001-1a.38">志在陳力，<lb/></seg>
<seg xml:id="CH2a1470_CHANT_001-1a.39">便可獎就，<lb/></seg>
<seg xml:id="CH2a1470_CHANT_001-1a.40">騁其所任。<lb/></seg>
<seg xml:id="CH2a1470_CHANT_001-1a.41">若於小小宜適，<lb/></seg>
<seg xml:id="CH2a1470_CHANT_001-1a.42">私行不足，<lb/></seg>
<seg xml:id="CH2a1470_CHANT_001-1a.43">皆宜闊略，<lb/></seg>
<seg xml:id="CH2a1470_CHANT_001-1a.44">不足縷責。<lb/></seg>
<seg xml:id="CH2a1470_CHANT_001-1a.45">且士誠不可纖論苛克，<lb/></seg>
<seg xml:id="CH2a1470_CHANT_001-1a.46">苛克則彼聖賢猶將不全，<lb/></seg>
<seg xml:id="CH2a1470_CHANT_001-1a.47">況其出入者邪？<lb/></seg>
<seg xml:id="CH2a1470_CHANT_001-1a.48">故曰以道望人則難，<lb/></seg>
<seg xml:id="CH2a1470_CHANT_001-1a.49">以人望人則易，<lb/></seg>
<seg xml:id="CH2a1470_CHANT_001-1a.50">賢愚可知。<lb/></seg>
<seg xml:id="CH2a1470_CHANT_001-1a.51">自漢末以來，<lb/></seg>
<seg xml:id="CH2a1470_CHANT_001-1a.52">中國士大夫如許子將輩，<lb/></seg>
<seg xml:id="CH2a1470_CHANT_001-1a.53">所以更相謗訕，<lb/></seg>
<seg xml:id="CH2a1470_CHANT_001-1a.54">或至於禍，<lb/></seg>
<seg xml:id="CH2a1470_CHANT_001-1a.55">原其本起，<lb/></seg>
<seg xml:id="CH2a1470_CHANT_001-1a.56">非為大讎，<lb/></seg>
<seg xml:id="CH2a1470_CHANT_001-1a.57">惟坐克己不能盡如禮，<lb/></seg>
<seg xml:id="CH2a1470_CHANT_001-1a.58">而責人專以正義。<lb/></seg>
<seg xml:id="CH2a1470_CHANT_001-1a.59">夫己不如禮，<lb/></seg>
<seg xml:id="CH2a1470_CHANT_001-1a.60">則人不服，<lb/></seg>
<seg xml:id="CH2a1470_CHANT_001-1a.61">責人以正義，<lb/></seg>
<seg xml:id="CH2a1470_CHANT_001-1a.62">則人不堪。<lb/></seg>
<seg xml:id="CH2a1470_CHANT_001-1a.63">內不服其行，<lb/></seg>
<seg xml:id="CH2a1470_CHANT_001-1a.64">外不堪其責，<lb/></seg>
<seg xml:id="CH2a1470_CHANT_001-1a.65">則不得不相怨。<lb/></seg>
<seg xml:id="CH2a1470_CHANT_001-1a.66">相怨一生，<lb/></seg>
<seg xml:id="CH2a1470_CHANT_001-1a.67">則小人得容其間，<lb/></seg>
<seg xml:id="CH2a1470_CHANT_001-1a.68">得容其間，<lb/></seg>
<seg xml:id="CH2a1470_CHANT_001-1a.69">則三至之言，<lb/></seg>
<seg xml:id="CH2a1470_CHANT_001-1a.70">浸潤之譖，<lb/></seg>
<seg xml:id="CH2a1470_CHANT_001-1a.71">紛錯交至，<lb/></seg>
<seg xml:id="CH2a1470_CHANT_001-1a.72">雖使至明至親者處之，<lb/></seg>
<seg xml:id="CH2a1470_CHANT_001-1a.73">猶難以自定，<lb/></seg>
<seg xml:id="CH2a1470_CHANT_001-1a.74">況已為隙且未能明者乎？<lb/></seg>
<seg xml:id="CH2a1470_CHANT_001-1a.75">是故張、陳至於血刃，<lb/></seg>
<seg xml:id="CH2a1470_CHANT_001-1a.76">蕭、朱不終其好，<lb/></seg>
<seg xml:id="CH2a1470_CHANT_001-1a.77">本由於此而已。<lb/></seg>
<seg xml:id="CH2a1470_CHANT_001-1a.78">夫不舍小過，<lb/></seg>
<seg xml:id="CH2a1470_CHANT_001-1a.79">纖微相責，<lb/></seg>
<seg xml:id="CH2a1470_CHANT_001-1a.80">久乃至於家戶為怨，<lb/></seg>
<seg xml:id="CH2a1470_CHANT_001-1a.81">一國無復全行之士也。<lb/></seg>
<seg xml:id="CH2a1470_CHANT_001-1a.82">《吳志‧恪本傳》。<lb/></seg>
</p>
<p>
<seg xml:id="CH2a1470_CHANT_001-2a.1"><pb xml:id="CH2a1470_CHANT_001-2a" ed="CHANT" n="001-2a"/><lb/></seg>
<seg xml:id="CH2a1470_CHANT_001-2a.2">〈與弟公安督融書〉</seg>
</p>
<p>
<seg xml:id="CH2a1470_CHANT_001-2a.3">今月十六日乙未，<lb/></seg>
<seg xml:id="CH2a1470_CHANT_001-2a.4">大行皇帝委棄萬國，<lb/></seg>
<seg xml:id="CH2a1470_CHANT_001-2a.5">群下大小，<lb/></seg>
<seg xml:id="CH2a1470_CHANT_001-2a.6">莫不傷悼。<lb/></seg>
<seg xml:id="CH2a1470_CHANT_001-2a.7">至吾父子兄弟，<lb/></seg>
<seg xml:id="CH2a1470_CHANT_001-2a.8">並受殊恩，<lb/></seg>
<seg xml:id="CH2a1470_CHANT_001-2a.9">非徒凡庸之隸，<lb/></seg>
<seg xml:id="CH2a1470_CHANT_001-2a.10">是以悲慟，<lb/></seg>
<seg xml:id="CH2a1470_CHANT_001-2a.11">肝心圯裂，<lb/></seg>
<seg xml:id="CH2a1470_CHANT_001-2a.12">皇太子以丁酉踐尊號，<lb/></seg>
<seg xml:id="CH2a1470_CHANT_001-2a.13">哀喜交并，<lb/></seg>
<seg xml:id="CH2a1470_CHANT_001-2a.14">不知所措。<lb/></seg>
<seg xml:id="CH2a1470_CHANT_001-2a.15">吾身受顧命，<lb/></seg>
<seg xml:id="CH2a1470_CHANT_001-2a.16">輔相幼主，<lb/></seg>
<seg xml:id="CH2a1470_CHANT_001-2a.17">竊自揆度，<lb/></seg>
<seg xml:id="CH2a1470_CHANT_001-2a.18">才非博陸而受姬公負圖之託，<lb/></seg>
<seg xml:id="CH2a1470_CHANT_001-2a.19">懼忝丞相輔漢之效，<lb/></seg>
<seg xml:id="CH2a1470_CHANT_001-2a.20">恐損先帝委付之明，<lb/></seg>
<seg xml:id="CH2a1470_CHANT_001-2a.21">是以憂慚惶惶，<lb/></seg>
<seg xml:id="CH2a1470_CHANT_001-2a.22">所慮萬端。<lb/></seg>
<seg xml:id="CH2a1470_CHANT_001-2a.23">且民惡其上，<lb/></seg>
<seg xml:id="CH2a1470_CHANT_001-2a.24">動見瞻觀，<lb/></seg>
<seg xml:id="CH2a1470_CHANT_001-2a.25">何時易哉？<lb/></seg>
<seg xml:id="CH2a1470_CHANT_001-2a.26">今以頑鈍之姿，<lb/></seg>
<seg xml:id="CH2a1470_CHANT_001-2a.27">處保輔之位，<lb/></seg>
<seg xml:id="CH2a1470_CHANT_001-2a.28">艱多智寡，<lb/></seg>
<seg xml:id="CH2a1470_CHANT_001-2a.29">任重謀淺，<lb/></seg>
<seg xml:id="CH2a1470_CHANT_001-2a.30">誰為脣齒？<lb/></seg>
<seg xml:id="CH2a1470_CHANT_001-2a.31">近漢之世，<lb/></seg>
<seg xml:id="CH2a1470_CHANT_001-2a.32">燕、蓋交遘，<lb/></seg>
<seg xml:id="CH2a1470_CHANT_001-2a.33">有上官之變，<lb/></seg>
<seg xml:id="CH2a1470_CHANT_001-2a.34">以身值此，<lb/></seg>
<seg xml:id="CH2a1470_CHANT_001-2a.35">何敢怡豫邪？<lb/></seg>
<seg xml:id="CH2a1470_CHANT_001-2a.36">又弟所在，<lb/></seg>
<seg xml:id="CH2a1470_CHANT_001-2a.37">與賊犬牙相錯，<lb/></seg>
<seg xml:id="CH2a1470_CHANT_001-2a.38">當於今時整頓軍具，<lb/></seg>
<seg xml:id="CH2a1470_CHANT_001-2a.39">率厲將士，<lb/></seg>
<seg xml:id="CH2a1470_CHANT_001-2a.40">警備過常，<lb/></seg>
<seg xml:id="CH2a1470_CHANT_001-2a.41">念出萬死，<lb/></seg>
<seg xml:id="CH2a1470_CHANT_001-2a.42">無顧一生，<lb/></seg>
<seg xml:id="CH2a1470_CHANT_001-2a.43">以報朝廷，<lb/></seg>
<seg xml:id="CH2a1470_CHANT_001-2a.44">無忝爾先。<lb/></seg>
<seg xml:id="CH2a1470_CHANT_001-2a.45">又諸將備守各有境界，<lb/></seg>
<seg xml:id="CH2a1470_CHANT_001-2a.46">猶恐賊虜聞諱，<lb/></seg>
<seg xml:id="CH2a1470_CHANT_001-2a.47">恣睢寇竊。<lb/></seg>
<seg xml:id="CH2a1470_CHANT_001-2a.48">邊邑諸曹，<lb/></seg>
<seg xml:id="CH2a1470_CHANT_001-2a.49">已別下約敕，<lb/></seg>
<seg xml:id="CH2a1470_CHANT_001-2a.50">所部督將，<lb/></seg>
<seg xml:id="CH2a1470_CHANT_001-2a.51">不得妄委所戍，<lb/></seg>
<seg xml:id="CH2a1470_CHANT_001-2a.52">徑來奔赴。<lb/></seg>
<seg xml:id="CH2a1470_CHANT_001-2a.53">雖懷愴怛不忍之心，<lb/></seg>
<seg xml:id="CH2a1470_CHANT_001-2a.54">公義奪私，<lb/></seg>
<seg xml:id="CH2a1470_CHANT_001-2a.55">伯禽服戎，<lb/></seg>
<seg xml:id="CH2a1470_CHANT_001-2a.56">若苟違戾，<lb/></seg>
<seg xml:id="CH2a1470_CHANT_001-2a.57">非徒小故。<lb/></seg>
<seg xml:id="CH2a1470_CHANT_001-2a.58">以親正疏，<lb/></seg>
<seg xml:id="CH2a1470_CHANT_001-2a.59">古人明戒也。<lb/></seg>
<seg xml:id="CH2a1470_CHANT_001-2a.60">同上。<lb/></seg>
</p>
<p>
<seg xml:id="CH2a1470_CHANT_001-3a.1"><pb xml:id="CH2a1470_CHANT_001-3a" ed="CHANT" n="001-3a"/><lb/></seg>
<seg xml:id="CH2a1470_CHANT_001-3a.2">〈諭眾意論〉</seg>
</p>
<p>
<seg xml:id="CH2a1470_CHANT_001-3a.3">夫天無二日，<lb/></seg>
<seg xml:id="CH2a1470_CHANT_001-3a.4">土無二王，<lb/></seg>
<seg xml:id="CH2a1470_CHANT_001-3a.5">王者不務兼并天下而欲垂祚後世，<lb/></seg>
<seg xml:id="CH2a1470_CHANT_001-3a.6">古今未之有也。<lb/></seg>
<seg xml:id="CH2a1470_CHANT_001-3a.7">昔戰國之時，<lb/></seg>
<seg xml:id="CH2a1470_CHANT_001-3a.8">諸侯自恃兵彊地廣，<lb/></seg>
<seg xml:id="CH2a1470_CHANT_001-3a.9">互有救援，<lb/></seg>
<seg xml:id="CH2a1470_CHANT_001-3a.10">謂此足以傳世，<lb/></seg>
<seg xml:id="CH2a1470_CHANT_001-3a.11">人莫能危。<lb/></seg>
<seg xml:id="CH2a1470_CHANT_001-3a.12">恣情從懷，<lb/></seg>
<seg xml:id="CH2a1470_CHANT_001-3a.13">憚於勞苦，<lb/></seg>
<seg xml:id="CH2a1470_CHANT_001-3a.14">使秦得自大，<lb/></seg>
<seg xml:id="CH2a1470_CHANT_001-3a.15">遂以并之，<lb/></seg>
<seg xml:id="CH2a1470_CHANT_001-3a.16">此既然矣。<lb/></seg>
<seg xml:id="CH2a1470_CHANT_001-3a.17">近者劉景升在荊州，<lb/></seg>
<seg xml:id="CH2a1470_CHANT_001-3a.18">有眾十萬，<lb/></seg>
<seg xml:id="CH2a1470_CHANT_001-3a.19">財穀如山，<lb/></seg>
<seg xml:id="CH2a1470_CHANT_001-3a.20">不反曹操尚微，<lb/></seg>
<seg xml:id="CH2a1470_CHANT_001-3a.21">與之力競，<lb/></seg>
<seg xml:id="CH2a1470_CHANT_001-3a.22">坐觀其彊大，<lb/></seg>
<seg xml:id="CH2a1470_CHANT_001-3a.23">吞滅諸袁。<lb/></seg>
<seg xml:id="CH2a1470_CHANT_001-3a.24">北方都定之後，<lb/></seg>
<seg xml:id="CH2a1470_CHANT_001-3a.25">操率三十萬眾來向荊州，<lb/></seg>
<seg xml:id="CH2a1470_CHANT_001-3a.26">當時雖有智者，<lb/></seg>
<seg xml:id="CH2a1470_CHANT_001-3a.27">不能復為畫計，<lb/></seg>
<seg xml:id="CH2a1470_CHANT_001-3a.28">於是景升兒子交臂請降，<lb/></seg>
<seg xml:id="CH2a1470_CHANT_001-3a.29">遂為囚虜。<lb/></seg>
<seg xml:id="CH2a1470_CHANT_001-3a.30">凡敵國欲相吞，<lb/></seg>
<seg xml:id="CH2a1470_CHANT_001-3a.31">即仇讎欲相除也。<lb/></seg>
<seg xml:id="CH2a1470_CHANT_001-3a.32">有讎而長之，<lb/></seg>
<seg xml:id="CH2a1470_CHANT_001-3a.33">禍不在己，<lb/></seg>
<seg xml:id="CH2a1470_CHANT_001-3a.34">則在後人，<lb/></seg>
<seg xml:id="CH2a1470_CHANT_001-3a.35">不可不為遠慮也。<lb/></seg>
<seg xml:id="CH2a1470_CHANT_001-3a.36">昔伍子胥曰：<lb/></seg>
<seg xml:id="CH2a1470_CHANT_001-3a.37">越十年生聚，<lb/></seg>
<seg xml:id="CH2a1470_CHANT_001-3a.38">十年教訓，<lb/></seg>
<seg xml:id="CH2a1470_CHANT_001-3a.39">二十年之外，<lb/></seg>
<seg xml:id="CH2a1470_CHANT_001-3a.40">吳其為沼乎！<lb/></seg>
<seg xml:id="CH2a1470_CHANT_001-3a.41">夫差自恃彊大，<lb/></seg>
<seg xml:id="CH2a1470_CHANT_001-3a.42">聞此邈然，<lb/></seg>
<seg xml:id="CH2a1470_CHANT_001-3a.43">是以誅子胥而無備越之心，<lb/></seg>
<seg xml:id="CH2a1470_CHANT_001-3a.44">至於臨敗悔之，<lb/></seg>
<seg xml:id="CH2a1470_CHANT_001-3a.45">豈有及乎？<lb/></seg>
<seg xml:id="CH2a1470_CHANT_001-3a.46">越小於吳，<lb/></seg>
<seg xml:id="CH2a1470_CHANT_001-3a.47">尚為吳禍，<lb/></seg>
<seg xml:id="CH2a1470_CHANT_001-3a.48">況其彊大者邪？<lb/></seg>
<seg xml:id="CH2a1470_CHANT_001-3a.49">昔秦但得關西耳，<lb/></seg>
<seg xml:id="CH2a1470_CHANT_001-3a.50">尚以并吞六國，<lb/></seg>
<seg xml:id="CH2a1470_CHANT_001-3a.51">今賊皆得秦、趙、韓、魏、燕、齊九州之地，<lb/></seg>
<seg xml:id="CH2a1470_CHANT_001-3a.52">地悉戎馬之鄉，<lb/></seg>
<seg xml:id="CH2a1470_CHANT_001-3a.53">士林之藪。<lb/></seg>
<seg xml:id="CH2a1470_CHANT_001-3a.54">今以魏比古之秦，<lb/></seg>
<seg xml:id="CH2a1470_CHANT_001-3a.55">土地數倍；<lb/></seg>
<seg xml:id="CH2a1470_CHANT_001-3a.56">以吳與蜀比古六國，<lb/></seg>
<seg xml:id="CH2a1470_CHANT_001-3a.57">不能半之。<lb/></seg>
<seg xml:id="CH2a1470_CHANT_001-3a.58">然今所以能敵之，<lb/></seg>
<seg xml:id="CH2a1470_CHANT_001-3a.59">但以操時兵眾，<lb/></seg>
<seg xml:id="CH2a1470_CHANT_001-3a.60">於今適盡，<lb/></seg>
<seg xml:id="CH2a1470_CHANT_001-3a.61">而後生者未悉長大，<lb/></seg>
<seg xml:id="CH2a1470_CHANT_001-3a.62">正是賊衰少未盛之時。<lb/></seg>
<seg xml:id="CH2a1470_CHANT_001-3a.63">加司馬懿先誅王凌，<lb/></seg>
<seg xml:id="CH2a1470_CHANT_001-3a.64">續自隕斃，<lb/></seg>
<seg xml:id="CH2a1470_CHANT_001-3a.65">其子幼弱，<lb/></seg>
<seg xml:id="CH2a1470_CHANT_001-3a.66">而專彼大任，<lb/></seg>
<seg xml:id="CH2a1470_CHANT_001-3a.67">雖有智計之士，<lb/></seg>
<seg xml:id="CH2a1470_CHANT_001-3a.68">未得施用。<lb/></seg>
<seg xml:id="CH2a1470_CHANT_001-3a.69">當今伐之，<lb/></seg>
<seg xml:id="CH2a1470_CHANT_001-3a.70">是其厄會。<lb/></seg>
<seg xml:id="CH2a1470_CHANT_001-3a.71">聖人急於趨時，<lb/></seg>
<seg xml:id="CH2a1470_CHANT_001-3a.72">誠謂今日。<lb/></seg>
<seg xml:id="CH2a1470_CHANT_001-3a.73">若順眾人之情，<lb/></seg>
<seg xml:id="CH2a1470_CHANT_001-3a.74">懷偷安之計，<lb/></seg>
<seg xml:id="CH2a1470_CHANT_001-3a.75">以為長江之險可以傳世，<lb/></seg>
<seg xml:id="CH2a1470_CHANT_001-3a.76">不論魏之終始，<lb/></seg>
<seg xml:id="CH2a1470_CHANT_001-3a.77">而以今日遂輕其後，<lb/></seg>
<seg xml:id="CH2a1470_CHANT_001-3a.78">此吾所以長歎息者也。<lb/></seg>
<seg xml:id="CH2a1470_CHANT_001-3a.79">自本以來，<lb/></seg>
<seg xml:id="CH2a1470_CHANT_001-3a.80">務在產育，<lb/></seg>
<seg xml:id="CH2a1470_CHANT_001-3a.81">今日賊民歲月繁滋，<lb/></seg>
<seg xml:id="CH2a1470_CHANT_001-3a.82">但以尚小，<lb/></seg>
<seg xml:id="CH2a1470_CHANT_001-3a.83">未可得用耳。<lb/></seg>
<seg xml:id="CH2a1470_CHANT_001-3a.84">若復十數年後，<lb/></seg>
<seg xml:id="CH2a1470_CHANT_001-3a.85">其眾必倍於今，<lb/></seg>
<seg xml:id="CH2a1470_CHANT_001-3a.86">而國家勁兵之地，<lb/></seg>
<seg xml:id="CH2a1470_CHANT_001-3a.87">皆已空盡，<lb/></seg>
<seg xml:id="CH2a1470_CHANT_001-3a.88">唯有此見眾可以定事。<lb/></seg>
<seg xml:id="CH2a1470_CHANT_001-3a.89">若不早用之，<lb/></seg>
<seg xml:id="CH2a1470_CHANT_001-3a.90">端坐使老，<lb/></seg>
<seg xml:id="CH2a1470_CHANT_001-3a.91">復十數年，<lb/></seg>
<seg xml:id="CH2a1470_CHANT_001-3a.92">略當損半，<lb/></seg>
<seg xml:id="CH2a1470_CHANT_001-3a.93">而見子弟數不足言，<lb/></seg>
<seg xml:id="CH2a1470_CHANT_001-3a.94">若賊眾一倍，<lb/></seg>
<seg xml:id="CH2a1470_CHANT_001-3a.95">而我兵損半，<lb/></seg>
<seg xml:id="CH2a1470_CHANT_001-3a.96">雖復使伊、管圖之，<lb/></seg>
<seg xml:id="CH2a1470_CHANT_001-3a.97">未可如何。<lb/></seg>
<seg xml:id="CH2a1470_CHANT_001-3a.98">今不達遠慮者，<lb/></seg>
<seg xml:id="CH2a1470_CHANT_001-3a.99">必以此言為迂。<lb/></seg>
<seg xml:id="CH2a1470_CHANT_001-3a.100">夫禍難未至而豫憂慮，<lb/></seg>
<seg xml:id="CH2a1470_CHANT_001-3a.101">此固眾人之所迂也。<lb/></seg>
<seg xml:id="CH2a1470_CHANT_001-3a.102">及於難至，<lb/></seg>
<seg xml:id="CH2a1470_CHANT_001-3a.103">然後頓顙，<lb/></seg>
<seg xml:id="CH2a1470_CHANT_001-3a.104">雖有智者，<lb/></seg>
<seg xml:id="CH2a1470_CHANT_001-3a.105">又不能圖。<lb/></seg>
<seg xml:id="CH2a1470_CHANT_001-3a.106">此乃古今所病，<lb/></seg>
<seg xml:id="CH2a1470_CHANT_001-3a.107">非獨一時。<lb/></seg>
<seg xml:id="CH2a1470_CHANT_001-3a.108">昔吳始以伍員為迂，<lb/></seg>
<seg xml:id="CH2a1470_CHANT_001-3a.109">故難至而不可救。<lb/></seg>
<seg xml:id="CH2a1470_CHANT_001-3a.110">劉景升不能慮十年之後，<lb/></seg>
<seg xml:id="CH2a1470_CHANT_001-3a.111">故無以詒其子孫。<lb/></seg>
<seg xml:id="CH2a1470_CHANT_001-3a.112">今恪無具臣之才，<lb/></seg>
<seg xml:id="CH2a1470_CHANT_001-3a.113">而受大吳蕭、霍之任。<lb/></seg>
<seg xml:id="CH2a1470_CHANT_001-3a.114">智與眾同，<lb/></seg>
<seg xml:id="CH2a1470_CHANT_001-3a.115">思不經遠，<lb/></seg>
<seg xml:id="CH2a1470_CHANT_001-3a.116">若不及今日為國斥境，<lb/></seg>
<seg xml:id="CH2a1470_CHANT_001-3a.117">俛仰年老，<lb/></seg>
<seg xml:id="CH2a1470_CHANT_001-3a.118">而讎敵更彊，<lb/></seg>
<seg xml:id="CH2a1470_CHANT_001-3a.119">欲刎頸謝責，<lb/></seg>
<seg xml:id="CH2a1470_CHANT_001-3a.120">寧有補邪？<lb/></seg>
<seg xml:id="CH2a1470_CHANT_001-3a.121">今聞眾人或以百姓尚貧，<lb/></seg>
<seg xml:id="CH2a1470_CHANT_001-3a.122">欲務閑息，<lb/></seg>
<seg xml:id="CH2a1470_CHANT_001-3a.123">此不知慮其大危，<lb/></seg>
<seg xml:id="CH2a1470_CHANT_001-3a.124">而愛其小勤者也。<lb/></seg>
<seg xml:id="CH2a1470_CHANT_001-3a.125">昔漢祖幸已有三秦之地，<lb/></seg>
<seg xml:id="CH2a1470_CHANT_001-3a.126">何不閉關守險，<lb/></seg>
<seg xml:id="CH2a1470_CHANT_001-3a.127">以曰娛樂，<lb/></seg>
<seg xml:id="CH2a1470_CHANT_001-3a.128">空出攻楚，<lb/></seg>
<seg xml:id="CH2a1470_CHANT_001-3a.129">身被創痍，<lb/></seg>
<seg xml:id="CH2a1470_CHANT_001-3a.130">介冑生蟣蝨，<lb/></seg>
<seg xml:id="CH2a1470_CHANT_001-3a.131">將士厭困苦，<lb/></seg>
<seg xml:id="CH2a1470_CHANT_001-3a.132">豈甘鉅刃而亡安寧哉？<lb/></seg>
<seg xml:id="CH2a1470_CHANT_001-3a.133">慮於長久不得兩存者耳！<lb/></seg>
<seg xml:id="CH2a1470_CHANT_001-3a.134">每覽荊邯說公孫述以進取之圖，<lb/></seg>
<seg xml:id="CH2a1470_CHANT_001-3a.135">近見家叔父表陳與賊爭競之計，<lb/></seg>
<seg xml:id="CH2a1470_CHANT_001-3a.136">未嘗不喟然歎息也。<lb/></seg>
<seg xml:id="CH2a1470_CHANT_001-3a.137">夙夜反側，<lb/></seg>
<seg xml:id="CH2a1470_CHANT_001-3a.138">所慮如此，<lb/></seg>
<seg xml:id="CH2a1470_CHANT_001-3a.139">故聊疏愚言，<lb/></seg>
<seg xml:id="CH2a1470_CHANT_001-3a.140">以達二三君子之末。<lb/></seg>
<seg xml:id="CH2a1470_CHANT_001-3a.141">若一朝隕歿，<lb/></seg>
<seg xml:id="CH2a1470_CHANT_001-3a.142">志畫不立，<lb/></seg>
<seg xml:id="CH2a1470_CHANT_001-3a.143">貴令來世知我所憂，<lb/></seg>
<seg xml:id="CH2a1470_CHANT_001-3a.144">可思於後。<lb/></seg>
<seg xml:id="CH2a1470_CHANT_001-3a.145">同上。<lb/></seg>
</p>
<p>
<seg xml:id="CH2a1470_CHANT_001-4a.1"><pb xml:id="CH2a1470_CHANT_001-4a" ed="CHANT" n="001-4a"/><lb/></seg>
<seg xml:id="CH2a1470_CHANT_001-4a.2">〈雜篇〉佚句</seg>
</p>
<p>
<seg xml:id="CH2a1470_CHANT_001-4a.3">魏基五儁。<lb/></seg>
<seg xml:id="CH2a1470_CHANT_001-4a.4">虞世南《北堂書鈔》卷十一。<lb/></seg>
</p>
<p>
<seg xml:id="CH2a1470_CHANT_001-4a.5">鼓洪鑪以燎毛髮，<lb/></seg>
<seg xml:id="CH2a1470_CHANT_001-4a.6">傾五岳以壓枯朽。<lb/></seg>
<seg xml:id="CH2a1470_CHANT_001-4a.7">《北堂書鈔》卷一百十七。<lb/></seg>
</p>
<p>
<seg xml:id="CH2a1470_CHANT_001-5a.1"><pb xml:id="CH2a1470_CHANT_001-5a" ed="CHANT" n="001-5a"/><lb/></seg>
<seg xml:id="CH2a1470_CHANT_001-5a.2">若能力兼三人，<lb/></seg>
<seg xml:id="CH2a1470_CHANT_001-5a.3">身與馬如膠漆，<lb/></seg>
<seg xml:id="CH2a1470_CHANT_001-5a.4">手與箭如飛䖟，<lb/></seg>
<seg xml:id="CH2a1470_CHANT_001-5a.5">誠宜寵異。<lb/></seg>
<seg xml:id="CH2a1470_CHANT_001-5a.6">《太平御覽》卷三百五十、吳淑《事類賦、箭賦》注。<lb/></seg>
</p>
</div>
</body>
</text>
</TEI>
