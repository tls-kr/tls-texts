<TEI xmlns="http://www.tei-c.org/ns/1.0" xml:id="CH2a1472">
<teiHeader>
<fileDesc>
<titleStmt>
<title>默記一卷</title>
</titleStmt>
<editionStmt><edition><idno type="kanripo">CH2a1472</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《默記》</head>
<p>
<seg xml:id="CH2a1472_CHANT_001-1a.1"><pb xml:id="CH2a1472_CHANT_001-1a" ed="CHANT" n="001-1a"/><lb/></seg>
<seg xml:id="CH2a1472_CHANT_001-1a.2">〈述佐篇〉</seg>
</p>
<p>
<seg xml:id="CH2a1472_CHANT_001-1a.3">漢朝傾覆，<lb/></seg>
<seg xml:id="CH2a1472_CHANT_001-1a.4">天下崩壞，<lb/></seg>
<seg xml:id="CH2a1472_CHANT_001-1a.5">豪傑之士，<lb/></seg>
<seg xml:id="CH2a1472_CHANT_001-1a.6">競希神器。<lb/></seg>
<seg xml:id="CH2a1472_CHANT_001-1a.7">魏氏跨中土，<lb/></seg>
<seg xml:id="CH2a1472_CHANT_001-1a.8">劉氏據益州，<lb/></seg>
<seg xml:id="CH2a1472_CHANT_001-1a.9">竝稱兵海內，<lb/></seg>
<seg xml:id="CH2a1472_CHANT_001-1a.10">為世霸王。<lb/></seg>
<seg xml:id="CH2a1472_CHANT_001-1a.11">諸葛、司馬二相遭值際會，<lb/></seg>
<seg xml:id="CH2a1472_CHANT_001-1a.12">託身盟主，<lb/></seg>
<seg xml:id="CH2a1472_CHANT_001-1a.13">或收功於蜀漢，<lb/></seg>
<seg xml:id="CH2a1472_CHANT_001-1a.14">或冊名於伊、洛。<lb/></seg>
<seg xml:id="CH2a1472_CHANT_001-1a.15">丕、備既沒，<lb/></seg>
<seg xml:id="CH2a1472_CHANT_001-1a.16">後嗣繼統，<lb/></seg>
<seg xml:id="CH2a1472_CHANT_001-1a.17">各受保阿之任，<lb/></seg>
<seg xml:id="CH2a1472_CHANT_001-1a.18">輔翼幼主，<lb/></seg>
<seg xml:id="CH2a1472_CHANT_001-1a.19">不負然諾之誠，<lb/></seg>
<seg xml:id="CH2a1472_CHANT_001-1a.20">亦一國之宗臣，<lb/></seg>
<seg xml:id="CH2a1472_CHANT_001-1a.21">霸王之賢佐也。<lb/></seg>
<seg xml:id="CH2a1472_CHANT_001-1a.22">歷前世以觀近事，<lb/></seg>
<seg xml:id="CH2a1472_CHANT_001-1a.23">二相優劣，<lb/></seg>
<seg xml:id="CH2a1472_CHANT_001-1a.24">可得而詳也。<lb/></seg>
<seg xml:id="CH2a1472_CHANT_001-1a.25">孔明起巴、蜀之地，<lb/></seg>
<seg xml:id="CH2a1472_CHANT_001-1a.26">蹈一州之土，<lb/></seg>
<seg xml:id="CH2a1472_CHANT_001-1a.27">方之大國，<lb/></seg>
<seg xml:id="CH2a1472_CHANT_001-1a.28">其戰士人民，<lb/></seg>
<seg xml:id="CH2a1472_CHANT_001-1a.29">蓋有九分之一也，<lb/></seg>
<seg xml:id="CH2a1472_CHANT_001-1a.30">而以貢贄大吳，<lb/></seg>
<seg xml:id="CH2a1472_CHANT_001-1a.31">抗對北敵，<lb/></seg>
<seg xml:id="CH2a1472_CHANT_001-1a.32">至使耕戰有伍，<lb/></seg>
<seg xml:id="CH2a1472_CHANT_001-1a.33">刑法整齊，<lb/></seg>
<seg xml:id="CH2a1472_CHANT_001-1a.34">提步卒數萬，<lb/></seg>
<seg xml:id="CH2a1472_CHANT_001-1a.35">長驅祁山，<lb/></seg>
<seg xml:id="CH2a1472_CHANT_001-1a.36">慨然有飲馬河、洛之志。<lb/></seg>
<seg xml:id="CH2a1472_CHANT_001-1a.37">仲達據天下十倍之地，<lb/></seg>
<seg xml:id="CH2a1472_CHANT_001-1a.38">仗兼并之眾，<lb/></seg>
<seg xml:id="CH2a1472_CHANT_001-1a.39">據牢城，<lb/></seg>
<seg xml:id="CH2a1472_CHANT_001-1a.40">擁精銳，<lb/></seg>
<seg xml:id="CH2a1472_CHANT_001-1a.41">無禽敵之意，<lb/></seg>
<seg xml:id="CH2a1472_CHANT_001-1a.42">務自保全而己，<lb/></seg>
<seg xml:id="CH2a1472_CHANT_001-1a.43">使彼孔明自來自去。<lb/></seg>
<seg xml:id="CH2a1472_CHANT_001-1a.44">若此人不亡，<lb/></seg>
<seg xml:id="CH2a1472_CHANT_001-1a.45">終其志意，<lb/></seg>
<seg xml:id="CH2a1472_CHANT_001-1a.46">連年運思，<lb/></seg>
<seg xml:id="CH2a1472_CHANT_001-1a.47">刻日興謀，<lb/></seg>
<seg xml:id="CH2a1472_CHANT_001-1a.48">則涼、雍不解甲，<lb/></seg>
<seg xml:id="CH2a1472_CHANT_001-1a.49">中國不釋鞌，<lb/></seg>
<seg xml:id="CH2a1472_CHANT_001-1a.50">勝負之勢，<lb/></seg>
<seg xml:id="CH2a1472_CHANT_001-1a.51">亦己決矣。<lb/></seg>
<seg xml:id="CH2a1472_CHANT_001-1a.52">昔子產治鄭，<lb/></seg>
<seg xml:id="CH2a1472_CHANT_001-1a.53">諸侯不敢加兵，<lb/></seg>
<seg xml:id="CH2a1472_CHANT_001-1a.54">蜀相其近之矣。<lb/></seg>
<seg xml:id="CH2a1472_CHANT_001-1a.55">方之司馬，<lb/></seg>
<seg xml:id="CH2a1472_CHANT_001-1a.56">不亦優乎！<lb/></seg>
<seg xml:id="CH2a1472_CHANT_001-1a.57">或曰，<lb/></seg>
<seg xml:id="CH2a1472_CHANT_001-1a.58">兵者凶器，<lb/></seg>
<seg xml:id="CH2a1472_CHANT_001-1a.59">戰者危事也，<lb/></seg>
<seg xml:id="CH2a1472_CHANT_001-1a.60">有國者不務保安境內，<lb/></seg>
<seg xml:id="CH2a1472_CHANT_001-1a.61">綏靜百姓，<lb/></seg>
<seg xml:id="CH2a1472_CHANT_001-1a.62">而好開闢土地，<lb/></seg>
<seg xml:id="CH2a1472_CHANT_001-1a.63">征伐天下，<lb/></seg>
<seg xml:id="CH2a1472_CHANT_001-1a.64">未為得計也。<lb/></seg>
<seg xml:id="CH2a1472_CHANT_001-1a.65">諸葛丞相誠有匡佐之才，<lb/></seg>
<seg xml:id="CH2a1472_CHANT_001-1a.66">然處孤絕之地，<lb/></seg>
<seg xml:id="CH2a1472_CHANT_001-1a.67">戰士不滿五萬，<lb/></seg>
<seg xml:id="CH2a1472_CHANT_001-1a.68">自可閉關守險，<lb/></seg>
<seg xml:id="CH2a1472_CHANT_001-1a.69">君臣無事。<lb/></seg>
<seg xml:id="CH2a1472_CHANT_001-1a.70">空勞師旅，<lb/></seg>
<seg xml:id="CH2a1472_CHANT_001-1a.71">無歲不征，<lb/></seg>
<seg xml:id="CH2a1472_CHANT_001-1a.72">未能進咫尺之地，<lb/></seg>
<seg xml:id="CH2a1472_CHANT_001-1a.73">開帝王之基，<lb/></seg>
<seg xml:id="CH2a1472_CHANT_001-1a.74">而使國內受其荒殘，<lb/></seg>
<seg xml:id="CH2a1472_CHANT_001-1a.75">西土苦其役調，<lb/></seg>
<seg xml:id="CH2a1472_CHANT_001-1a.76">魏司馬懿才用兵眾，<lb/></seg>
<seg xml:id="CH2a1472_CHANT_001-1a.77">未易可輕，<lb/></seg>
<seg xml:id="CH2a1472_CHANT_001-1a.78">量敵而進，<lb/></seg>
<seg xml:id="CH2a1472_CHANT_001-1a.79">兵家所慎；<lb/></seg>
<seg xml:id="CH2a1472_CHANT_001-1a.80">若丞相必有以策之，<lb/></seg>
<seg xml:id="CH2a1472_CHANT_001-1a.81">則未見坦然之勳，<lb/></seg>
<seg xml:id="CH2a1472_CHANT_001-1a.82">若無策以裁之，<lb/></seg>
<seg xml:id="CH2a1472_CHANT_001-1a.83">則非明哲之謂，<lb/></seg>
<seg xml:id="CH2a1472_CHANT_001-1a.84">海內歸向之意也。<lb/></seg>
<seg xml:id="CH2a1472_CHANT_001-1a.85">余竊疑焉，<lb/></seg>
<seg xml:id="CH2a1472_CHANT_001-1a.86">請聞其說。<lb/></seg>
<seg xml:id="CH2a1472_CHANT_001-1a.87">荅曰：<lb/></seg>
<seg xml:id="CH2a1472_CHANT_001-1a.88">蓋聞湯以七十里、文王以百里之地而有天下，<lb/></seg>
<seg xml:id="CH2a1472_CHANT_001-1a.89">皆用征伐而定之。<lb/></seg>
<seg xml:id="CH2a1472_CHANT_001-1a.90">揖讓而登王位者，<lb/></seg>
<seg xml:id="CH2a1472_CHANT_001-1a.91">惟舜、禹而己。<lb/></seg>
<seg xml:id="CH2a1472_CHANT_001-1a.92">今蜀、魏為敵戰之國，<lb/></seg>
<seg xml:id="CH2a1472_CHANT_001-1a.93">勢不俱王，<lb/></seg>
<seg xml:id="CH2a1472_CHANT_001-1a.94">自操、備時，<lb/></seg>
<seg xml:id="CH2a1472_CHANT_001-1a.95">強弱縣殊，<lb/></seg>
<seg xml:id="CH2a1472_CHANT_001-1a.96">而備猶出兵陽平，<lb/></seg>
<seg xml:id="CH2a1472_CHANT_001-1a.97">禽夏侯淵。<lb/></seg>
<seg xml:id="CH2a1472_CHANT_001-1a.98">羽圍襄陽，<lb/></seg>
<seg xml:id="CH2a1472_CHANT_001-1a.99">將降曹仁，<lb/></seg>
<seg xml:id="CH2a1472_CHANT_001-1a.100">生獲于禁，<lb/></seg>
<seg xml:id="CH2a1472_CHANT_001-1a.101">當時北邊大小憂懼，<lb/></seg>
<seg xml:id="CH2a1472_CHANT_001-1a.102">孟德身出南陽，<lb/></seg>
<seg xml:id="CH2a1472_CHANT_001-1a.103">樂進、徐晃等為救，<lb/></seg>
<seg xml:id="CH2a1472_CHANT_001-1a.104">圍不即解，<lb/></seg>
<seg xml:id="CH2a1472_CHANT_001-1a.105">故蔣子通言彼時有徙許渡河之計，<lb/></seg>
<seg xml:id="CH2a1472_CHANT_001-1a.106">會國家襲取南郡，<lb/></seg>
<seg xml:id="CH2a1472_CHANT_001-1a.107">羽乃解軍。<lb/></seg>
<seg xml:id="CH2a1472_CHANT_001-1a.108">元德與操，<lb/></seg>
<seg xml:id="CH2a1472_CHANT_001-1a.109">智力多少，<lb/></seg>
<seg xml:id="CH2a1472_CHANT_001-1a.110">士眾眾寡，<lb/></seg>
<seg xml:id="CH2a1472_CHANT_001-1a.111">用兵行軍之道，<lb/></seg>
<seg xml:id="CH2a1472_CHANT_001-1a.112">不可同年而語，<lb/></seg>
<seg xml:id="CH2a1472_CHANT_001-1a.113">猶能暫以取勝，<lb/></seg>
<seg xml:id="CH2a1472_CHANT_001-1a.114">是時又無大吳犄角之勢也。<lb/></seg>
<seg xml:id="CH2a1472_CHANT_001-1a.115">今仲達之才，<lb/></seg>
<seg xml:id="CH2a1472_CHANT_001-1a.116">減於孔明，<lb/></seg>
<seg xml:id="CH2a1472_CHANT_001-1a.117">當時之勢，<lb/></seg>
<seg xml:id="CH2a1472_CHANT_001-1a.118">異於曩日，<lb/></seg>
<seg xml:id="CH2a1472_CHANT_001-1a.119">元德尚與抗衡，<lb/></seg>
<seg xml:id="CH2a1472_CHANT_001-1a.120">孔明何以不可出軍而圖敵邪？<lb/></seg>
<seg xml:id="CH2a1472_CHANT_001-1a.121">昔樂毅以弱燕之眾，<lb/></seg>
<seg xml:id="CH2a1472_CHANT_001-1a.122">兼從五國之兵，<lb/></seg>
<seg xml:id="CH2a1472_CHANT_001-1a.123">長驅強齊，<lb/></seg>
<seg xml:id="CH2a1472_CHANT_001-1a.124">下七十餘城。<lb/></seg>
<seg xml:id="CH2a1472_CHANT_001-1a.125">今蜀漢之卒，<lb/></seg>
<seg xml:id="CH2a1472_CHANT_001-1a.126">不少燕軍，<lb/></seg>
<seg xml:id="CH2a1472_CHANT_001-1a.127">君臣之接，<lb/></seg>
<seg xml:id="CH2a1472_CHANT_001-1a.128">信於樂毅，<lb/></seg>
<seg xml:id="CH2a1472_CHANT_001-1a.129">加以國家為脣齒之援，<lb/></seg>
<seg xml:id="CH2a1472_CHANT_001-1a.130">東西相應，<lb/></seg>
<seg xml:id="CH2a1472_CHANT_001-1a.131">首尾如虵，<lb/></seg>
<seg xml:id="CH2a1472_CHANT_001-1a.132">形勢重大，<lb/></seg>
<seg xml:id="CH2a1472_CHANT_001-1a.133">不比於五國之兵也，<lb/></seg>
<seg xml:id="CH2a1472_CHANT_001-1a.134">何憚於彼而不可哉？<lb/></seg>
<seg xml:id="CH2a1472_CHANT_001-1a.135">夫兵以奇勝，<lb/></seg>
<seg xml:id="CH2a1472_CHANT_001-1a.136">制敵以智，<lb/></seg>
<seg xml:id="CH2a1472_CHANT_001-1a.137">土地廣狹，<lb/></seg>
<seg xml:id="CH2a1472_CHANT_001-1a.138">人馬多少，<lb/></seg>
<seg xml:id="CH2a1472_CHANT_001-1a.139">未可偏恃也。<lb/></seg>
<seg xml:id="CH2a1472_CHANT_001-1a.140">余觀彼治國之體，<lb/></seg>
<seg xml:id="CH2a1472_CHANT_001-1a.141">當時既肅整，<lb/></seg>
<seg xml:id="CH2a1472_CHANT_001-1a.142">遺教在後，<lb/></seg>
<seg xml:id="CH2a1472_CHANT_001-1a.143">及其辭意懇切，<lb/></seg>
<seg xml:id="CH2a1472_CHANT_001-1a.144">陳進取之圖，<lb/></seg>
<seg xml:id="CH2a1472_CHANT_001-1a.145">忠謀謇謇，<lb/></seg>
<seg xml:id="CH2a1472_CHANT_001-1a.146">義形於主，<lb/></seg>
<seg xml:id="CH2a1472_CHANT_001-1a.147">雖古之管、晏，<lb/></seg>
<seg xml:id="CH2a1472_CHANT_001-1a.148">何以加之乎？<lb/></seg>
</p>
<p>
<seg xml:id="CH2a1472_CHANT_001-2a.1"><pb xml:id="CH2a1472_CHANT_001-2a" ed="CHANT" n="001-2a"/><lb/></seg>
<seg xml:id="CH2a1472_CHANT_001-2a.2">亮上言曰：<lb/></seg>
<seg xml:id="CH2a1472_CHANT_001-2a.3">先帝慮漢、賊不兩立，<lb/></seg>
<seg xml:id="CH2a1472_CHANT_001-2a.4">王業不偏安，<lb/></seg>
<seg xml:id="CH2a1472_CHANT_001-2a.5">故託臣以討賊也。<lb/></seg>
<seg xml:id="CH2a1472_CHANT_001-2a.6">以先帝之明，<lb/></seg>
<seg xml:id="CH2a1472_CHANT_001-2a.7">量臣之才，<lb/></seg>
<seg xml:id="CH2a1472_CHANT_001-2a.8">故知臣伐賊才弱敵強也；<lb/></seg>
<seg xml:id="CH2a1472_CHANT_001-2a.9">然不伐賊，<lb/></seg>
<seg xml:id="CH2a1472_CHANT_001-2a.10">王業亦亡，<lb/></seg>
<seg xml:id="CH2a1472_CHANT_001-2a.11">惟坐待亡，<lb/></seg>
<seg xml:id="CH2a1472_CHANT_001-2a.12">孰與伐之？<lb/></seg>
<seg xml:id="CH2a1472_CHANT_001-2a.13">是故託臣而弗疑也。<lb/></seg>
<seg xml:id="CH2a1472_CHANT_001-2a.14">臣受命之日，<lb/></seg>
<seg xml:id="CH2a1472_CHANT_001-2a.15">寢不安席，<lb/></seg>
<seg xml:id="CH2a1472_CHANT_001-2a.16">食不甘味，<lb/></seg>
<seg xml:id="CH2a1472_CHANT_001-2a.17">思惟北伐，<lb/></seg>
<seg xml:id="CH2a1472_CHANT_001-2a.18">宜先入南，<lb/></seg>
<seg xml:id="CH2a1472_CHANT_001-2a.19">故五月渡瀘，<lb/></seg>
<seg xml:id="CH2a1472_CHANT_001-2a.20">深入不毛，<lb/></seg>
<seg xml:id="CH2a1472_CHANT_001-2a.21">并日而食。<lb/></seg>
<seg xml:id="CH2a1472_CHANT_001-2a.22">臣非不自惜也，<lb/></seg>
<seg xml:id="CH2a1472_CHANT_001-2a.23">顧王業不可得徧全於蜀都，<lb/></seg>
<seg xml:id="CH2a1472_CHANT_001-2a.24">故冒危難以奉先帝之遺意也，<lb/></seg>
<seg xml:id="CH2a1472_CHANT_001-2a.25">而議者以為非計，<lb/></seg>
<seg xml:id="CH2a1472_CHANT_001-2a.26">今賊適疲於西，<lb/></seg>
<seg xml:id="CH2a1472_CHANT_001-2a.27">又務於東，<lb/></seg>
<seg xml:id="CH2a1472_CHANT_001-2a.28">兵法乘勞，<lb/></seg>
<seg xml:id="CH2a1472_CHANT_001-2a.29">此進趍之時也。<lb/></seg>
<seg xml:id="CH2a1472_CHANT_001-2a.30">謹陳其事如左：<lb/></seg>
<seg xml:id="CH2a1472_CHANT_001-2a.31">高帝明竝日月，<lb/></seg>
<seg xml:id="CH2a1472_CHANT_001-2a.32">謀臣淵深，<lb/></seg>
<seg xml:id="CH2a1472_CHANT_001-2a.33">然涉險被創，<lb/></seg>
<seg xml:id="CH2a1472_CHANT_001-2a.34">危然後安。<lb/></seg>
<seg xml:id="CH2a1472_CHANT_001-2a.35">今陛下未及高帝，<lb/></seg>
<seg xml:id="CH2a1472_CHANT_001-2a.36">謀臣不如良、平，<lb/></seg>
<seg xml:id="CH2a1472_CHANT_001-2a.37">而欲以長計取勝，<lb/></seg>
<seg xml:id="CH2a1472_CHANT_001-2a.38">坐定天下，<lb/></seg>
<seg xml:id="CH2a1472_CHANT_001-2a.39">此臣之未解一也。<lb/></seg>
<seg xml:id="CH2a1472_CHANT_001-2a.40">劉繇、王朗各據州郡，<lb/></seg>
<seg xml:id="CH2a1472_CHANT_001-2a.41">論安言計，<lb/></seg>
<seg xml:id="CH2a1472_CHANT_001-2a.42">動引聖人，<lb/></seg>
<seg xml:id="CH2a1472_CHANT_001-2a.43">群疑滿腹，<lb/></seg>
<seg xml:id="CH2a1472_CHANT_001-2a.44">眾難塞胸，<lb/></seg>
<seg xml:id="CH2a1472_CHANT_001-2a.45">今歲不戰，<lb/></seg>
<seg xml:id="CH2a1472_CHANT_001-2a.46">明年不征，<lb/></seg>
<seg xml:id="CH2a1472_CHANT_001-2a.47">使孫策坐大，<lb/></seg>
<seg xml:id="CH2a1472_CHANT_001-2a.48">遂并江東，<lb/></seg>
<seg xml:id="CH2a1472_CHANT_001-2a.49">此臣之未解二也。<lb/></seg>
<seg xml:id="CH2a1472_CHANT_001-2a.50">曹操智計殊絕於人，<lb/></seg>
<seg xml:id="CH2a1472_CHANT_001-2a.51">其用兵也，<lb/></seg>
<seg xml:id="CH2a1472_CHANT_001-2a.52">髣髴孫、吳，<lb/></seg>
<seg xml:id="CH2a1472_CHANT_001-2a.53">然困於南陽，<lb/></seg>
<seg xml:id="CH2a1472_CHANT_001-2a.54">險於烏巢，<lb/></seg>
<seg xml:id="CH2a1472_CHANT_001-2a.55">危於祁連，<lb/></seg>
<seg xml:id="CH2a1472_CHANT_001-2a.56">偪於黎陽，<lb/></seg>
<seg xml:id="CH2a1472_CHANT_001-2a.57">幾敗北山，<lb/></seg>
<seg xml:id="CH2a1472_CHANT_001-2a.58">殆死潼關，<lb/></seg>
<seg xml:id="CH2a1472_CHANT_001-2a.59">然後偽定一時耳，<lb/></seg>
<seg xml:id="CH2a1472_CHANT_001-2a.60">況臣才弱，<lb/></seg>
<seg xml:id="CH2a1472_CHANT_001-2a.61">而欲以不危而定之，<lb/></seg>
<seg xml:id="CH2a1472_CHANT_001-2a.62">此臣之未解三也。<lb/></seg>
<seg xml:id="CH2a1472_CHANT_001-2a.63">曹操五攻昌霸不下，<lb/></seg>
<seg xml:id="CH2a1472_CHANT_001-2a.64">四越巢湖不成，<lb/></seg>
<seg xml:id="CH2a1472_CHANT_001-2a.65">任用李服而李服圖之，<lb/></seg>
<seg xml:id="CH2a1472_CHANT_001-2a.66">委夏侯而夏侯敗亡，<lb/></seg>
<seg xml:id="CH2a1472_CHANT_001-2a.67">先帝每稱操為能，<lb/></seg>
<seg xml:id="CH2a1472_CHANT_001-2a.68">猶有此失，<lb/></seg>
<seg xml:id="CH2a1472_CHANT_001-2a.69">況臣駑下，<lb/></seg>
<seg xml:id="CH2a1472_CHANT_001-2a.70">何能必勝？<lb/></seg>
<seg xml:id="CH2a1472_CHANT_001-2a.71">此臣之未解四也。<lb/></seg>
<seg xml:id="CH2a1472_CHANT_001-2a.72">自臣到漢中，<lb/></seg>
<seg xml:id="CH2a1472_CHANT_001-2a.73">中間朞年耳，<lb/></seg>
<seg xml:id="CH2a1472_CHANT_001-2a.74">然喪趙雲、陽群、馬玉、閻芝、丁立、白壽、劉郃、鄧銅等及曲長屯將七十餘人，<lb/></seg>
<seg xml:id="CH2a1472_CHANT_001-2a.75">突將無前。<lb/></seg>
<seg xml:id="CH2a1472_CHANT_001-2a.76">賨、叟、青羌散騎、武騎一千餘人，<lb/></seg>
<seg xml:id="CH2a1472_CHANT_001-2a.77">此皆數十年之內所糾合四方之精銳，<lb/></seg>
<seg xml:id="CH2a1472_CHANT_001-2a.78">非一州之所有，<lb/></seg>
<seg xml:id="CH2a1472_CHANT_001-2a.79">若復數年，<lb/></seg>
<seg xml:id="CH2a1472_CHANT_001-2a.80">則損三分之二也，<lb/></seg>
<seg xml:id="CH2a1472_CHANT_001-2a.81">當何以圖敵？<lb/></seg>
<seg xml:id="CH2a1472_CHANT_001-2a.82">此臣之未解五也。<lb/></seg>
<seg xml:id="CH2a1472_CHANT_001-2a.83">今民窮兵疲，<lb/></seg>
<seg xml:id="CH2a1472_CHANT_001-2a.84">而事不可息，<lb/></seg>
<seg xml:id="CH2a1472_CHANT_001-2a.85">事不可息，<lb/></seg>
<seg xml:id="CH2a1472_CHANT_001-2a.86">則住與行勞費正等，<lb/></seg>
<seg xml:id="CH2a1472_CHANT_001-2a.87">而不及虛圖之，<lb/></seg>
<seg xml:id="CH2a1472_CHANT_001-2a.88">欲以一州之地與賊持久，<lb/></seg>
<seg xml:id="CH2a1472_CHANT_001-2a.89">此臣之未解六也。<lb/></seg>
<seg xml:id="CH2a1472_CHANT_001-2a.90">夫難平者，<lb/></seg>
<seg xml:id="CH2a1472_CHANT_001-2a.91">事也。<lb/></seg>
<seg xml:id="CH2a1472_CHANT_001-2a.92">昔先帝敗軍於楚，<lb/></seg>
<seg xml:id="CH2a1472_CHANT_001-2a.93">當此時，<lb/></seg>
<seg xml:id="CH2a1472_CHANT_001-2a.94">曹操拊手，<lb/></seg>
<seg xml:id="CH2a1472_CHANT_001-2a.95">謂天下已定。<lb/></seg>
<seg xml:id="CH2a1472_CHANT_001-2a.96">然後先帝東連吳、越，<lb/></seg>
<seg xml:id="CH2a1472_CHANT_001-2a.97">西取巴蜀，<lb/></seg>
<seg xml:id="CH2a1472_CHANT_001-2a.98">舉兵北征，<lb/></seg>
<seg xml:id="CH2a1472_CHANT_001-2a.99">夏侯授首，<lb/></seg>
<seg xml:id="CH2a1472_CHANT_001-2a.100">此操之失計而漢事將成也。<lb/></seg>
<seg xml:id="CH2a1472_CHANT_001-2a.101">然後吳更違盟，<lb/></seg>
<seg xml:id="CH2a1472_CHANT_001-2a.102">關羽毀敗，<lb/></seg>
<seg xml:id="CH2a1472_CHANT_001-2a.103">秭歸蹉跌，<lb/></seg>
<seg xml:id="CH2a1472_CHANT_001-2a.104">曹丕稱帝。<lb/></seg>
<seg xml:id="CH2a1472_CHANT_001-2a.105">凡事如是，<lb/></seg>
<seg xml:id="CH2a1472_CHANT_001-2a.106">難可逆見。<lb/></seg>
<seg xml:id="CH2a1472_CHANT_001-2a.107">臣鞠躬盡力，<lb/></seg>
<seg xml:id="CH2a1472_CHANT_001-2a.108">死而後已，<lb/></seg>
<seg xml:id="CH2a1472_CHANT_001-2a.109">至於成敗利鈍，<lb/></seg>
<seg xml:id="CH2a1472_CHANT_001-2a.110">非臣之明所能逆覩也。<lb/></seg>
</p>
<p>
<seg xml:id="CH2a1472_CHANT_001-3a.1"><pb xml:id="CH2a1472_CHANT_001-3a" ed="CHANT" n="001-3a"/><lb/></seg>
<seg xml:id="CH2a1472_CHANT_001-3a.2">〈佚句〉</seg>
</p>
<p>
<seg xml:id="CH2a1472_CHANT_001-3a.3">漢光武體亞聖之才，<lb/></seg>
<seg xml:id="CH2a1472_CHANT_001-3a.4">執文武之略，<lb/></seg>
<seg xml:id="CH2a1472_CHANT_001-3a.5">聰明仁德，<lb/></seg>
<seg xml:id="CH2a1472_CHANT_001-3a.6">膺時而出。<lb/></seg>
<seg xml:id="CH2a1472_CHANT_001-3a.7">徐堅《初學記》卷九。<lb/></seg>
</p>
</div>
</body>
</text>
</TEI>
