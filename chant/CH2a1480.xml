<TEI xmlns="http://www.tei-c.org/ns/1.0" xml:id="CH2a1480">
<teiHeader>
<fileDesc>
<titleStmt>
<title>干子一卷</title>
</titleStmt>
<editionStmt><edition><idno type="kanripo">CH2a1480</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《干子》</head>
<p>
<seg xml:id="CH2a1480_CHANT_001-1a.1"><pb xml:id="CH2a1480_CHANT_001-1a" ed="CHANT" n="001-1a"/><lb/></seg>
<seg xml:id="CH2a1480_CHANT_001-1a.2">〈駿招魂議〉</seg>
</p>
<p>
<seg xml:id="CH2a1480_CHANT_001-1a.3">時有招魂葬，<lb/></seg>
<seg xml:id="CH2a1480_CHANT_001-1a.4">考之經傳，<lb/></seg>
<seg xml:id="CH2a1480_CHANT_001-1a.5">則無聞焉。<lb/></seg>
<seg xml:id="CH2a1480_CHANT_001-1a.6">近太傅公既屬寇亂，<lb/></seg>
<seg xml:id="CH2a1480_CHANT_001-1a.7">屍柩不反，<lb/></seg>
<seg xml:id="CH2a1480_CHANT_001-1a.8">時亦大議招魂葬，<lb/></seg>
<seg xml:id="CH2a1480_CHANT_001-1a.9">東海國學官今魯國周生以為宜爾，<lb/></seg>
<seg xml:id="CH2a1480_CHANT_001-1a.10">盛陳其議，<lb/></seg>
<seg xml:id="CH2a1480_CHANT_001-1a.11">皆多無証。<lb/></seg>
<seg xml:id="CH2a1480_CHANT_001-1a.12">實以為人死神浮歸天，<lb/></seg>
<seg xml:id="CH2a1480_CHANT_001-1a.13">形沉歸地，<lb/></seg>
<seg xml:id="CH2a1480_CHANT_001-1a.14">故為宗廟以賓其神，<lb/></seg>
<seg xml:id="CH2a1480_CHANT_001-1a.15">衣衾以表其形，<lb/></seg>
<seg xml:id="CH2a1480_CHANT_001-1a.16">棺周於衣，<lb/></seg>
<seg xml:id="CH2a1480_CHANT_001-1a.17">槨周於棺。<lb/></seg>
<seg xml:id="CH2a1480_CHANT_001-1a.18">今形失於彼，<lb/></seg>
<seg xml:id="CH2a1480_CHANT_001-1a.19">穿塚於此，<lb/></seg>
<seg xml:id="CH2a1480_CHANT_001-1a.20">知亡者不可以假存，<lb/></seg>
<seg xml:id="CH2a1480_CHANT_001-1a.21">而無者獨可以偽有哉！<lb/></seg>
<seg xml:id="CH2a1480_CHANT_001-1a.22">未若之遭禍之地，<lb/></seg>
<seg xml:id="CH2a1480_CHANT_001-1a.23">備迎神之禮，<lb/></seg>
<seg xml:id="CH2a1480_CHANT_001-1a.24">宗廟以安之，<lb/></seg>
<seg xml:id="CH2a1480_CHANT_001-1a.25">哀敬以盡之。<lb/></seg>
<seg xml:id="CH2a1480_CHANT_001-1a.26">周生議云：<lb/></seg>
<seg xml:id="CH2a1480_CHANT_001-1a.27">「魂堂几筵設于窆寢，<lb/></seg>
<seg xml:id="CH2a1480_CHANT_001-1a.28">豈唯斂屍，<lb/></seg>
<seg xml:id="CH2a1480_CHANT_001-1a.29">亦以迎神也。」<lb/></seg>
<seg xml:id="CH2a1480_CHANT_001-1a.30">答者曰：<lb/></seg>
<seg xml:id="CH2a1480_CHANT_001-1a.31">「古人有言：<lb/></seg>
<seg xml:id="CH2a1480_CHANT_001-1a.32">『夫禮者，<lb/></seg>
<seg xml:id="CH2a1480_CHANT_001-1a.33">其事可陳也，<lb/></seg>
<seg xml:id="CH2a1480_CHANT_001-1a.34">其義難知也。』<lb/></seg>
<seg xml:id="CH2a1480_CHANT_001-1a.35">是以君子重於義禮。<lb/></seg>
<seg xml:id="CH2a1480_CHANT_001-1a.36">夫別嫌明疑，<lb/></seg>
<seg xml:id="CH2a1480_CHANT_001-1a.37">原情得旨者，<lb/></seg>
<seg xml:id="CH2a1480_CHANT_001-1a.38">不亦微乎？<lb/></seg>
<seg xml:id="CH2a1480_CHANT_001-1a.39">故其為制，<lb/></seg>
<seg xml:id="CH2a1480_CHANT_001-1a.40">有以順鬼神之性，<lb/></seg>
<seg xml:id="CH2a1480_CHANT_001-1a.41">有以達生者之情。<lb/></seg>
<seg xml:id="CH2a1480_CHANT_001-1a.42">然則塚壙之間有饋席，<lb/></seg>
<seg xml:id="CH2a1480_CHANT_001-1a.43">本施骸骨，<lb/></seg>
<seg xml:id="CH2a1480_CHANT_001-1a.44">未有為魂神也。<lb/></seg>
<seg xml:id="CH2a1480_CHANT_001-1a.45">若乃釘魂於棺，<lb/></seg>
<seg xml:id="CH2a1480_CHANT_001-1a.46">閉神於槨，<lb/></seg>
<seg xml:id="CH2a1480_CHANT_001-1a.47">居浮精於沉魄之域，<lb/></seg>
<seg xml:id="CH2a1480_CHANT_001-1a.48">匿遊氣於壅塞之室，<lb/></seg>
<seg xml:id="CH2a1480_CHANT_001-1a.49">豈順鬼神之性而合聖人之意乎？<lb/></seg>
<seg xml:id="CH2a1480_CHANT_001-1a.50">則葬魂之名亦幾於逆矣。」<lb/></seg>
<seg xml:id="CH2a1480_CHANT_001-1a.51">周生又云：<lb/></seg>
<seg xml:id="CH2a1480_CHANT_001-1a.52">「昔黃帝體仙登遐，<lb/></seg>
<seg xml:id="CH2a1480_CHANT_001-1a.53">其臣扶微等斂其衣冠，<lb/></seg>
<seg xml:id="CH2a1480_CHANT_001-1a.54">殯而葬焉，<lb/></seg>
<seg xml:id="CH2a1480_CHANT_001-1a.55">則其證也。」<lb/></seg>
<seg xml:id="CH2a1480_CHANT_001-1a.56">答曰：<lb/></seg>
<seg xml:id="CH2a1480_CHANT_001-1a.57">「孔子論黃帝曰：<lb/></seg>
<seg xml:id="CH2a1480_CHANT_001-1a.58">『生而人利其化百年，<lb/></seg>
<seg xml:id="CH2a1480_CHANT_001-1a.59">死而人畏其神百年，<lb/></seg>
<seg xml:id="CH2a1480_CHANT_001-1a.60">亡而人用其教百年。』<lb/></seg>
<seg xml:id="CH2a1480_CHANT_001-1a.61">此黃帝亦死，<lb/></seg>
<seg xml:id="CH2a1480_CHANT_001-1a.62">言仙謬也。<lb/></seg>
<seg xml:id="CH2a1480_CHANT_001-1a.63">就使必仙，<lb/></seg>
<seg xml:id="CH2a1480_CHANT_001-1a.64">何議於葬！」<lb/></seg>
<seg xml:id="CH2a1480_CHANT_001-1a.65">杜佑《通典》卷一百三。<lb/></seg>
</p>
<p>
<seg xml:id="CH2a1480_CHANT_001-2a.1"><pb xml:id="CH2a1480_CHANT_001-2a" ed="CHANT" n="001-2a"/><lb/></seg>
<seg xml:id="CH2a1480_CHANT_001-2a.2">〈陰陽自然變化論〉</seg>
</p>
<p>
<seg xml:id="CH2a1480_CHANT_001-2a.3">稻成蛬，<lb/></seg>
<seg xml:id="CH2a1480_CHANT_001-2a.4">麥成蛺蝶。<lb/></seg>
<seg xml:id="CH2a1480_CHANT_001-2a.5">宗懍《荊楚歲時記》、《太平御覽》卷二十三並引干寶〈變化論〉。<lb/></seg>
<seg xml:id="CH2a1480_CHANT_001-2a.6">陸佃《埤雅‧釋蟲》引干寶。<lb/></seg>
</p>
<p>
<seg xml:id="CH2a1480_CHANT_001-2a.7">驪龍之眸見百里纖芥。<lb/></seg>
<seg xml:id="CH2a1480_CHANT_001-2a.8">《埤雅‧釋魚》引《陰陽自然變化論》。<lb/></seg>
</p>
<p>
<seg xml:id="CH2a1480_CHANT_001-3a.1"><pb xml:id="CH2a1480_CHANT_001-3a" ed="CHANT" n="001-3a"/><lb/></seg>
<seg xml:id="CH2a1480_CHANT_001-3a.2">龍能變水，<lb/></seg>
<seg xml:id="CH2a1480_CHANT_001-3a.3">人能變火。<lb/></seg>
</p>
<p>
<seg xml:id="CH2a1480_CHANT_001-3a.4">龍不見石，<lb/></seg>
<seg xml:id="CH2a1480_CHANT_001-3a.5">人不見風，<lb/></seg>
<seg xml:id="CH2a1480_CHANT_001-3a.6">魚不見水，<lb/></seg>
<seg xml:id="CH2a1480_CHANT_001-3a.7">鬼不見地。<lb/></seg>
<seg xml:id="CH2a1480_CHANT_001-3a.8">並同上。<lb/></seg>
</p>
<p>
<seg xml:id="CH2a1480_CHANT_001-4a.1"><pb xml:id="CH2a1480_CHANT_001-4a" ed="CHANT" n="001-4a"/><lb/></seg>
<seg xml:id="CH2a1480_CHANT_001-4a.2">蟾蜍擲糞，<lb/></seg>
<seg xml:id="CH2a1480_CHANT_001-4a.3">自其口出。<lb/></seg>
<seg xml:id="CH2a1480_CHANT_001-4a.4">同上引《自然論》。<lb/></seg>
</p>
<p>
<seg xml:id="CH2a1480_CHANT_001-4a.5">睢鳩不再匹。<lb/></seg>
<seg xml:id="CH2a1480_CHANT_001-4a.6">《埤雅‧釋鳥》。<lb/></seg>
</p>
<p>
<seg xml:id="CH2a1480_CHANT_001-4a.7">鷺目成而受胎，<lb/></seg>
<seg xml:id="CH2a1480_CHANT_001-4a.8">鸛影接而懷卵，<lb/></seg>
<seg xml:id="CH2a1480_CHANT_001-4a.9">鴛鴦交頸，<lb/></seg>
<seg xml:id="CH2a1480_CHANT_001-4a.10">野鵲交枝。<lb/></seg>
<seg xml:id="CH2a1480_CHANT_001-4a.11">同上。<lb/></seg>
</p>
<p>
<seg xml:id="CH2a1480_CHANT_001-5a.1"><pb xml:id="CH2a1480_CHANT_001-5a" ed="CHANT" n="001-5a"/><lb/></seg>
<seg xml:id="CH2a1480_CHANT_001-5a.2">蜂無王而盡死。<lb/></seg>
<seg xml:id="CH2a1480_CHANT_001-5a.3">《埤雅‧釋蟲》。<lb/></seg>
</p>
<p>
<seg xml:id="CH2a1480_CHANT_001-5a.4">螣蛇聽而有孕，<lb/></seg>
<seg xml:id="CH2a1480_CHANT_001-5a.5">白鷺視而有胎。<lb/></seg>
</p>
<p>
<seg xml:id="CH2a1480_CHANT_001-5a.6">蝠蝠夜值，<lb/></seg>
<seg xml:id="CH2a1480_CHANT_001-5a.7">庚申乃伏。<lb/></seg>
<seg xml:id="CH2a1480_CHANT_001-5a.8">並同上。<lb/></seg>
</p>
<p>
<seg xml:id="CH2a1480_CHANT_001-6a.1"><pb xml:id="CH2a1480_CHANT_001-6a" ed="CHANT" n="001-6a"/><lb/></seg>
<seg xml:id="CH2a1480_CHANT_001-6a.2">鵠之為猿，<lb/></seg>
<seg xml:id="CH2a1480_CHANT_001-6a.3">蛇之為鼈。<lb/></seg>
<seg xml:id="CH2a1480_CHANT_001-6a.4">同上引《變化‧序》。<lb/></seg>
</p>
</div>
</body>
</text>
</TEI>
