<TEI xmlns="http://www.tei-c.org/ns/1.0" xml:id="CH2a1488">
<teiHeader>
<fileDesc>
<titleStmt>
<title>鑒戒象讚一卷</title>
</titleStmt>
<editionStmt><edition><idno type="kanripo">CH2a1488</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《鑒戒象讚》</head>
<p>
<seg xml:id="CH2a1488_CHANT_001-1a.1"><pb xml:id="CH2a1488_CHANT_001-1a" ed="CHANT" n="001-1a"/><lb/></seg>
<seg xml:id="CH2a1488_CHANT_001-1a.2">《周雅》云：<lb/></seg>
<seg xml:id="CH2a1488_CHANT_001-1a.3">「謂天蓋高，<lb/></seg>
<seg xml:id="CH2a1488_CHANT_001-1a.4">不敢不跼；<lb/></seg>
<seg xml:id="CH2a1488_CHANT_001-1a.5">謂地蓋厚，<lb/></seg>
<seg xml:id="CH2a1488_CHANT_001-1a.6">不敢不蹐。」<lb/></seg>
<seg xml:id="CH2a1488_CHANT_001-1a.7">有朝隱大夫鑒戒斯文，<lb/></seg>
<seg xml:id="CH2a1488_CHANT_001-1a.8">乃惕焉而懼曰：<lb/></seg>
<seg xml:id="CH2a1488_CHANT_001-1a.9">夫道喪則性傾，<lb/></seg>
<seg xml:id="CH2a1488_CHANT_001-1a.10">利重則身輕。<lb/></seg>
<seg xml:id="CH2a1488_CHANT_001-1a.11">是故乘和體遜，<lb/></seg>
<seg xml:id="CH2a1488_CHANT_001-1a.12">或銘方冊，<lb/></seg>
<seg xml:id="CH2a1488_CHANT_001-1a.13">防微慎獨，<lb/></seg>
<seg xml:id="CH2a1488_CHANT_001-1a.14">載象丹青，<lb/></seg>
<seg xml:id="CH2a1488_CHANT_001-1a.15">信哉！<lb/></seg>
<seg xml:id="CH2a1488_CHANT_001-1a.16">辭人之賦，<lb/></seg>
<seg xml:id="CH2a1488_CHANT_001-1a.17">文晦而理明，<lb/></seg>
<seg xml:id="CH2a1488_CHANT_001-1a.18">仰瞻高天，<lb/></seg>
<seg xml:id="CH2a1488_CHANT_001-1a.19">聽卑視諦；<lb/></seg>
<seg xml:id="CH2a1488_CHANT_001-1a.20">俯測厚地，<lb/></seg>
<seg xml:id="CH2a1488_CHANT_001-1a.21">岳峻川渟，<lb/></seg>
<seg xml:id="CH2a1488_CHANT_001-1a.22">誰其戴之，<lb/></seg>
<seg xml:id="CH2a1488_CHANT_001-1a.23">不私不畏，<lb/></seg>
<seg xml:id="CH2a1488_CHANT_001-1a.24">誰其踐之，<lb/></seg>
<seg xml:id="CH2a1488_CHANT_001-1a.25">不陷不墜。<lb/></seg>
<seg xml:id="CH2a1488_CHANT_001-1a.26">故善惡是徵，<lb/></seg>
<seg xml:id="CH2a1488_CHANT_001-1a.27">物罔同異，<lb/></seg>
<seg xml:id="CH2a1488_CHANT_001-1a.28">論亢匪久，<lb/></seg>
<seg xml:id="CH2a1488_CHANT_001-1a.29">人咸敬忌。<lb/></seg>
<seg xml:id="CH2a1488_CHANT_001-1a.30">嗟乎！<lb/></seg>
<seg xml:id="CH2a1488_CHANT_001-1a.31">唯地厚矣，<lb/></seg>
<seg xml:id="CH2a1488_CHANT_001-1a.32">尚亦競競，<lb/></seg>
<seg xml:id="CH2a1488_CHANT_001-1a.33">浩浩名位，<lb/></seg>
<seg xml:id="CH2a1488_CHANT_001-1a.34">孰識其親，<lb/></seg>
<seg xml:id="CH2a1488_CHANT_001-1a.35">搏之弗得，<lb/></seg>
<seg xml:id="CH2a1488_CHANT_001-1a.36">聆之無聞，<lb/></seg>
<seg xml:id="CH2a1488_CHANT_001-1a.37">故有戒於顯而隱於微，<lb/></seg>
<seg xml:id="CH2a1488_CHANT_001-1a.38">好爵是冐，<lb/></seg>
<seg xml:id="CH2a1488_CHANT_001-1a.39">聲奢是基，<lb/></seg>
<seg xml:id="CH2a1488_CHANT_001-1a.40">身陷於祿利，<lb/></seg>
<seg xml:id="CH2a1488_CHANT_001-1a.41">言溺於是非，<lb/></seg>
<seg xml:id="CH2a1488_CHANT_001-1a.42">或求欲而未厭，<lb/></seg>
<seg xml:id="CH2a1488_CHANT_001-1a.43">或知足而不辭。<lb/></seg>
<seg xml:id="CH2a1488_CHANT_001-1a.44">是故位高而勢逾迫，<lb/></seg>
<seg xml:id="CH2a1488_CHANT_001-1a.45">正立而邪逾欺，<lb/></seg>
<seg xml:id="CH2a1488_CHANT_001-1a.46">安有位極而危不萃，<lb/></seg>
<seg xml:id="CH2a1488_CHANT_001-1a.47">邪榮而正不彫？<lb/></seg>
<seg xml:id="CH2a1488_CHANT_001-1a.48">故悔多於地厚，<lb/></seg>
<seg xml:id="CH2a1488_CHANT_001-1a.49">禍甚於天高。<lb/></seg>
<seg xml:id="CH2a1488_CHANT_001-1a.50">夫悔未結，<lb/></seg>
<seg xml:id="CH2a1488_CHANT_001-1a.51">誰肯曲躬；<lb/></seg>
<seg xml:id="CH2a1488_CHANT_001-1a.52">夫禍未加，<lb/></seg>
<seg xml:id="CH2a1488_CHANT_001-1a.53">誰肯累足。<lb/></seg>
<seg xml:id="CH2a1488_CHANT_001-1a.54">固機發而後思圖，<lb/></seg>
<seg xml:id="CH2a1488_CHANT_001-1a.55">車覆而後改躅。<lb/></seg>
<seg xml:id="CH2a1488_CHANT_001-1a.56">悔之無及，<lb/></seg>
<seg xml:id="CH2a1488_CHANT_001-1a.57">故狡兔失穴；<lb/></seg>
<seg xml:id="CH2a1488_CHANT_001-1a.58">思之在後，<lb/></seg>
<seg xml:id="CH2a1488_CHANT_001-1a.59">故逆鱗易觸。<lb/></seg>
<seg xml:id="CH2a1488_CHANT_001-1a.60">君子則不然，<lb/></seg>
<seg xml:id="CH2a1488_CHANT_001-1a.61">體舒則懷卷，<lb/></seg>
<seg xml:id="CH2a1488_CHANT_001-1a.62">視溺則思濟。<lb/></seg>
<seg xml:id="CH2a1488_CHANT_001-1a.63">原夫人闕之度，<lb/></seg>
<seg xml:id="CH2a1488_CHANT_001-1a.64">邈於無階之天；<lb/></seg>
<seg xml:id="CH2a1488_CHANT_001-1a.65">勢位之危，<lb/></seg>
<seg xml:id="CH2a1488_CHANT_001-1a.66">深於不測之地。<lb/></seg>
<seg xml:id="CH2a1488_CHANT_001-1a.67">餌厚而躬不競，<lb/></seg>
<seg xml:id="CH2a1488_CHANT_001-1a.68">爵降而心不係。<lb/></seg>
<seg xml:id="CH2a1488_CHANT_001-1a.69">守善於己成，<lb/></seg>
<seg xml:id="CH2a1488_CHANT_001-1a.70">懼愆於未敗，<lb/></seg>
<seg xml:id="CH2a1488_CHANT_001-1a.71">雖盈而戒沖，<lb/></seg>
<seg xml:id="CH2a1488_CHANT_001-1a.72">通而慮滯。<lb/></seg>
<seg xml:id="CH2a1488_CHANT_001-1a.73">以知命為遐齡，<lb/></seg>
<seg xml:id="CH2a1488_CHANT_001-1a.74">以樂天為大惠，<lb/></seg>
<seg xml:id="CH2a1488_CHANT_001-1a.75">以戢智而從時，<lb/></seg>
<seg xml:id="CH2a1488_CHANT_001-1a.76">以懷愚而游世。<lb/></seg>
<seg xml:id="CH2a1488_CHANT_001-1a.77">曲躬焉，<lb/></seg>
<seg xml:id="CH2a1488_CHANT_001-1a.78">累足焉，<lb/></seg>
<seg xml:id="CH2a1488_CHANT_001-1a.79">苟行之晝已決矣。<lb/></seg>
<seg xml:id="CH2a1488_CHANT_001-1a.80">猶夜則思其計，<lb/></seg>
<seg xml:id="CH2a1488_CHANT_001-1a.81">誦之口亦明矣。<lb/></seg>
<seg xml:id="CH2a1488_CHANT_001-1a.82">故心必賞其契，<lb/></seg>
<seg xml:id="CH2a1488_CHANT_001-1a.83">故能不同不誘，<lb/></seg>
<seg xml:id="CH2a1488_CHANT_001-1a.84">而弭謗於群小，<lb/></seg>
<seg xml:id="CH2a1488_CHANT_001-1a.85">無毀無譽，<lb/></seg>
<seg xml:id="CH2a1488_CHANT_001-1a.86">而貽信於上帝。<lb/></seg>
<seg xml:id="CH2a1488_CHANT_001-1a.87">託身與金石俱固，<lb/></seg>
<seg xml:id="CH2a1488_CHANT_001-1a.88">立名與天壤相弊。<lb/></seg>
<seg xml:id="CH2a1488_CHANT_001-1a.89">囂競無侵，<lb/></seg>
<seg xml:id="CH2a1488_CHANT_001-1a.90">優游獨逝。<lb/></seg>
<seg xml:id="CH2a1488_CHANT_001-1a.91">夫如是，<lb/></seg>
<seg xml:id="CH2a1488_CHANT_001-1a.92">綺閣金門，<lb/></seg>
<seg xml:id="CH2a1488_CHANT_001-1a.93">可安其宅；<lb/></seg>
<seg xml:id="CH2a1488_CHANT_001-1a.94">錦衣玉食，<lb/></seg>
<seg xml:id="CH2a1488_CHANT_001-1a.95">可頤其形。<lb/></seg>
<seg xml:id="CH2a1488_CHANT_001-1a.96">柳下三黜，<lb/></seg>
<seg xml:id="CH2a1488_CHANT_001-1a.97">不慍其色；<lb/></seg>
<seg xml:id="CH2a1488_CHANT_001-1a.98">子文三陟，<lb/></seg>
<seg xml:id="CH2a1488_CHANT_001-1a.99">不憘其情。<lb/></seg>
<seg xml:id="CH2a1488_CHANT_001-1a.100">而或者見居高可以持勢，<lb/></seg>
<seg xml:id="CH2a1488_CHANT_001-1a.101">欲乘高以據榮。<lb/></seg>
<seg xml:id="CH2a1488_CHANT_001-1a.102">見直道可以修已，<lb/></seg>
<seg xml:id="CH2a1488_CHANT_001-1a.103">欲專道以邀聲。<lb/></seg>
<seg xml:id="CH2a1488_CHANT_001-1a.104">夫去聲然後聲可立，<lb/></seg>
<seg xml:id="CH2a1488_CHANT_001-1a.105">豈矜道之所宜；<lb/></seg>
<seg xml:id="CH2a1488_CHANT_001-1a.106">慮危然後安可固，<lb/></seg>
<seg xml:id="CH2a1488_CHANT_001-1a.107">豈假道之所全。<lb/></seg>
<seg xml:id="CH2a1488_CHANT_001-1a.108">是以君子鑒恃道不可以流聲，<lb/></seg>
<seg xml:id="CH2a1488_CHANT_001-1a.109">故去聲而懷道；<lb/></seg>
<seg xml:id="CH2a1488_CHANT_001-1a.110">鑒專道不可以守勢，<lb/></seg>
<seg xml:id="CH2a1488_CHANT_001-1a.111">故去勢以崇道。<lb/></seg>
<seg xml:id="CH2a1488_CHANT_001-1a.112">何者？<lb/></seg>
<seg xml:id="CH2a1488_CHANT_001-1a.113">履道雖高，<lb/></seg>
<seg xml:id="CH2a1488_CHANT_001-1a.114">不得無亢；<lb/></seg>
<seg xml:id="CH2a1488_CHANT_001-1a.115">求聲雖遠，<lb/></seg>
<seg xml:id="CH2a1488_CHANT_001-1a.116">不得無悔。<lb/></seg>
<seg xml:id="CH2a1488_CHANT_001-1a.117">然則聲奢繁則寔儉彫，<lb/></seg>
<seg xml:id="CH2a1488_CHANT_001-1a.118">功業進則身跡退。<lb/></seg>
<seg xml:id="CH2a1488_CHANT_001-1a.119">如此則精靈遂越，<lb/></seg>
<seg xml:id="CH2a1488_CHANT_001-1a.120">憍侈自親，<lb/></seg>
<seg xml:id="CH2a1488_CHANT_001-1a.121">情與道絕，<lb/></seg>
<seg xml:id="CH2a1488_CHANT_001-1a.122">事與勢鄰。<lb/></seg>
<seg xml:id="CH2a1488_CHANT_001-1a.123">方欲役思以持勢，<lb/></seg>
<seg xml:id="CH2a1488_CHANT_001-1a.124">乘勢以求津。<lb/></seg>
<seg xml:id="CH2a1488_CHANT_001-1a.125">故利慾誘其性，<lb/></seg>
<seg xml:id="CH2a1488_CHANT_001-1a.126">禍難嬰其身；<lb/></seg>
<seg xml:id="CH2a1488_CHANT_001-1a.127">利慾交則幽顯以之變，<lb/></seg>
<seg xml:id="CH2a1488_CHANT_001-1a.128">禍難搆則智術無所陳。<lb/></seg>
<seg xml:id="CH2a1488_CHANT_001-1a.129">若然者，<lb/></seg>
<seg xml:id="CH2a1488_CHANT_001-1a.130">雖縻爵帝局，<lb/></seg>
<seg xml:id="CH2a1488_CHANT_001-1a.131">焉得而寧之？<lb/></seg>
<seg xml:id="CH2a1488_CHANT_001-1a.132">雖結珮皇廷，<lb/></seg>
<seg xml:id="CH2a1488_CHANT_001-1a.133">焉得而榮之？<lb/></seg>
<seg xml:id="CH2a1488_CHANT_001-1a.134">故身道未究，<lb/></seg>
<seg xml:id="CH2a1488_CHANT_001-1a.135">而崇邪之徑已形；<lb/></seg>
<seg xml:id="CH2a1488_CHANT_001-1a.136">成功未立，<lb/></seg>
<seg xml:id="CH2a1488_CHANT_001-1a.137">而修正之術已生。<lb/></seg>
<seg xml:id="CH2a1488_CHANT_001-1a.138">福祿交蹇於人事，<lb/></seg>
<seg xml:id="CH2a1488_CHANT_001-1a.139">屯難頓萃於時情。<lb/></seg>
<seg xml:id="CH2a1488_CHANT_001-1a.140">忠介剖心於白日，<lb/></seg>
<seg xml:id="CH2a1488_CHANT_001-1a.141">耿節沉骨於幽靈。<lb/></seg>
<seg xml:id="CH2a1488_CHANT_001-1a.142">因斯愚智之所機，<lb/></seg>
<seg xml:id="CH2a1488_CHANT_001-1a.143">倚伏之所係，<lb/></seg>
<seg xml:id="CH2a1488_CHANT_001-1a.144">全亡之所依，<lb/></seg>
<seg xml:id="CH2a1488_CHANT_001-1a.145">其在遜順而已哉？<lb/></seg>
<seg xml:id="CH2a1488_CHANT_001-1a.146">嗚呼鑒之！<lb/></seg>
<seg xml:id="CH2a1488_CHANT_001-1a.147">嗚呼鑒之！<lb/></seg>
<seg xml:id="CH2a1488_CHANT_001-1a.148">《北史本傳》。<lb/></seg>
</p>
</div>
</body>
</text>
</TEI>
