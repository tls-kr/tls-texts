<TEI xmlns="http://www.tei-c.org/ns/1.0" xml:id="CH2a1499">
<teiHeader>
<fileDesc>
<titleStmt>
<title>太古蠶馬記</title>
</titleStmt>
<editionStmt><edition><idno type="kanripo">CH2a1499</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《太古蠶馬記》</head>
<p>
<seg xml:id="CH2a1499_CHANT_001-1a.1"><pb xml:id="CH2a1499_CHANT_001-1a" ed="CHANT" n="001-1a"/><lb/></seg>
<seg xml:id="CH2a1499_CHANT_001-1a.2">舊說太古之時，<lb/></seg>
<seg xml:id="CH2a1499_CHANT_001-1a.3">有大人遠征，<lb/></seg>
<seg xml:id="CH2a1499_CHANT_001-1a.4">家無餘人，<lb/></seg>
<seg xml:id="CH2a1499_CHANT_001-1a.5">唯有一女。<lb/></seg>
<seg xml:id="CH2a1499_CHANT_001-1a.6">牡馬一匹，<lb/></seg>
<seg xml:id="CH2a1499_CHANT_001-1a.7">女親養之，<lb/></seg>
<seg xml:id="CH2a1499_CHANT_001-1a.8">窮居幽處，<lb/></seg>
<seg xml:id="CH2a1499_CHANT_001-1a.9">思念其父，<lb/></seg>
<seg xml:id="CH2a1499_CHANT_001-1a.10">乃戲馬曰：<lb/></seg>
<seg xml:id="CH2a1499_CHANT_001-1a.11">「爾能為我迎得父還，<lb/></seg>
<seg xml:id="CH2a1499_CHANT_001-1a.12">吾將嫁汝。」<lb/></seg>
<seg xml:id="CH2a1499_CHANT_001-1a.13">馬既承此言，<lb/></seg>
<seg xml:id="CH2a1499_CHANT_001-1a.14">乃絕韁而去。<lb/></seg>
<seg xml:id="CH2a1499_CHANT_001-1a.15">徑至父所，<lb/></seg>
<seg xml:id="CH2a1499_CHANT_001-1a.16">父見馬驚喜，<lb/></seg>
<seg xml:id="CH2a1499_CHANT_001-1a.17">因取而乘之，<lb/></seg>
<seg xml:id="CH2a1499_CHANT_001-1a.18">馬望所自來，<lb/></seg>
<seg xml:id="CH2a1499_CHANT_001-1a.19">悲鳴不已。<lb/></seg>
<seg xml:id="CH2a1499_CHANT_001-1a.20">父曰：<lb/></seg>
<seg xml:id="CH2a1499_CHANT_001-1a.21">「此馬無事如此，<lb/></seg>
<seg xml:id="CH2a1499_CHANT_001-1a.22">我家得無有故乎？<lb/></seg>
<seg xml:id="CH2a1499_CHANT_001-1a.23">亟乘以歸。<lb/></seg>
<seg xml:id="CH2a1499_CHANT_001-1a.24">為畜生有非常之情，<lb/></seg>
<seg xml:id="CH2a1499_CHANT_001-1a.25">故厚加芻養。<lb/></seg>
<seg xml:id="CH2a1499_CHANT_001-1a.26">馬不肯食，<lb/></seg>
<seg xml:id="CH2a1499_CHANT_001-1a.27">每見女出入，<lb/></seg>
<seg xml:id="CH2a1499_CHANT_001-1a.28">輒喜怒奮擊，<lb/></seg>
<seg xml:id="CH2a1499_CHANT_001-1a.29">如此非一，<lb/></seg>
<seg xml:id="CH2a1499_CHANT_001-1a.30">父怪之，<lb/></seg>
<seg xml:id="CH2a1499_CHANT_001-1a.31">密以問女，<lb/></seg>
<seg xml:id="CH2a1499_CHANT_001-1a.32">女具以告父，<lb/></seg>
<seg xml:id="CH2a1499_CHANT_001-1a.33">必為是故，<lb/></seg>
<seg xml:id="CH2a1499_CHANT_001-1a.34">父曰：<lb/></seg>
<seg xml:id="CH2a1499_CHANT_001-1a.35">「勿言，<lb/></seg>
<seg xml:id="CH2a1499_CHANT_001-1a.36">恐辱家門，<lb/></seg>
<seg xml:id="CH2a1499_CHANT_001-1a.37">且莫出入。」<lb/></seg>
<seg xml:id="CH2a1499_CHANT_001-1a.38">於是伏弩射殺之，<lb/></seg>
<seg xml:id="CH2a1499_CHANT_001-1a.39">暴皮於庭。<lb/></seg>
<seg xml:id="CH2a1499_CHANT_001-1a.40">父行，<lb/></seg>
<seg xml:id="CH2a1499_CHANT_001-1a.41">女與鄰女於皮所戲，<lb/></seg>
<seg xml:id="CH2a1499_CHANT_001-1a.42">以足蹙之曰：<lb/></seg>
<seg xml:id="CH2a1499_CHANT_001-1a.43">「汝是畜生，<lb/></seg>
<seg xml:id="CH2a1499_CHANT_001-1a.44">而欲取人為婦耶？<lb/></seg>
<seg xml:id="CH2a1499_CHANT_001-1a.45">招此屠剝，<lb/></seg>
<seg xml:id="CH2a1499_CHANT_001-1a.46">如何自苦！」<lb/></seg>
<seg xml:id="CH2a1499_CHANT_001-1a.47">言未及竟，<lb/></seg>
<seg xml:id="CH2a1499_CHANT_001-1a.48">馬皮蹶然而起，<lb/></seg>
<seg xml:id="CH2a1499_CHANT_001-1a.49">卷女以行，<lb/></seg>
<seg xml:id="CH2a1499_CHANT_001-1a.50">鄰女忙怕，<lb/></seg>
<seg xml:id="CH2a1499_CHANT_001-1a.51">不敢救之，<lb/></seg>
<seg xml:id="CH2a1499_CHANT_001-1a.52">走告其父，<lb/></seg>
<seg xml:id="CH2a1499_CHANT_001-1a.53">父還求索，<lb/></seg>
<seg xml:id="CH2a1499_CHANT_001-1a.54">已出失之。<lb/></seg>
<seg xml:id="CH2a1499_CHANT_001-1a.55">後經數日，<lb/></seg>
<seg xml:id="CH2a1499_CHANT_001-1a.56">得於大樹之間，<lb/></seg>
<seg xml:id="CH2a1499_CHANT_001-1a.57">女及馬皮，<lb/></seg>
<seg xml:id="CH2a1499_CHANT_001-1a.58">盡化為蠶，<lb/></seg>
<seg xml:id="CH2a1499_CHANT_001-1a.59">而績於樹上。<lb/></seg>
<seg xml:id="CH2a1499_CHANT_001-1a.60">其繭綸理厚大，<lb/></seg>
<seg xml:id="CH2a1499_CHANT_001-1a.61">異於常蠶，<lb/></seg>
<seg xml:id="CH2a1499_CHANT_001-1a.62">鄰婦取而養之，<lb/></seg>
<seg xml:id="CH2a1499_CHANT_001-1a.63">其收數倍，<lb/></seg>
<seg xml:id="CH2a1499_CHANT_001-1a.64">因名其樹曰桑，<lb/></seg>
<seg xml:id="CH2a1499_CHANT_001-1a.65">桑者，<lb/></seg>
<seg xml:id="CH2a1499_CHANT_001-1a.66">喪也，<lb/></seg>
<seg xml:id="CH2a1499_CHANT_001-1a.67">由斯百姓競種之，<lb/></seg>
<seg xml:id="CH2a1499_CHANT_001-1a.68">今世所養是也，<lb/></seg>
<seg xml:id="CH2a1499_CHANT_001-1a.69">言桑蠶者，<lb/></seg>
<seg xml:id="CH2a1499_CHANT_001-1a.70">是古蠶之餘類也。<lb/></seg>
<seg xml:id="CH2a1499_CHANT_001-1a.71">案天官辰為馬星，<lb/></seg>
<seg xml:id="CH2a1499_CHANT_001-1a.72">《蠶書》曰：<lb/></seg>
<seg xml:id="CH2a1499_CHANT_001-1a.73">「月當大火，<lb/></seg>
<seg xml:id="CH2a1499_CHANT_001-1a.74">則浴其種。」<lb/></seg>
<seg xml:id="CH2a1499_CHANT_001-1a.75">是蠶與馬同氣也，<lb/></seg>
<seg xml:id="CH2a1499_CHANT_001-1a.76">《周禮‧校人職掌》：<lb/></seg>
<seg xml:id="CH2a1499_CHANT_001-1a.77">「禁原蠶者。」<lb/></seg>
<seg xml:id="CH2a1499_CHANT_001-1a.78">〈注〉云：<lb/></seg>
<seg xml:id="CH2a1499_CHANT_001-1a.79">「物莫能兩大，<lb/></seg>
<seg xml:id="CH2a1499_CHANT_001-1a.80">禁原蠶者，<lb/></seg>
<seg xml:id="CH2a1499_CHANT_001-1a.81">為其傷馬也。」<lb/></seg>
<seg xml:id="CH2a1499_CHANT_001-1a.82">從禮皇后親採桑，<lb/></seg>
<seg xml:id="CH2a1499_CHANT_001-1a.83">祀蠶神，<lb/></seg>
<seg xml:id="CH2a1499_CHANT_001-1a.84">曰「菀窳婦人」、「寓氏公主」，<lb/></seg>
<seg xml:id="CH2a1499_CHANT_001-1a.85">公主者，<lb/></seg>
<seg xml:id="CH2a1499_CHANT_001-1a.86">女之尊親也；<lb/></seg>
<seg xml:id="CH2a1499_CHANT_001-1a.87">菀窳婦人，<lb/></seg>
<seg xml:id="CH2a1499_CHANT_001-1a.88">先蠶者也。<lb/></seg>
<seg xml:id="CH2a1499_CHANT_001-1a.89">故今世或謂蠶為女兒者，<lb/></seg>
<seg xml:id="CH2a1499_CHANT_001-1a.90">是古之遺言也。<lb/></seg>
</p>
</div>
</body>
</text>
</TEI>
