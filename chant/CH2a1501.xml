<TEI xmlns="http://www.tei-c.org/ns/1.0" xml:id="CH2a1501">
<teiHeader>
<fileDesc>
<titleStmt>
<title>泰山生令說</title>
</titleStmt>
<editionStmt><edition><idno type="kanripo">CH2a1501</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《泰山生令記》</head>
<p>
<seg xml:id="CH2a1501_CHANT_001-1a.1"><pb xml:id="CH2a1501_CHANT_001-1a" ed="CHANT" n="001-1a"/><lb/></seg>
<seg xml:id="CH2a1501_CHANT_001-1a.2">泰山生令記<lb/></seg>
</p>
<p>
<seg xml:id="CH2a1501_CHANT_001-1a.3">蔣濟，<lb/></seg>
<seg xml:id="CH2a1501_CHANT_001-1a.4">字子通，<lb/></seg>
<seg xml:id="CH2a1501_CHANT_001-1a.5">楚國平阿人也。<lb/></seg>
<seg xml:id="CH2a1501_CHANT_001-1a.6">仕魏為領軍將軍。<lb/></seg>
<seg xml:id="CH2a1501_CHANT_001-1a.7">其婦夢見亡兒涕泣曰：<lb/></seg>
<seg xml:id="CH2a1501_CHANT_001-1a.8">「死生異路，<lb/></seg>
<seg xml:id="CH2a1501_CHANT_001-1a.9">我生時為卿相子孫，<lb/></seg>
<seg xml:id="CH2a1501_CHANT_001-1a.10">今在地下，<lb/></seg>
<seg xml:id="CH2a1501_CHANT_001-1a.11">為泰山五伯，<lb/></seg>
<seg xml:id="CH2a1501_CHANT_001-1a.12">憔悴困苦，<lb/></seg>
<seg xml:id="CH2a1501_CHANT_001-1a.13">不可復言。<lb/></seg>
<seg xml:id="CH2a1501_CHANT_001-1a.14">今太廟西謳士孫阿，<lb/></seg>
<seg xml:id="CH2a1501_CHANT_001-1a.15">見召為泰山令，<lb/></seg>
<seg xml:id="CH2a1501_CHANT_001-1a.16">願母為白侯，<lb/></seg>
<seg xml:id="CH2a1501_CHANT_001-1a.17">屬阿令轉我得樂處。」<lb/></seg>
<seg xml:id="CH2a1501_CHANT_001-1a.18">言訖，<lb/></seg>
<seg xml:id="CH2a1501_CHANT_001-1a.19">母忽然驚寤。<lb/></seg>
<seg xml:id="CH2a1501_CHANT_001-1a.20">明日，<lb/></seg>
<seg xml:id="CH2a1501_CHANT_001-1a.21">以白濟，<lb/></seg>
<seg xml:id="CH2a1501_CHANT_001-1a.22">濟曰：<lb/></seg>
<seg xml:id="CH2a1501_CHANT_001-1a.23">「夢為虛耳，<lb/></seg>
<seg xml:id="CH2a1501_CHANT_001-1a.24">不足怪也。」<lb/></seg>
<seg xml:id="CH2a1501_CHANT_001-1a.25">日暮復夢曰：<lb/></seg>
<seg xml:id="CH2a1501_CHANT_001-1a.26">「我來迎新君，<lb/></seg>
<seg xml:id="CH2a1501_CHANT_001-1a.27">止在廟下，<lb/></seg>
<seg xml:id="CH2a1501_CHANT_001-1a.28">未發之頃，<lb/></seg>
<seg xml:id="CH2a1501_CHANT_001-1a.29">暫得來歸。<lb/></seg>
<seg xml:id="CH2a1501_CHANT_001-1a.30">新君明日日中當發，<lb/></seg>
<seg xml:id="CH2a1501_CHANT_001-1a.31">臨發多事，<lb/></seg>
<seg xml:id="CH2a1501_CHANT_001-1a.32">不復得歸，<lb/></seg>
<seg xml:id="CH2a1501_CHANT_001-1a.33">永辭於此，<lb/></seg>
<seg xml:id="CH2a1501_CHANT_001-1a.34">侯氣彊，<lb/></seg>
<seg xml:id="CH2a1501_CHANT_001-1a.35">難感悟，<lb/></seg>
<seg xml:id="CH2a1501_CHANT_001-1a.36">故自訴於母，<lb/></seg>
<seg xml:id="CH2a1501_CHANT_001-1a.37">願重啟侯，<lb/></seg>
<seg xml:id="CH2a1501_CHANT_001-1a.38">何借不一試驗之？」<lb/></seg>
<seg xml:id="CH2a1501_CHANT_001-1a.39">遂道阿之形狀，<lb/></seg>
<seg xml:id="CH2a1501_CHANT_001-1a.40">言甚備悉。<lb/></seg>
<seg xml:id="CH2a1501_CHANT_001-1a.41">天明，<lb/></seg>
<seg xml:id="CH2a1501_CHANT_001-1a.42">重啟濟：<lb/></seg>
<seg xml:id="CH2a1501_CHANT_001-1a.43">「雖云夢不足怪，<lb/></seg>
<seg xml:id="CH2a1501_CHANT_001-1a.44">此何太適適，<lb/></seg>
<seg xml:id="CH2a1501_CHANT_001-1a.45">亦何惜不一驗之？」<lb/></seg>
<seg xml:id="CH2a1501_CHANT_001-1a.46">濟乃遣人詣太廟下，<lb/></seg>
<seg xml:id="CH2a1501_CHANT_001-1a.47">推問孫阿，<lb/></seg>
<seg xml:id="CH2a1501_CHANT_001-1a.48">果得之，<lb/></seg>
<seg xml:id="CH2a1501_CHANT_001-1a.49">形狀證驗，<lb/></seg>
<seg xml:id="CH2a1501_CHANT_001-1a.50">悉如兒言。<lb/></seg>
<seg xml:id="CH2a1501_CHANT_001-1a.51">濟涕泣曰：<lb/></seg>
<seg xml:id="CH2a1501_CHANT_001-1a.52">「幾負吾兒！」<lb/></seg>
<seg xml:id="CH2a1501_CHANT_001-1a.53">於是乃見孫阿，<lb/></seg>
<seg xml:id="CH2a1501_CHANT_001-1a.54">具語其事，<lb/></seg>
<seg xml:id="CH2a1501_CHANT_001-1a.55">阿不懼當死，<lb/></seg>
<seg xml:id="CH2a1501_CHANT_001-1a.56">而喜得為泰山令，<lb/></seg>
<seg xml:id="CH2a1501_CHANT_001-1a.57">惟恐濟言不信也，<lb/></seg>
<seg xml:id="CH2a1501_CHANT_001-1a.58">曰：<lb/></seg>
<seg xml:id="CH2a1501_CHANT_001-1a.59">「若如節下言，<lb/></seg>
<seg xml:id="CH2a1501_CHANT_001-1a.60">阿之願也。<lb/></seg>
<seg xml:id="CH2a1501_CHANT_001-1a.61">不知賢子欲得何職？」<lb/></seg>
<seg xml:id="CH2a1501_CHANT_001-1a.62">濟曰：<lb/></seg>
<seg xml:id="CH2a1501_CHANT_001-1a.63">「隨地下樂者與之。」<lb/></seg>
<seg xml:id="CH2a1501_CHANT_001-1a.64">阿曰：<lb/></seg>
<seg xml:id="CH2a1501_CHANT_001-1a.65">「輒當奉教。」<lb/></seg>
<seg xml:id="CH2a1501_CHANT_001-1a.66">乃厚賞之。<lb/></seg>
<seg xml:id="CH2a1501_CHANT_001-1a.67">言訖遣還，<lb/></seg>
<seg xml:id="CH2a1501_CHANT_001-1a.68">濟欲速知其驗，<lb/></seg>
<seg xml:id="CH2a1501_CHANT_001-1a.69">從領軍門至廟下，<lb/></seg>
<seg xml:id="CH2a1501_CHANT_001-1a.70">十步有一人，<lb/></seg>
<seg xml:id="CH2a1501_CHANT_001-1a.71">以傳消息。<lb/></seg>
<seg xml:id="CH2a1501_CHANT_001-1a.72">辰時，<lb/></seg>
<seg xml:id="CH2a1501_CHANT_001-1a.73">傳阿心痛，<lb/></seg>
<seg xml:id="CH2a1501_CHANT_001-1a.74">巳時傳阿劇，<lb/></seg>
<seg xml:id="CH2a1501_CHANT_001-1a.75">日中傳阿亡。<lb/></seg>
<seg xml:id="CH2a1501_CHANT_001-1a.76">濟曰：<lb/></seg>
<seg xml:id="CH2a1501_CHANT_001-1a.77">「雖哀吾兒之不幸，<lb/></seg>
<seg xml:id="CH2a1501_CHANT_001-1a.78">且喜亡者有知。」<lb/></seg>
<seg xml:id="CH2a1501_CHANT_001-1a.79">後月餘，<lb/></seg>
<seg xml:id="CH2a1501_CHANT_001-1a.80">兒復來語母曰：<lb/></seg>
<seg xml:id="CH2a1501_CHANT_001-1a.81">「已得轉為錄事矣。」<lb/></seg>
</p>
</div>
</body>
</text>
</TEI>
