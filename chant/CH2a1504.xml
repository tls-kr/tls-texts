<TEI xmlns="http://www.tei-c.org/ns/1.0" xml:id="CH2a1504">
<teiHeader>
<fileDesc>
<titleStmt>
<title>蘇娥訴冤記</title>
</titleStmt>
<editionStmt><edition><idno type="kanripo">CH2a1504</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《蘇娥訴冤記》</head>
<p>
<seg xml:id="CH2a1504_CHANT_001-1a.1"><pb xml:id="CH2a1504_CHANT_001-1a" ed="CHANT" n="001-1a"/><lb/></seg>
<seg xml:id="CH2a1504_CHANT_001-1a.2">漢九江何敞，<lb/></seg>
<seg xml:id="CH2a1504_CHANT_001-1a.3">為交州刺史，<lb/></seg>
<seg xml:id="CH2a1504_CHANT_001-1a.4">行部到蒼梧郡高安縣，<lb/></seg>
<seg xml:id="CH2a1504_CHANT_001-1a.5">暮宿鵠奔亭，<lb/></seg>
<seg xml:id="CH2a1504_CHANT_001-1a.6">夜猶未半，<lb/></seg>
<seg xml:id="CH2a1504_CHANT_001-1a.7">有一女，<lb/></seg>
<seg xml:id="CH2a1504_CHANT_001-1a.8">從樓下出呼曰：<lb/></seg>
<seg xml:id="CH2a1504_CHANT_001-1a.9">「妾姓蘇名娥，<lb/></seg>
<seg xml:id="CH2a1504_CHANT_001-1a.10">字始珠，<lb/></seg>
<seg xml:id="CH2a1504_CHANT_001-1a.11">本居廣信縣修里人，<lb/></seg>
<seg xml:id="CH2a1504_CHANT_001-1a.12">早失父母，<lb/></seg>
<seg xml:id="CH2a1504_CHANT_001-1a.13">又無兄弟，<lb/></seg>
<seg xml:id="CH2a1504_CHANT_001-1a.14">嫁與同縣施氏，<lb/></seg>
<seg xml:id="CH2a1504_CHANT_001-1a.15">薄命夫死；<lb/></seg>
<seg xml:id="CH2a1504_CHANT_001-1a.16">有雜繒帛百二十疋，<lb/></seg>
<seg xml:id="CH2a1504_CHANT_001-1a.17">及婢一人，<lb/></seg>
<seg xml:id="CH2a1504_CHANT_001-1a.18">名致富。<lb/></seg>
<seg xml:id="CH2a1504_CHANT_001-1a.19">妾孤窮羸弱，<lb/></seg>
<seg xml:id="CH2a1504_CHANT_001-1a.20">不能自振，<lb/></seg>
<seg xml:id="CH2a1504_CHANT_001-1a.21">欲之傍縣賣繒，<lb/></seg>
<seg xml:id="CH2a1504_CHANT_001-1a.22">從同縣男子王伯，<lb/></seg>
<seg xml:id="CH2a1504_CHANT_001-1a.23">質車牛一乘，<lb/></seg>
<seg xml:id="CH2a1504_CHANT_001-1a.24">直錢萬二千，<lb/></seg>
<seg xml:id="CH2a1504_CHANT_001-1a.25">載妾并繒，<lb/></seg>
<seg xml:id="CH2a1504_CHANT_001-1a.26">令致富執轡，<lb/></seg>
<seg xml:id="CH2a1504_CHANT_001-1a.27">乃以前年四月十日到此亭外；<lb/></seg>
<seg xml:id="CH2a1504_CHANT_001-1a.28">於時日已向暮，<lb/></seg>
<seg xml:id="CH2a1504_CHANT_001-1a.29">行人斷絕，<lb/></seg>
<seg xml:id="CH2a1504_CHANT_001-1a.30">不能復進，<lb/></seg>
<seg xml:id="CH2a1504_CHANT_001-1a.31">因即留止。<lb/></seg>
<seg xml:id="CH2a1504_CHANT_001-1a.32">致富暴得腹痛，<lb/></seg>
<seg xml:id="CH2a1504_CHANT_001-1a.33">妾之亭長舍乞漿取火。<lb/></seg>
<seg xml:id="CH2a1504_CHANT_001-1a.34">亭長龔壽，<lb/></seg>
<seg xml:id="CH2a1504_CHANT_001-1a.35">操戈持戟，<lb/></seg>
<seg xml:id="CH2a1504_CHANT_001-1a.36">來至車旁，<lb/></seg>
<seg xml:id="CH2a1504_CHANT_001-1a.37">問妾曰：<lb/></seg>
<seg xml:id="CH2a1504_CHANT_001-1a.38">『夫人從何所來？<lb/></seg>
<seg xml:id="CH2a1504_CHANT_001-1a.39">車上所載何物？<lb/></seg>
<seg xml:id="CH2a1504_CHANT_001-1a.40">丈夫安在？<lb/></seg>
<seg xml:id="CH2a1504_CHANT_001-1a.41">何故獨行？』<lb/></seg>
<seg xml:id="CH2a1504_CHANT_001-1a.42">妾應曰：<lb/></seg>
<seg xml:id="CH2a1504_CHANT_001-1a.43">『何勞問之？』<lb/></seg>
<seg xml:id="CH2a1504_CHANT_001-1a.44">壽因持妾臂曰：<lb/></seg>
<seg xml:id="CH2a1504_CHANT_001-1a.45">『少年愛有色，<lb/></seg>
<seg xml:id="CH2a1504_CHANT_001-1a.46">冀可樂也！』<lb/></seg>
<seg xml:id="CH2a1504_CHANT_001-1a.47">妾懼怖不從，<lb/></seg>
<seg xml:id="CH2a1504_CHANT_001-1a.48">壽即持刀刺脅下，<lb/></seg>
<seg xml:id="CH2a1504_CHANT_001-1a.49">一創立死；<lb/></seg>
<seg xml:id="CH2a1504_CHANT_001-1a.50">又刺致富，<lb/></seg>
<seg xml:id="CH2a1504_CHANT_001-1a.51">亦死。<lb/></seg>
<seg xml:id="CH2a1504_CHANT_001-1a.52">壽掘樓下合埋，<lb/></seg>
<seg xml:id="CH2a1504_CHANT_001-1a.53">妾在下，<lb/></seg>
<seg xml:id="CH2a1504_CHANT_001-1a.54">婢在上，<lb/></seg>
<seg xml:id="CH2a1504_CHANT_001-1a.55">取財物去，<lb/></seg>
<seg xml:id="CH2a1504_CHANT_001-1a.56">殺牛燒車，<lb/></seg>
<seg xml:id="CH2a1504_CHANT_001-1a.57">車釭及牛骨，<lb/></seg>
<seg xml:id="CH2a1504_CHANT_001-1a.58">貯亭東空井中。<lb/></seg>
<seg xml:id="CH2a1504_CHANT_001-1a.59">妾既冤死，<lb/></seg>
<seg xml:id="CH2a1504_CHANT_001-1a.60">痛感皇天，<lb/></seg>
<seg xml:id="CH2a1504_CHANT_001-1a.61">無所告訴，<lb/></seg>
<seg xml:id="CH2a1504_CHANT_001-1a.62">故來自歸于明使君。」<lb/></seg>
<seg xml:id="CH2a1504_CHANT_001-1a.63">敞曰：<lb/></seg>
<seg xml:id="CH2a1504_CHANT_001-1a.64">「今欲發出汝屍，<lb/></seg>
<seg xml:id="CH2a1504_CHANT_001-1a.65">以何為驗？」<lb/></seg>
<seg xml:id="CH2a1504_CHANT_001-1a.66">女曰：<lb/></seg>
<seg xml:id="CH2a1504_CHANT_001-1a.67">「妾上下著白衣，<lb/></seg>
<seg xml:id="CH2a1504_CHANT_001-1a.68">青絲履猶未朽也願訪鄉里，<lb/></seg>
<seg xml:id="CH2a1504_CHANT_001-1a.69">以骸骨歸死夫。」<lb/></seg>
<seg xml:id="CH2a1504_CHANT_001-1a.70">開之果然。<lb/></seg>
<seg xml:id="CH2a1504_CHANT_001-1a.71">敞乃馳還，<lb/></seg>
<seg xml:id="CH2a1504_CHANT_001-1a.72">遣吏捕捉，<lb/></seg>
<seg xml:id="CH2a1504_CHANT_001-1a.73">拷問具服，<lb/></seg>
<seg xml:id="CH2a1504_CHANT_001-1a.74">下廣信縣驗問，<lb/></seg>
<seg xml:id="CH2a1504_CHANT_001-1a.75">與娥語合，<lb/></seg>
<seg xml:id="CH2a1504_CHANT_001-1a.76">壽父母兄弟，<lb/></seg>
<seg xml:id="CH2a1504_CHANT_001-1a.77">悉捕繫獄。<lb/></seg>
<seg xml:id="CH2a1504_CHANT_001-1a.78">敞表壽常律殺人不至族誅，<lb/></seg>
<seg xml:id="CH2a1504_CHANT_001-1a.79">然壽為惡首，<lb/></seg>
<seg xml:id="CH2a1504_CHANT_001-1a.80">隱密數年，<lb/></seg>
<seg xml:id="CH2a1504_CHANT_001-1a.81">王法所不能得，<lb/></seg>
<seg xml:id="CH2a1504_CHANT_001-1a.82">令鬼神訴者，<lb/></seg>
<seg xml:id="CH2a1504_CHANT_001-1a.83">千載無一，<lb/></seg>
<seg xml:id="CH2a1504_CHANT_001-1a.84">請皆斬之，<lb/></seg>
<seg xml:id="CH2a1504_CHANT_001-1a.85">以明鬼神，<lb/></seg>
<seg xml:id="CH2a1504_CHANT_001-1a.86">以助陰誅，<lb/></seg>
<seg xml:id="CH2a1504_CHANT_001-1a.87">上報聽之。<lb/></seg>
</p>
</div>
</body>
</text>
</TEI>
