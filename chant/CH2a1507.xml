<TEI xmlns="http://www.tei-c.org/ns/1.0" xml:id="CH2a1507">
<teiHeader>
<fileDesc>
<titleStmt>
<title>泰嶽府君記</title>
</titleStmt>
<editionStmt><edition><idno type="kanripo">CH2a1507</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《泰嶽府君記》</head>
<p>
<seg xml:id="CH2a1507_CHANT_001-1a.1"><pb xml:id="CH2a1507_CHANT_001-1a" ed="CHANT" n="001-1a"/><lb/></seg>
<seg xml:id="CH2a1507_CHANT_001-1a.2">泰嶽府君記<lb/></seg>
</p>
<p>
<seg xml:id="CH2a1507_CHANT_001-1a.3">胡母班，<lb/></seg>
<seg xml:id="CH2a1507_CHANT_001-1a.4">字季友，<lb/></seg>
<seg xml:id="CH2a1507_CHANT_001-1a.5">泰山人也。<lb/></seg>
<seg xml:id="CH2a1507_CHANT_001-1a.6">曾至泰山之側，<lb/></seg>
<seg xml:id="CH2a1507_CHANT_001-1a.7">忽於樹間逢一絳衣騶，<lb/></seg>
<seg xml:id="CH2a1507_CHANT_001-1a.8">呼班云：<lb/></seg>
<seg xml:id="CH2a1507_CHANT_001-1a.9">「泰山府君召。」<lb/></seg>
<seg xml:id="CH2a1507_CHANT_001-1a.10">班驚愕，<lb/></seg>
<seg xml:id="CH2a1507_CHANT_001-1a.11">逡巡未答，<lb/></seg>
<seg xml:id="CH2a1507_CHANT_001-1a.12">復有一騶出呼之，<lb/></seg>
<seg xml:id="CH2a1507_CHANT_001-1a.13">遂隨行。<lb/></seg>
<seg xml:id="CH2a1507_CHANT_001-1a.14">數十步，<lb/></seg>
<seg xml:id="CH2a1507_CHANT_001-1a.15">騶請班暫瞑。<lb/></seg>
<seg xml:id="CH2a1507_CHANT_001-1a.16">少頃，<lb/></seg>
<seg xml:id="CH2a1507_CHANT_001-1a.17">便見宮室威儀甚嚴，<lb/></seg>
<seg xml:id="CH2a1507_CHANT_001-1a.18">班乃入閣拜謁。<lb/></seg>
<seg xml:id="CH2a1507_CHANT_001-1a.19">主為設食，<lb/></seg>
<seg xml:id="CH2a1507_CHANT_001-1a.20">語班曰：<lb/></seg>
<seg xml:id="CH2a1507_CHANT_001-1a.21">「欲見君，<lb/></seg>
<seg xml:id="CH2a1507_CHANT_001-1a.22">無他，<lb/></seg>
<seg xml:id="CH2a1507_CHANT_001-1a.23">欲附書與女壻耳。」<lb/></seg>
<seg xml:id="CH2a1507_CHANT_001-1a.24">班問女郎何在。<lb/></seg>
<seg xml:id="CH2a1507_CHANT_001-1a.25">曰：<lb/></seg>
<seg xml:id="CH2a1507_CHANT_001-1a.26">「女為河伯婦。」<lb/></seg>
<seg xml:id="CH2a1507_CHANT_001-1a.27">班曰：<lb/></seg>
<seg xml:id="CH2a1507_CHANT_001-1a.28">「輒當奉書，<lb/></seg>
<seg xml:id="CH2a1507_CHANT_001-1a.29">不知緣何得達？」<lb/></seg>
<seg xml:id="CH2a1507_CHANT_001-1a.30">答曰：<lb/></seg>
<seg xml:id="CH2a1507_CHANT_001-1a.31">「今適河中流，<lb/></seg>
<seg xml:id="CH2a1507_CHANT_001-1a.32">便扣舟呼青衣，<lb/></seg>
<seg xml:id="CH2a1507_CHANT_001-1a.33">當自有取書者。」<lb/></seg>
<seg xml:id="CH2a1507_CHANT_001-1a.34">班乃辭出，<lb/></seg>
<seg xml:id="CH2a1507_CHANT_001-1a.35">昔騶復令閉目。<lb/></seg>
<seg xml:id="CH2a1507_CHANT_001-1a.36">有頃，<lb/></seg>
<seg xml:id="CH2a1507_CHANT_001-1a.37">忽如故道，<lb/></seg>
<seg xml:id="CH2a1507_CHANT_001-1a.38">遂西行，<lb/></seg>
<seg xml:id="CH2a1507_CHANT_001-1a.39">如神言而呼青衣。<lb/></seg>
<seg xml:id="CH2a1507_CHANT_001-1a.40">須臾，<lb/></seg>
<seg xml:id="CH2a1507_CHANT_001-1a.41">果有一女僕出，<lb/></seg>
<seg xml:id="CH2a1507_CHANT_001-1a.42">取書而沒，<lb/></seg>
<seg xml:id="CH2a1507_CHANT_001-1a.43">少頃復出，<lb/></seg>
<seg xml:id="CH2a1507_CHANT_001-1a.44">云「河伯欲暫見君，<lb/></seg>
<seg xml:id="CH2a1507_CHANT_001-1a.45">婢亦請瞑目。」<lb/></seg>
<seg xml:id="CH2a1507_CHANT_001-1a.46">遂拜謁河伯。<lb/></seg>
<seg xml:id="CH2a1507_CHANT_001-1a.47">河伯乃大設酒食，<lb/></seg>
<seg xml:id="CH2a1507_CHANT_001-1a.48">詞旨殷勤。<lb/></seg>
<seg xml:id="CH2a1507_CHANT_001-1a.49">臨去，<lb/></seg>
<seg xml:id="CH2a1507_CHANT_001-1a.50">謂班曰：<lb/></seg>
<seg xml:id="CH2a1507_CHANT_001-1a.51">「感君遠為致書，<lb/></seg>
<seg xml:id="CH2a1507_CHANT_001-1a.52">無物相奉。」<lb/></seg>
<seg xml:id="CH2a1507_CHANT_001-1a.53">於是命左右「取吾青絲履來」，<lb/></seg>
<seg xml:id="CH2a1507_CHANT_001-1a.54">以貽班。<lb/></seg>
<seg xml:id="CH2a1507_CHANT_001-1a.55">班出，<lb/></seg>
<seg xml:id="CH2a1507_CHANT_001-1a.56">瞑然忽得還舟，<lb/></seg>
<seg xml:id="CH2a1507_CHANT_001-1a.57">遂於長安經年而還。<lb/></seg>
<seg xml:id="CH2a1507_CHANT_001-1a.58">至泰山側，<lb/></seg>
<seg xml:id="CH2a1507_CHANT_001-1a.59">不敢潛過，<lb/></seg>
<seg xml:id="CH2a1507_CHANT_001-1a.60">遂扣樹自稱姓名，<lb/></seg>
<seg xml:id="CH2a1507_CHANT_001-1a.61">從長安還，<lb/></seg>
<seg xml:id="CH2a1507_CHANT_001-1a.62">欲啟消息。<lb/></seg>
<seg xml:id="CH2a1507_CHANT_001-1a.63">須臾，<lb/></seg>
<seg xml:id="CH2a1507_CHANT_001-1a.64">昔騶出，<lb/></seg>
<seg xml:id="CH2a1507_CHANT_001-1a.65">引班如向法而進，<lb/></seg>
<seg xml:id="CH2a1507_CHANT_001-1a.66">因致書焉。<lb/></seg>
<seg xml:id="CH2a1507_CHANT_001-1a.67">府君謂曰：<lb/></seg>
<seg xml:id="CH2a1507_CHANT_001-1a.68">「當別再報。」<lb/></seg>
<seg xml:id="CH2a1507_CHANT_001-1a.69">班語訖如廁，<lb/></seg>
<seg xml:id="CH2a1507_CHANT_001-1a.70">忽見其父著械徒作，<lb/></seg>
<seg xml:id="CH2a1507_CHANT_001-1a.71">此輩數百人，<lb/></seg>
<seg xml:id="CH2a1507_CHANT_001-1a.72">班進拜流涕，<lb/></seg>
<seg xml:id="CH2a1507_CHANT_001-1a.73">問大人何因及此。<lb/></seg>
<seg xml:id="CH2a1507_CHANT_001-1a.74">父云：<lb/></seg>
<seg xml:id="CH2a1507_CHANT_001-1a.75">「吾死，<lb/></seg>
<seg xml:id="CH2a1507_CHANT_001-1a.76">不幸見遣三年，<lb/></seg>
<seg xml:id="CH2a1507_CHANT_001-1a.77">今已二年矣。<lb/></seg>
<seg xml:id="CH2a1507_CHANT_001-1a.78">困苦不可處，<lb/></seg>
<seg xml:id="CH2a1507_CHANT_001-1a.79">知汝今為明府所識，<lb/></seg>
<seg xml:id="CH2a1507_CHANT_001-1a.80">可為吾陳之，<lb/></seg>
<seg xml:id="CH2a1507_CHANT_001-1a.81">乞免此役，<lb/></seg>
<seg xml:id="CH2a1507_CHANT_001-1a.82">便欲得社公耳。」<lb/></seg>
<seg xml:id="CH2a1507_CHANT_001-1a.83">班乃依教叩頭陳乞。<lb/></seg>
<seg xml:id="CH2a1507_CHANT_001-1a.84">府君曰：<lb/></seg>
<seg xml:id="CH2a1507_CHANT_001-1a.85">「生死異路，<lb/></seg>
<seg xml:id="CH2a1507_CHANT_001-1a.86">不可相近。」<lb/></seg>
<seg xml:id="CH2a1507_CHANT_001-1a.87">身無所惜。<lb/></seg>
<seg xml:id="CH2a1507_CHANT_001-1a.88">班苦請，<lb/></seg>
<seg xml:id="CH2a1507_CHANT_001-1a.89">方許之。<lb/></seg>
<seg xml:id="CH2a1507_CHANT_001-1a.90">於是辭出還家。<lb/></seg>
<seg xml:id="CH2a1507_CHANT_001-1a.91">歲餘，<lb/></seg>
<seg xml:id="CH2a1507_CHANT_001-1a.92">兒子死亡略盡，<lb/></seg>
<seg xml:id="CH2a1507_CHANT_001-1a.93">班惶懼，<lb/></seg>
<seg xml:id="CH2a1507_CHANT_001-1a.94">復詣泰山扣樹求見。<lb/></seg>
<seg xml:id="CH2a1507_CHANT_001-1a.95">昔騶遂迎之而見，<lb/></seg>
<seg xml:id="CH2a1507_CHANT_001-1a.96">班乃自說：<lb/></seg>
<seg xml:id="CH2a1507_CHANT_001-1a.97">「昔辭曠拙，<lb/></seg>
<seg xml:id="CH2a1507_CHANT_001-1a.98">及還家，<lb/></seg>
<seg xml:id="CH2a1507_CHANT_001-1a.99">兒死亡至盡，<lb/></seg>
<seg xml:id="CH2a1507_CHANT_001-1a.100">今恐禍故未已，<lb/></seg>
<seg xml:id="CH2a1507_CHANT_001-1a.101">輒來啟白，<lb/></seg>
<seg xml:id="CH2a1507_CHANT_001-1a.102">幸蒙哀救！」<lb/></seg>
<seg xml:id="CH2a1507_CHANT_001-1a.103">府君拊掌大笑曰：<lb/></seg>
<seg xml:id="CH2a1507_CHANT_001-1a.104">「昔語君生死異路，<lb/></seg>
<seg xml:id="CH2a1507_CHANT_001-1a.105">不可相近故也。」<lb/></seg>
<seg xml:id="CH2a1507_CHANT_001-1a.106">即敕外召班父。<lb/></seg>
<seg xml:id="CH2a1507_CHANT_001-1a.107">須臾，<lb/></seg>
<seg xml:id="CH2a1507_CHANT_001-1a.108">至庭中，<lb/></seg>
<seg xml:id="CH2a1507_CHANT_001-1a.109">問之：<lb/></seg>
<seg xml:id="CH2a1507_CHANT_001-1a.110">「昔求還里社，<lb/></seg>
<seg xml:id="CH2a1507_CHANT_001-1a.111">當為門戶作福，<lb/></seg>
<seg xml:id="CH2a1507_CHANT_001-1a.112">而孫息死亡至盡，<lb/></seg>
<seg xml:id="CH2a1507_CHANT_001-1a.113">何也？」<lb/></seg>
<seg xml:id="CH2a1507_CHANT_001-1a.114">答云：<lb/></seg>
<seg xml:id="CH2a1507_CHANT_001-1a.115">「久別鄉里，<lb/></seg>
<seg xml:id="CH2a1507_CHANT_001-1a.116">自忻得還，<lb/></seg>
<seg xml:id="CH2a1507_CHANT_001-1a.117">又遇酒食充足，<lb/></seg>
<seg xml:id="CH2a1507_CHANT_001-1a.118">實念諸孫召之。」<lb/></seg>
<seg xml:id="CH2a1507_CHANT_001-1a.119">於是班之父涕泣而出，<lb/></seg>
<seg xml:id="CH2a1507_CHANT_001-1a.120">班遂還，<lb/></seg>
<seg xml:id="CH2a1507_CHANT_001-1a.121">後有兒，<lb/></seg>
<seg xml:id="CH2a1507_CHANT_001-1a.122">皆無恙。<lb/></seg>
</p>
</div>
</body>
</text>
</TEI>
