<TEI xmlns="http://www.tei-c.org/ns/1.0" xml:id="CH2a1508">
<teiHeader>
<fileDesc>
<titleStmt>
<title>古墓斑狐記</title>
</titleStmt>
<editionStmt><edition><idno type="kanripo">CH2a1508</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《古墓斑狐記》</head>
<p>
<seg xml:id="CH2a1508_CHANT_001-1a.1"><pb xml:id="CH2a1508_CHANT_001-1a" ed="CHANT" n="001-1a"/><lb/></seg>
<seg xml:id="CH2a1508_CHANT_001-1a.2">張華，<lb/></seg>
<seg xml:id="CH2a1508_CHANT_001-1a.3">字茂先，<lb/></seg>
<seg xml:id="CH2a1508_CHANT_001-1a.4">晉惠帝時為司空。<lb/></seg>
<seg xml:id="CH2a1508_CHANT_001-1a.5">於是燕昭王墓前，<lb/></seg>
<seg xml:id="CH2a1508_CHANT_001-1a.6">有一斑狐，<lb/></seg>
<seg xml:id="CH2a1508_CHANT_001-1a.7">積年能為變幻，<lb/></seg>
<seg xml:id="CH2a1508_CHANT_001-1a.8">乃變作一書生，<lb/></seg>
<seg xml:id="CH2a1508_CHANT_001-1a.9">欲詣張公。<lb/></seg>
<seg xml:id="CH2a1508_CHANT_001-1a.10">過問墓前華表曰：<lb/></seg>
<seg xml:id="CH2a1508_CHANT_001-1a.11">「以我才貌，<lb/></seg>
<seg xml:id="CH2a1508_CHANT_001-1a.12">可得見張司空否？」<lb/></seg>
<seg xml:id="CH2a1508_CHANT_001-1a.13">華表曰：<lb/></seg>
<seg xml:id="CH2a1508_CHANT_001-1a.14">「子之妙解，<lb/></seg>
<seg xml:id="CH2a1508_CHANT_001-1a.15">無為不可；<lb/></seg>
<seg xml:id="CH2a1508_CHANT_001-1a.16">但張公智度，<lb/></seg>
<seg xml:id="CH2a1508_CHANT_001-1a.17">恐難籠絡，<lb/></seg>
<seg xml:id="CH2a1508_CHANT_001-1a.18">出必遇辱，<lb/></seg>
<seg xml:id="CH2a1508_CHANT_001-1a.19">殆不得返。<lb/></seg>
<seg xml:id="CH2a1508_CHANT_001-1a.20">非但喪子千歲之質，<lb/></seg>
<seg xml:id="CH2a1508_CHANT_001-1a.21">亦當深誤老表。」<lb/></seg>
<seg xml:id="CH2a1508_CHANT_001-1a.22">狐不從，<lb/></seg>
<seg xml:id="CH2a1508_CHANT_001-1a.23">乃持刺謁華。<lb/></seg>
<seg xml:id="CH2a1508_CHANT_001-1a.24">華見其總角風流，<lb/></seg>
<seg xml:id="CH2a1508_CHANT_001-1a.25">潔白如玉，<lb/></seg>
<seg xml:id="CH2a1508_CHANT_001-1a.26">舉動容止，<lb/></seg>
<seg xml:id="CH2a1508_CHANT_001-1a.27">顧盼生姿，<lb/></seg>
<seg xml:id="CH2a1508_CHANT_001-1a.28">雅重之。<lb/></seg>
<seg xml:id="CH2a1508_CHANT_001-1a.29">於是論及文章，<lb/></seg>
<seg xml:id="CH2a1508_CHANT_001-1a.30">辨校聲實，<lb/></seg>
<seg xml:id="CH2a1508_CHANT_001-1a.31">華未嘗聞；<lb/></seg>
<seg xml:id="CH2a1508_CHANT_001-1a.32">比復商略三史，<lb/></seg>
<seg xml:id="CH2a1508_CHANT_001-1a.33">探賾百家，<lb/></seg>
<seg xml:id="CH2a1508_CHANT_001-1a.34">談老莊之奧區，<lb/></seg>
<seg xml:id="CH2a1508_CHANT_001-1a.35">披風雅之絕旨，<lb/></seg>
<seg xml:id="CH2a1508_CHANT_001-1a.36">包十聖，<lb/></seg>
<seg xml:id="CH2a1508_CHANT_001-1a.37">貫三才，<lb/></seg>
<seg xml:id="CH2a1508_CHANT_001-1a.38">箴八儒，<lb/></seg>
<seg xml:id="CH2a1508_CHANT_001-1a.39">擿五禮，<lb/></seg>
<seg xml:id="CH2a1508_CHANT_001-1a.40">華無不應聲屈滯。<lb/></seg>
<seg xml:id="CH2a1508_CHANT_001-1a.41">乃嘆曰：<lb/></seg>
<seg xml:id="CH2a1508_CHANT_001-1a.42">「天下豈有此年少？<lb/></seg>
<seg xml:id="CH2a1508_CHANT_001-1a.43">若非鬼魅，<lb/></seg>
<seg xml:id="CH2a1508_CHANT_001-1a.44">則是狐貍。」<lb/></seg>
<seg xml:id="CH2a1508_CHANT_001-1a.45">乃掃榻延留，<lb/></seg>
<seg xml:id="CH2a1508_CHANT_001-1a.46">留人防護。<lb/></seg>
<seg xml:id="CH2a1508_CHANT_001-1a.47">此生乃曰：<lb/></seg>
<seg xml:id="CH2a1508_CHANT_001-1a.48">「明公當尊賢容眾，<lb/></seg>
<seg xml:id="CH2a1508_CHANT_001-1a.49">嘉善而矜不能，<lb/></seg>
<seg xml:id="CH2a1508_CHANT_001-1a.50">奈何憎人學問？<lb/></seg>
<seg xml:id="CH2a1508_CHANT_001-1a.51">墨子兼愛，<lb/></seg>
<seg xml:id="CH2a1508_CHANT_001-1a.52">其若是耶？」<lb/></seg>
<seg xml:id="CH2a1508_CHANT_001-1a.53">言卒，<lb/></seg>
<seg xml:id="CH2a1508_CHANT_001-1a.54">便求退。<lb/></seg>
<seg xml:id="CH2a1508_CHANT_001-1a.55">華已使人防門，<lb/></seg>
<seg xml:id="CH2a1508_CHANT_001-1a.56">不得出。<lb/></seg>
<seg xml:id="CH2a1508_CHANT_001-1a.57">既而又謂華曰：<lb/></seg>
<seg xml:id="CH2a1508_CHANT_001-1a.58">「公門置甲兵欄騎，<lb/></seg>
<seg xml:id="CH2a1508_CHANT_001-1a.59">當是致疑於僕也，<lb/></seg>
<seg xml:id="CH2a1508_CHANT_001-1a.60">將恐天下之人，<lb/></seg>
<seg xml:id="CH2a1508_CHANT_001-1a.61">捲舌而不言；<lb/></seg>
<seg xml:id="CH2a1508_CHANT_001-1a.62">智謀之士，<lb/></seg>
<seg xml:id="CH2a1508_CHANT_001-1a.63">望門而不進。<lb/></seg>
<seg xml:id="CH2a1508_CHANT_001-1a.64">深為明公惜之！」<lb/></seg>
<seg xml:id="CH2a1508_CHANT_001-1a.65">華不應，<lb/></seg>
<seg xml:id="CH2a1508_CHANT_001-1a.66">而使人防禦甚嚴。<lb/></seg>
<seg xml:id="CH2a1508_CHANT_001-1a.67">時豐城令雷煥，<lb/></seg>
<seg xml:id="CH2a1508_CHANT_001-1a.68">字孔章，<lb/></seg>
<seg xml:id="CH2a1508_CHANT_001-1a.69">博物士也。<lb/></seg>
<seg xml:id="CH2a1508_CHANT_001-1a.70">來訪華，<lb/></seg>
<seg xml:id="CH2a1508_CHANT_001-1a.71">華以書生白之。<lb/></seg>
<seg xml:id="CH2a1508_CHANT_001-1a.72">孔章曰：<lb/></seg>
<seg xml:id="CH2a1508_CHANT_001-1a.73">「若疑之，<lb/></seg>
<seg xml:id="CH2a1508_CHANT_001-1a.74">何不呼獵犬試之？」<lb/></seg>
<seg xml:id="CH2a1508_CHANT_001-1a.75">乃命犬以試，<lb/></seg>
<seg xml:id="CH2a1508_CHANT_001-1a.76">竟無憚色。<lb/></seg>
<seg xml:id="CH2a1508_CHANT_001-1a.77">狐曰：<lb/></seg>
<seg xml:id="CH2a1508_CHANT_001-1a.78">「我天生才智，<lb/></seg>
<seg xml:id="CH2a1508_CHANT_001-1a.79">反以為妖，<lb/></seg>
<seg xml:id="CH2a1508_CHANT_001-1a.80">以犬試我，<lb/></seg>
<seg xml:id="CH2a1508_CHANT_001-1a.81">遮莫千試萬慮，<lb/></seg>
<seg xml:id="CH2a1508_CHANT_001-1a.82">其能為患乎？」<lb/></seg>
<seg xml:id="CH2a1508_CHANT_001-1a.83">華聞益怒，<lb/></seg>
<seg xml:id="CH2a1508_CHANT_001-1a.84">曰：<lb/></seg>
<seg xml:id="CH2a1508_CHANT_001-1a.85">「此必真妖也。<lb/></seg>
<seg xml:id="CH2a1508_CHANT_001-1a.86">聞魑魅忌狗，<lb/></seg>
<seg xml:id="CH2a1508_CHANT_001-1a.87">所別者數百年物耳。<lb/></seg>
<seg xml:id="CH2a1508_CHANT_001-1a.88">千年老精，<lb/></seg>
<seg xml:id="CH2a1508_CHANT_001-1a.89">不能復別，<lb/></seg>
<seg xml:id="CH2a1508_CHANT_001-1a.90">惟得千年枯木照之，<lb/></seg>
<seg xml:id="CH2a1508_CHANT_001-1a.91">則形立見。」<lb/></seg>
<seg xml:id="CH2a1508_CHANT_001-1a.92">孔章曰：<lb/></seg>
<seg xml:id="CH2a1508_CHANT_001-1a.93">「千年神木，<lb/></seg>
<seg xml:id="CH2a1508_CHANT_001-1a.94">何由可得？」<lb/></seg>
<seg xml:id="CH2a1508_CHANT_001-1a.95">華曰：<lb/></seg>
<seg xml:id="CH2a1508_CHANT_001-1a.96">「世傳燕昭王墓前華表，<lb/></seg>
<seg xml:id="CH2a1508_CHANT_001-1a.97">木已經千年，<lb/></seg>
<seg xml:id="CH2a1508_CHANT_001-1a.98">乃遣人伐華表。<lb/></seg>
<seg xml:id="CH2a1508_CHANT_001-1a.99">使人欲至木所，<lb/></seg>
<seg xml:id="CH2a1508_CHANT_001-1a.100">忽空中有一青衣小兒，<lb/></seg>
<seg xml:id="CH2a1508_CHANT_001-1a.101">來問使曰：<lb/></seg>
<seg xml:id="CH2a1508_CHANT_001-1a.102">「君何來也？」<lb/></seg>
<seg xml:id="CH2a1508_CHANT_001-1a.103">使曰：<lb/></seg>
<seg xml:id="CH2a1508_CHANT_001-1a.104">「張司空有一年少來謁，<lb/></seg>
<seg xml:id="CH2a1508_CHANT_001-1a.105">多才巧辭，<lb/></seg>
<seg xml:id="CH2a1508_CHANT_001-1a.106">疑是妖魅，<lb/></seg>
<seg xml:id="CH2a1508_CHANT_001-1a.107">使我取華表照之。」<lb/></seg>
<seg xml:id="CH2a1508_CHANT_001-1a.108">青衣曰：<lb/></seg>
<seg xml:id="CH2a1508_CHANT_001-1a.109">「老狐不智，<lb/></seg>
<seg xml:id="CH2a1508_CHANT_001-1a.110">不聽我言，<lb/></seg>
<seg xml:id="CH2a1508_CHANT_001-1a.111">今日禍已及我，<lb/></seg>
<seg xml:id="CH2a1508_CHANT_001-1a.112">其可逃乎？」<lb/></seg>
<seg xml:id="CH2a1508_CHANT_001-1a.113">乃發聲而泣，<lb/></seg>
<seg xml:id="CH2a1508_CHANT_001-1a.114">倏然不見。<lb/></seg>
<seg xml:id="CH2a1508_CHANT_001-1a.115">使乃伐其木，<lb/></seg>
<seg xml:id="CH2a1508_CHANT_001-1a.116">血流，<lb/></seg>
<seg xml:id="CH2a1508_CHANT_001-1a.117">便將木歸。<lb/></seg>
<seg xml:id="CH2a1508_CHANT_001-1a.118">燃之以照書生，<lb/></seg>
<seg xml:id="CH2a1508_CHANT_001-1a.119">乃一斑狐，<lb/></seg>
<seg xml:id="CH2a1508_CHANT_001-1a.120">華曰：<lb/></seg>
<seg xml:id="CH2a1508_CHANT_001-1a.121">「此二物不值我，<lb/></seg>
<seg xml:id="CH2a1508_CHANT_001-1a.122">千年不可復得。」<lb/></seg>
<seg xml:id="CH2a1508_CHANT_001-1a.123">乃烹之。<lb/></seg>
</p>
</div>
</body>
</text>
</TEI>
