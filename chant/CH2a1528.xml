<TEI xmlns="http://www.tei-c.org/ns/1.0" xml:id="CH2a1528">
<teiHeader>
<fileDesc>
<titleStmt>
<title>元中記一卷</title>
</titleStmt>
<editionStmt><edition><idno type="kanripo">CH2a1528</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《元中記》</head>
<p>
<seg xml:id="CH2a1528_CHANT_001-1a.1"><pb xml:id="CH2a1528_CHANT_001-1a" ed="CHANT" n="001-1a"/><lb/></seg>
<seg xml:id="CH2a1528_CHANT_001-1a.2">伏羲龍身，<lb/></seg>
<seg xml:id="CH2a1528_CHANT_001-1a.3">女媧蛇軀。<lb/></seg>
<seg xml:id="CH2a1528_CHANT_001-1a.4">《文選‧王文考魯靈光殿賦》李善《注》、《路史後紀》卷二羅苹《注》。<lb/></seg>
</p>
<p>
<seg xml:id="CH2a1528_CHANT_001-1a.5">顓頊氏三子俱亡，<lb/></seg>
<seg xml:id="CH2a1528_CHANT_001-1a.6">處人宮室，<lb/></seg>
<seg xml:id="CH2a1528_CHANT_001-1a.7">善驚小兒，<lb/></seg>
<seg xml:id="CH2a1528_CHANT_001-1a.8">漢世以五營千騎自端門傳炬送疫，<lb/></seg>
<seg xml:id="CH2a1528_CHANT_001-1a.9">棄洛水中。<lb/></seg>
<seg xml:id="CH2a1528_CHANT_001-1a.10">《荊楚歲時記》杜公瞻《注》。<lb/></seg>
</p>
<p>
<seg xml:id="CH2a1528_CHANT_001-2a.1"><pb xml:id="CH2a1528_CHANT_001-2a" ed="CHANT" n="001-2a"/><lb/></seg>
<seg xml:id="CH2a1528_CHANT_001-2a.2">旬始作冠。<lb/></seg>
<seg xml:id="CH2a1528_CHANT_001-2a.3">杜佑《通典》卷五十七。<lb/></seg>
</p>
<p>
<seg xml:id="CH2a1528_CHANT_001-2a.4">尹壽作鏡。<lb/></seg>
<seg xml:id="CH2a1528_CHANT_001-2a.5">《太平御覽》卷七百十七。<lb/></seg>
</p>
<p>
<seg xml:id="CH2a1528_CHANT_001-2a.6">封狗氏者，<lb/></seg>
<seg xml:id="CH2a1528_CHANT_001-2a.7">昔高辛氏有美女，<lb/></seg>
<seg xml:id="CH2a1528_CHANT_001-2a.8">未嫁，<lb/></seg>
<seg xml:id="CH2a1528_CHANT_001-2a.9">犬戎為亂，<lb/></seg>
<seg xml:id="CH2a1528_CHANT_001-2a.10">帝常言曰：<lb/></seg>
<seg xml:id="CH2a1528_CHANT_001-2a.11">有討之者，<lb/></seg>
<seg xml:id="CH2a1528_CHANT_001-2a.12">妻以美女，<lb/></seg>
<seg xml:id="CH2a1528_CHANT_001-2a.13">封三百戶。<lb/></seg>
<seg xml:id="CH2a1528_CHANT_001-2a.14">帝之狗名槃護，<lb/></seg>
<seg xml:id="CH2a1528_CHANT_001-2a.15">亡三月而殺犬戎，<lb/></seg>
<seg xml:id="CH2a1528_CHANT_001-2a.16">以其首來，<lb/></seg>
<seg xml:id="CH2a1528_CHANT_001-2a.17">帝以為不可訓民，<lb/></seg>
<seg xml:id="CH2a1528_CHANT_001-2a.18">乃妻以女，<lb/></seg>
<seg xml:id="CH2a1528_CHANT_001-2a.19">流之會稽東南二萬一千里，<lb/></seg>
<seg xml:id="CH2a1528_CHANT_001-2a.20">得海中土方三十里而封之，<lb/></seg>
<seg xml:id="CH2a1528_CHANT_001-2a.21">生男為狗，<lb/></seg>
<seg xml:id="CH2a1528_CHANT_001-2a.22">生女為美人，<lb/></seg>
<seg xml:id="CH2a1528_CHANT_001-2a.23">封為狗民國。<lb/></seg>
<seg xml:id="CH2a1528_CHANT_001-2a.24">歐陽詢《藝文類聚》卷九十四、《太平御覽》卷九百五。<lb/></seg>
</p>
<p>
<seg xml:id="CH2a1528_CHANT_001-3a.1"><pb xml:id="CH2a1528_CHANT_001-3a" ed="CHANT" n="001-3a"/><lb/></seg>
<seg xml:id="CH2a1528_CHANT_001-3a.2">丈夫民，<lb/></seg>
<seg xml:id="CH2a1528_CHANT_001-3a.3">殷帝大戊使王英採藥於西王母，<lb/></seg>
<seg xml:id="CH2a1528_CHANT_001-3a.4">至此，<lb/></seg>
<seg xml:id="CH2a1528_CHANT_001-3a.5">遂糧不能進，<lb/></seg>
<seg xml:id="CH2a1528_CHANT_001-3a.6">乃食木實，<lb/></seg>
<seg xml:id="CH2a1528_CHANT_001-3a.7">衣以木皮，<lb/></seg>
<seg xml:id="CH2a1528_CHANT_001-3a.8">終身無妻，<lb/></seg>
<seg xml:id="CH2a1528_CHANT_001-3a.9">產子二人，<lb/></seg>
<seg xml:id="CH2a1528_CHANT_001-3a.10">從脇間出，<lb/></seg>
<seg xml:id="CH2a1528_CHANT_001-3a.11">其父則死，<lb/></seg>
<seg xml:id="CH2a1528_CHANT_001-3a.12">是為丈夫民，<lb/></seg>
<seg xml:id="CH2a1528_CHANT_001-3a.13">去玉門二萬里。<lb/></seg>
<seg xml:id="CH2a1528_CHANT_001-3a.14">《太平御覽》卷三百六十一。<lb/></seg>
</p>
<p>
<seg xml:id="CH2a1528_CHANT_001-4a.1"><pb xml:id="CH2a1528_CHANT_001-4a" ed="CHANT" n="001-4a"/><lb/></seg>
<seg xml:id="CH2a1528_CHANT_001-4a.2">朱梧縣，<lb/></seg>
<seg xml:id="CH2a1528_CHANT_001-4a.3">其民服役，<lb/></seg>
<seg xml:id="CH2a1528_CHANT_001-4a.4">依海際居，<lb/></seg>
<seg xml:id="CH2a1528_CHANT_001-4a.5">產子以沙石自擁，<lb/></seg>
<seg xml:id="CH2a1528_CHANT_001-4a.6">不食米，<lb/></seg>
<seg xml:id="CH2a1528_CHANT_001-4a.7">正資魚以為生氣。<lb/></seg>
<seg xml:id="CH2a1528_CHANT_001-4a.8">同上。<lb/></seg>
</p>
<p>
<seg xml:id="CH2a1528_CHANT_001-4a.9">天下之多者，<lb/></seg>
<seg xml:id="CH2a1528_CHANT_001-4a.10">水焉，<lb/></seg>
<seg xml:id="CH2a1528_CHANT_001-4a.11">浮天載地，<lb/></seg>
<seg xml:id="CH2a1528_CHANT_001-4a.12">高下無不至，<lb/></seg>
<seg xml:id="CH2a1528_CHANT_001-4a.13">萬物無不潤者。<lb/></seg>
<seg xml:id="CH2a1528_CHANT_001-4a.14">虞世南《北堂書鈔》卷一百五十八、徐堅《初學記》卷六、《太平御覽》卷五十九、《文選‧木元虛海賦注》引上二句。<lb/></seg>
</p>
<p>
<seg xml:id="CH2a1528_CHANT_001-5a.1"><pb xml:id="CH2a1528_CHANT_001-5a" ed="CHANT" n="001-5a"/><lb/></seg>
<seg xml:id="CH2a1528_CHANT_001-5a.2">天下之強者，<lb/></seg>
<seg xml:id="CH2a1528_CHANT_001-5a.3">東海之沃焦焉，<lb/></seg>
<seg xml:id="CH2a1528_CHANT_001-5a.4">水灌之而不已。<lb/></seg>
<seg xml:id="CH2a1528_CHANT_001-5a.5">沃焦者，<lb/></seg>
<seg xml:id="CH2a1528_CHANT_001-5a.6">山名也，<lb/></seg>
<seg xml:id="CH2a1528_CHANT_001-5a.7">在東海方三萬里，<lb/></seg>
<seg xml:id="CH2a1528_CHANT_001-5a.8">海水灌之隨盡，<lb/></seg>
<seg xml:id="CH2a1528_CHANT_001-5a.9">故水東流而不盈。<lb/></seg>
<seg xml:id="CH2a1528_CHANT_001-5a.10">《太平御覽》卷五十二。<lb/></seg>
</p>
<p>
<seg xml:id="CH2a1528_CHANT_001-6a.1"><pb xml:id="CH2a1528_CHANT_001-6a" ed="CHANT" n="001-6a"/><lb/></seg>
<seg xml:id="CH2a1528_CHANT_001-6a.2">天下之弱者，<lb/></seg>
<seg xml:id="CH2a1528_CHANT_001-6a.3">崑崙之弱水焉，<lb/></seg>
<seg xml:id="CH2a1528_CHANT_001-6a.4">鴻毛不能起。<lb/></seg>
<seg xml:id="CH2a1528_CHANT_001-6a.5">《太平御覽》卷六十五。<lb/></seg>
</p>
<p>
<seg xml:id="CH2a1528_CHANT_001-6a.6">東南之大者，<lb/></seg>
<seg xml:id="CH2a1528_CHANT_001-6a.7">巨鼇者，<lb/></seg>
<seg xml:id="CH2a1528_CHANT_001-6a.8">以背負蓬萊山，<lb/></seg>
<seg xml:id="CH2a1528_CHANT_001-6a.9">周廻千里。<lb/></seg>
<seg xml:id="CH2a1528_CHANT_001-6a.10">巨鼇，<lb/></seg>
<seg xml:id="CH2a1528_CHANT_001-6a.11">巨鼈也。<lb/></seg>
<seg xml:id="CH2a1528_CHANT_001-6a.12">《初學記》卷三十、《文選‧張平子思元賦注》、《太平御覽》卷三十八並引至「千里」。<lb/></seg>
<seg xml:id="CH2a1528_CHANT_001-6a.13">《文選‧左太沖吳都賦注》引云「鼈，<lb/></seg>
<seg xml:id="CH2a1528_CHANT_001-6a.14">巨龜。」<lb/></seg>
</p>
<p>
<seg xml:id="CH2a1528_CHANT_001-7a.1"><pb xml:id="CH2a1528_CHANT_001-7a" ed="CHANT" n="001-7a"/><lb/></seg>
<seg xml:id="CH2a1528_CHANT_001-7a.2">東方有柴都焉，<lb/></seg>
<seg xml:id="CH2a1528_CHANT_001-7a.3">在齊國有山，<lb/></seg>
<seg xml:id="CH2a1528_CHANT_001-7a.4">山有泉水如井狀，<lb/></seg>
<seg xml:id="CH2a1528_CHANT_001-7a.5">深不測，<lb/></seg>
<seg xml:id="CH2a1528_CHANT_001-7a.6">至春夏時，<lb/></seg>
<seg xml:id="CH2a1528_CHANT_001-7a.7">雹從井出，<lb/></seg>
<seg xml:id="CH2a1528_CHANT_001-7a.8">出常敗五穀，<lb/></seg>
<seg xml:id="CH2a1528_CHANT_001-7a.9">人常以林木柴塞之，<lb/></seg>
<seg xml:id="CH2a1528_CHANT_001-7a.10">則不出，<lb/></seg>
<seg xml:id="CH2a1528_CHANT_001-7a.11">不柴塞則出也，<lb/></seg>
<seg xml:id="CH2a1528_CHANT_001-7a.12">故號為柴都。<lb/></seg>
<seg xml:id="CH2a1528_CHANT_001-7a.13">《北堂書鈔》卷一百五十二、《太平御覽》卷十四又卷七十、《太平廣記》卷三百九十九。<lb/></seg>
</p>
<p>
<seg xml:id="CH2a1528_CHANT_001-8a.1"><pb xml:id="CH2a1528_CHANT_001-8a" ed="CHANT" n="001-8a"/><lb/></seg>
<seg xml:id="CH2a1528_CHANT_001-8a.2">北方有鍾山焉，<lb/></seg>
<seg xml:id="CH2a1528_CHANT_001-8a.3">山上有石首如人首，<lb/></seg>
<seg xml:id="CH2a1528_CHANT_001-8a.4">左目為日，<lb/></seg>
<seg xml:id="CH2a1528_CHANT_001-8a.5">右目為月，<lb/></seg>
<seg xml:id="CH2a1528_CHANT_001-8a.6">開左目為晝，<lb/></seg>
<seg xml:id="CH2a1528_CHANT_001-8a.7">開右目為夜，<lb/></seg>
<seg xml:id="CH2a1528_CHANT_001-8a.8">開口為春夏，<lb/></seg>
<seg xml:id="CH2a1528_CHANT_001-8a.9">閉口為秋冬。<lb/></seg>
<seg xml:id="CH2a1528_CHANT_001-8a.10">《太平御覽》卷三十八。<lb/></seg>
</p>
<p>
<seg xml:id="CH2a1528_CHANT_001-9a.1"><pb xml:id="CH2a1528_CHANT_001-9a" ed="CHANT" n="001-9a"/><lb/></seg>
<seg xml:id="CH2a1528_CHANT_001-9a.2">南方有炎火山焉，<lb/></seg>
<seg xml:id="CH2a1528_CHANT_001-9a.3">在扶南國之東，<lb/></seg>
<seg xml:id="CH2a1528_CHANT_001-9a.4">加營國之北，<lb/></seg>
<seg xml:id="CH2a1528_CHANT_001-9a.5">諸薄國之西，<lb/></seg>
<seg xml:id="CH2a1528_CHANT_001-9a.6">山從四月而火生，<lb/></seg>
<seg xml:id="CH2a1528_CHANT_001-9a.7">十二月火滅。<lb/></seg>
<seg xml:id="CH2a1528_CHANT_001-9a.8">正月、二月、三月火不燃，<lb/></seg>
<seg xml:id="CH2a1528_CHANT_001-9a.9">山上但出雲氣，<lb/></seg>
<seg xml:id="CH2a1528_CHANT_001-9a.10">而草木生葉枝條，<lb/></seg>
<seg xml:id="CH2a1528_CHANT_001-9a.11">至四月火燃，<lb/></seg>
<seg xml:id="CH2a1528_CHANT_001-9a.12">草木葉落，<lb/></seg>
<seg xml:id="CH2a1528_CHANT_001-9a.13">如中國寒時草木葉落也。<lb/></seg>
<seg xml:id="CH2a1528_CHANT_001-9a.14">行人以正月、二月、三月行過此山下，<lb/></seg>
<seg xml:id="CH2a1528_CHANT_001-9a.15">取柴以為薪，<lb/></seg>
<seg xml:id="CH2a1528_CHANT_001-9a.16">燃之無盡時；<lb/></seg>
<seg xml:id="CH2a1528_CHANT_001-9a.17">取其皮績之以為火浣布。<lb/></seg>
<seg xml:id="CH2a1528_CHANT_001-9a.18">《藝文類聚》卷八十、《太平御覽》卷八百六十八。<lb/></seg>
</p>
<p>
<seg xml:id="CH2a1528_CHANT_001-10a.1"><pb xml:id="CH2a1528_CHANT_001-10a" ed="CHANT" n="001-10a"/><lb/></seg>
<seg xml:id="CH2a1528_CHANT_001-10a.2">崑崙西北有山，<lb/></seg>
<seg xml:id="CH2a1528_CHANT_001-10a.3">周廻三萬里，<lb/></seg>
<seg xml:id="CH2a1528_CHANT_001-10a.4">虵繞之，<lb/></seg>
<seg xml:id="CH2a1528_CHANT_001-10a.5">得三周，<lb/></seg>
<seg xml:id="CH2a1528_CHANT_001-10a.6">虵為長九萬里，<lb/></seg>
<seg xml:id="CH2a1528_CHANT_001-10a.7">虵居此山，<lb/></seg>
<seg xml:id="CH2a1528_CHANT_001-10a.8">飲食滄海。<lb/></seg>
<seg xml:id="CH2a1528_CHANT_001-10a.9">《藝文類聚》卷九十六、《太平御覽》卷四百五十六、《白居易六帖》卷九十八、《太平御覽》卷三十八並引至「九萬里」，<lb/></seg>
<seg xml:id="CH2a1528_CHANT_001-10a.10">「長」上無「為」字。<lb/></seg>
</p>
<p>
<seg xml:id="CH2a1528_CHANT_001-11a.1"><pb xml:id="CH2a1528_CHANT_001-11a" ed="CHANT" n="001-11a"/><lb/></seg>
<seg xml:id="CH2a1528_CHANT_001-11a.2">玉門之西南有一國，<lb/></seg>
<seg xml:id="CH2a1528_CHANT_001-11a.3">國中有山，<lb/></seg>
<seg xml:id="CH2a1528_CHANT_001-11a.4">山上有祠廟，<lb/></seg>
<seg xml:id="CH2a1528_CHANT_001-11a.5">國人歲歲出石䃡數千枚，<lb/></seg>
<seg xml:id="CH2a1528_CHANT_001-11a.6">名為霹靂䃡，<lb/></seg>
<seg xml:id="CH2a1528_CHANT_001-11a.7">給靂靂用，<lb/></seg>
<seg xml:id="CH2a1528_CHANT_001-11a.8">從春雷出，<lb/></seg>
<seg xml:id="CH2a1528_CHANT_001-11a.9">䃡日減，<lb/></seg>
<seg xml:id="CH2a1528_CHANT_001-11a.10">至秋而盡。<lb/></seg>
<seg xml:id="CH2a1528_CHANT_001-11a.11">《北堂書鈔》卷一百五十二、《太平御覽》卷十三、又卷五十二。<lb/></seg>
</p>
<p>
<seg xml:id="CH2a1528_CHANT_001-12a.1"><pb xml:id="CH2a1528_CHANT_001-12a" ed="CHANT" n="001-12a"/><lb/></seg>
<seg xml:id="CH2a1528_CHANT_001-12a.2">東南有桃都山，<lb/></seg>
<seg xml:id="CH2a1528_CHANT_001-12a.3">上有大樹，<lb/></seg>
<seg xml:id="CH2a1528_CHANT_001-12a.4">名曰桃都，<lb/></seg>
<seg xml:id="CH2a1528_CHANT_001-12a.5">枝相去三千里，<lb/></seg>
<seg xml:id="CH2a1528_CHANT_001-12a.6">上有天雞，<lb/></seg>
<seg xml:id="CH2a1528_CHANT_001-12a.7">日初出照此木，<lb/></seg>
<seg xml:id="CH2a1528_CHANT_001-12a.8">天雞即鳴，<lb/></seg>
<seg xml:id="CH2a1528_CHANT_001-12a.9">天下雞皆隨之鳴。<lb/></seg>
<seg xml:id="CH2a1528_CHANT_001-12a.10">《藝文類聚》卷九十一、《太平御覽》卷九百十八。<lb/></seg>
<seg xml:id="CH2a1528_CHANT_001-12a.11">今人正朝作兩桃人立門旁，<lb/></seg>
<seg xml:id="CH2a1528_CHANT_001-12a.12">以雄雞毛置索中，<lb/></seg>
<seg xml:id="CH2a1528_CHANT_001-12a.13">蓋遺象也。<lb/></seg>
<seg xml:id="CH2a1528_CHANT_001-12a.14">《太平御覽》卷二十九。<lb/></seg>
</p>
<p>
<seg xml:id="CH2a1528_CHANT_001-13a.1"><pb xml:id="CH2a1528_CHANT_001-13a" ed="CHANT" n="001-13a"/><lb/></seg>
<seg xml:id="CH2a1528_CHANT_001-13a.2">大月氐及西胡有牛，<lb/></seg>
<seg xml:id="CH2a1528_CHANT_001-13a.3">名為日反。<lb/></seg>
<seg xml:id="CH2a1528_CHANT_001-13a.4">今日割取其肉三、四斤，<lb/></seg>
<seg xml:id="CH2a1528_CHANT_001-13a.5">明日其肉已復，<lb/></seg>
<seg xml:id="CH2a1528_CHANT_001-13a.6">創即愈也。<lb/></seg>
<seg xml:id="CH2a1528_CHANT_001-13a.7">漢人入此國，<lb/></seg>
<seg xml:id="CH2a1528_CHANT_001-13a.8">見牛不知以為珍異，<lb/></seg>
<seg xml:id="CH2a1528_CHANT_001-13a.9">漢人曰：<lb/></seg>
<seg xml:id="CH2a1528_CHANT_001-13a.10">吾國有蟲，<lb/></seg>
<seg xml:id="CH2a1528_CHANT_001-13a.11">大小如指，<lb/></seg>
<seg xml:id="CH2a1528_CHANT_001-13a.12">名為蠶，<lb/></seg>
<seg xml:id="CH2a1528_CHANT_001-13a.13">食桑葉，<lb/></seg>
<seg xml:id="CH2a1528_CHANT_001-13a.14">為人吐絲。<lb/></seg>
<seg xml:id="CH2a1528_CHANT_001-13a.15">外國人不復信有蠶也。<lb/></seg>
<seg xml:id="CH2a1528_CHANT_001-13a.16">《藝文類聚》卷六十五、《太平御覽》卷八百二十五。<lb/></seg>
</p>
<p>
<seg xml:id="CH2a1528_CHANT_001-14a.1"><pb xml:id="CH2a1528_CHANT_001-14a" ed="CHANT" n="001-14a"/><lb/></seg>
<seg xml:id="CH2a1528_CHANT_001-14a.2">元菟北有山，<lb/></seg>
<seg xml:id="CH2a1528_CHANT_001-14a.3">山有花，<lb/></seg>
<seg xml:id="CH2a1528_CHANT_001-14a.4">人取紡織為布。<lb/></seg>
<seg xml:id="CH2a1528_CHANT_001-14a.5">《太平御覽》卷八百二十。<lb/></seg>
</p>
<p>
<seg xml:id="CH2a1528_CHANT_001-14a.6">化民食葉，<lb/></seg>
<seg xml:id="CH2a1528_CHANT_001-14a.7">三七年化，<lb/></seg>
<seg xml:id="CH2a1528_CHANT_001-14a.8">能以自裏如蠶績，<lb/></seg>
<seg xml:id="CH2a1528_CHANT_001-14a.9">九年生翼，<lb/></seg>
<seg xml:id="CH2a1528_CHANT_001-14a.10">十年而死，<lb/></seg>
<seg xml:id="CH2a1528_CHANT_001-14a.11">去琅琊四萬里。<lb/></seg>
<seg xml:id="CH2a1528_CHANT_001-14a.12">《太平御覽》卷八百二十五。<lb/></seg>
</p>
<p>
<seg xml:id="CH2a1528_CHANT_001-15a.1"><pb xml:id="CH2a1528_CHANT_001-15a" ed="CHANT" n="001-15a"/><lb/></seg>
<seg xml:id="CH2a1528_CHANT_001-15a.2">君子之國地方千里，<lb/></seg>
<seg xml:id="CH2a1528_CHANT_001-15a.3">多木槿之華。<lb/></seg>
<seg xml:id="CH2a1528_CHANT_001-15a.4">《藝文類聚》卷八十九。<lb/></seg>
</p>
<p>
<seg xml:id="CH2a1528_CHANT_001-15a.5">東海蛇邱地險，<lb/></seg>
<seg xml:id="CH2a1528_CHANT_001-15a.6">多漸洳，<lb/></seg>
<seg xml:id="CH2a1528_CHANT_001-15a.7">眾蛇居之，<lb/></seg>
<seg xml:id="CH2a1528_CHANT_001-15a.8">無人民。<lb/></seg>
<seg xml:id="CH2a1528_CHANT_001-15a.9">蛇或人頭而蛇身。<lb/></seg>
<seg xml:id="CH2a1528_CHANT_001-15a.10">《藝文類聚》卷九十六、《太平廣記》卷四百五十六。<lb/></seg>
</p>
<p>
<seg xml:id="CH2a1528_CHANT_001-16a.1"><pb xml:id="CH2a1528_CHANT_001-16a" ed="CHANT" n="001-16a"/><lb/></seg>
<seg xml:id="CH2a1528_CHANT_001-16a.2">吳國西有具區，<lb/></seg>
<seg xml:id="CH2a1528_CHANT_001-16a.3">澤中包山，<lb/></seg>
<seg xml:id="CH2a1528_CHANT_001-16a.4">有洞庭寶室，<lb/></seg>
<seg xml:id="CH2a1528_CHANT_001-16a.5">入地下潛行，<lb/></seg>
<seg xml:id="CH2a1528_CHANT_001-16a.6">通琅琊東武。<lb/></seg>
<seg xml:id="CH2a1528_CHANT_001-16a.7">《太平御覽》卷四十六。<lb/></seg>
</p>
<p>
<seg xml:id="CH2a1528_CHANT_001-16a.8">蜀郡青城山有洞穴，<lb/></seg>
<seg xml:id="CH2a1528_CHANT_001-16a.9">分為三孔，<lb/></seg>
<seg xml:id="CH2a1528_CHANT_001-16a.10">各通一處，<lb/></seg>
<seg xml:id="CH2a1528_CHANT_001-16a.11">西北通崑崙。<lb/></seg>
</p>
<p>
<seg xml:id="CH2a1528_CHANT_001-17a.1"><pb xml:id="CH2a1528_CHANT_001-17a" ed="CHANT" n="001-17a"/><lb/></seg>
<seg xml:id="CH2a1528_CHANT_001-17a.2">伊族與唐吾俗民穴居，<lb/></seg>
<seg xml:id="CH2a1528_CHANT_001-17a.3">去玉門一萬里。<lb/></seg>
<seg xml:id="CH2a1528_CHANT_001-17a.4">《北堂書鈔》。<lb/></seg>
</p>
<p>
<seg xml:id="CH2a1528_CHANT_001-17a.5">彭城北有黃池穴，<lb/></seg>
<seg xml:id="CH2a1528_CHANT_001-17a.6">如洞室，<lb/></seg>
<seg xml:id="CH2a1528_CHANT_001-17a.7">北通王屋山。<lb/></seg>
<seg xml:id="CH2a1528_CHANT_001-17a.8">《白六帖》。<lb/></seg>
</p>
<p>
<seg xml:id="CH2a1528_CHANT_001-18a.1"><pb xml:id="CH2a1528_CHANT_001-18a" ed="CHANT" n="001-18a"/><lb/></seg>
<seg xml:id="CH2a1528_CHANT_001-18a.2">東海有樹，<lb/></seg>
<seg xml:id="CH2a1528_CHANT_001-18a.3">名為白蒙，<lb/></seg>
<seg xml:id="CH2a1528_CHANT_001-18a.4">其汁可為脂，<lb/></seg>
<seg xml:id="CH2a1528_CHANT_001-18a.5">色白味甘。<lb/></seg>
<seg xml:id="CH2a1528_CHANT_001-18a.6">《北堂書鈔》卷一百四十七。<lb/></seg>
</p>
<p>
<seg xml:id="CH2a1528_CHANT_001-18a.7">荊州有樹，<lb/></seg>
<seg xml:id="CH2a1528_CHANT_001-18a.8">名烏臼，<lb/></seg>
<seg xml:id="CH2a1528_CHANT_001-18a.9">其實如胡麻子，<lb/></seg>
<seg xml:id="CH2a1528_CHANT_001-18a.10">擣其汁可為脂，<lb/></seg>
<seg xml:id="CH2a1528_CHANT_001-18a.11">其味亦如猪脂。<lb/></seg>
<seg xml:id="CH2a1528_CHANT_001-18a.12">同上。<lb/></seg>
</p>
<p>
<seg xml:id="CH2a1528_CHANT_001-19a.1"><pb xml:id="CH2a1528_CHANT_001-19a" ed="CHANT" n="001-19a"/><lb/></seg>
<seg xml:id="CH2a1528_CHANT_001-19a.2">千歲樹之枝，<lb/></seg>
<seg xml:id="CH2a1528_CHANT_001-19a.3">中央下，<lb/></seg>
<seg xml:id="CH2a1528_CHANT_001-19a.4">四邊高，<lb/></seg>
<seg xml:id="CH2a1528_CHANT_001-19a.5">百歲之樹，<lb/></seg>
<seg xml:id="CH2a1528_CHANT_001-19a.6">其汁赤如血。<lb/></seg>
<seg xml:id="CH2a1528_CHANT_001-19a.7">《太平御覽》卷九百五十二。<lb/></seg>
</p>
<p>
<seg xml:id="CH2a1528_CHANT_001-19a.8">大樹之山西有採華之樹，<lb/></seg>
<seg xml:id="CH2a1528_CHANT_001-19a.9">服之則通萬國之言。<lb/></seg>
<seg xml:id="CH2a1528_CHANT_001-19a.10">同上。<lb/></seg>
</p>
<p>
<seg xml:id="CH2a1528_CHANT_001-20a.1"><pb xml:id="CH2a1528_CHANT_001-20a" ed="CHANT" n="001-20a"/><lb/></seg>
<seg xml:id="CH2a1528_CHANT_001-20a.2">天下之高者，<lb/></seg>
<seg xml:id="CH2a1528_CHANT_001-20a.3">扶桑無枝木焉，<lb/></seg>
<seg xml:id="CH2a1528_CHANT_001-20a.4">上至天，<lb/></seg>
<seg xml:id="CH2a1528_CHANT_001-20a.5">盤蜿而下，<lb/></seg>
<seg xml:id="CH2a1528_CHANT_001-20a.6">屈通三泉。<lb/></seg>
<seg xml:id="CH2a1528_CHANT_001-20a.7">賈思勰《齊民要術》卷十、《太平御覽》卷九百五十五。<lb/></seg>
</p>
<p>
<seg xml:id="CH2a1528_CHANT_001-20a.8">木子之大者，<lb/></seg>
<seg xml:id="CH2a1528_CHANT_001-20a.9">有積石山之桃實焉，<lb/></seg>
<seg xml:id="CH2a1528_CHANT_001-20a.10">大如斛籠。<lb/></seg>
<seg xml:id="CH2a1528_CHANT_001-20a.11">《齊民要術》卷十、《藝文類聚》卷八十八、《初學記》卷八、《太平御覽》卷九百六十七。<lb/></seg>
</p>
<p>
<seg xml:id="CH2a1528_CHANT_001-21a.1"><pb xml:id="CH2a1528_CHANT_001-21a" ed="CHANT" n="001-21a"/><lb/></seg>
<seg xml:id="CH2a1528_CHANT_001-21a.2">千歲樹精為青羊，<lb/></seg>
<seg xml:id="CH2a1528_CHANT_001-21a.3">萬歲樹精為青牛，<lb/></seg>
<seg xml:id="CH2a1528_CHANT_001-21a.4">多出遊人間。<lb/></seg>
<seg xml:id="CH2a1528_CHANT_001-21a.5">《太平御覽》卷八百八十六、又卷九百一引首句，<lb/></seg>
<seg xml:id="CH2a1528_CHANT_001-21a.6">《藝文類聚》卷九十四引上二句、《初學記》卷二十九、《白六帖》卷九十六並引「萬歲」句。<lb/></seg>
</p>
<p>
<seg xml:id="CH2a1528_CHANT_001-21a.7">漢桓帝時，<lb/></seg>
<seg xml:id="CH2a1528_CHANT_001-21a.8">出遊河上，<lb/></seg>
<seg xml:id="CH2a1528_CHANT_001-21a.9">忽見一青牛從河中出，<lb/></seg>
<seg xml:id="CH2a1528_CHANT_001-21a.10">直走盪桓帝邊，<lb/></seg>
<seg xml:id="CH2a1528_CHANT_001-21a.11">人皆驚走，<lb/></seg>
<seg xml:id="CH2a1528_CHANT_001-21a.12">太尉何公時為殿中將軍，<lb/></seg>
<seg xml:id="CH2a1528_CHANT_001-21a.13">有勇力，<lb/></seg>
<seg xml:id="CH2a1528_CHANT_001-21a.14">輒走逆之，<lb/></seg>
<seg xml:id="CH2a1528_CHANT_001-21a.15">牛見公往，<lb/></seg>
<seg xml:id="CH2a1528_CHANT_001-21a.16">乃反走還河，<lb/></seg>
<seg xml:id="CH2a1528_CHANT_001-21a.17">未至河，<lb/></seg>
<seg xml:id="CH2a1528_CHANT_001-21a.18">公及牛，<lb/></seg>
<seg xml:id="CH2a1528_CHANT_001-21a.19">乃以手拔牛，<lb/></seg>
<seg xml:id="CH2a1528_CHANT_001-21a.20">左足脫，<lb/></seg>
<seg xml:id="CH2a1528_CHANT_001-21a.21">以右手持斧斫牛頭而殺之。<lb/></seg>
<seg xml:id="CH2a1528_CHANT_001-21a.22">此青牛是萬年木精也。<lb/></seg>
<seg xml:id="CH2a1528_CHANT_001-21a.23">《北堂書鈔》卷六十四、《太平御覽》卷二百三十九、又卷九百並引，<lb/></seg>
<seg xml:id="CH2a1528_CHANT_001-21a.24">文字小異，<lb/></seg>
<seg xml:id="CH2a1528_CHANT_001-21a.25">互校訂正。<lb/></seg>
</p>
<p>
<seg xml:id="CH2a1528_CHANT_001-22a.1"><pb xml:id="CH2a1528_CHANT_001-22a" ed="CHANT" n="001-22a"/><lb/></seg>
<seg xml:id="CH2a1528_CHANT_001-22a.2">秦文公造長安宮，<lb/></seg>
<seg xml:id="CH2a1528_CHANT_001-22a.3">面四百里，<lb/></seg>
<seg xml:id="CH2a1528_CHANT_001-22a.4">南至終南山，<lb/></seg>
<seg xml:id="CH2a1528_CHANT_001-22a.5">山有梓樹，<lb/></seg>
<seg xml:id="CH2a1528_CHANT_001-22a.6">大數百圍，<lb/></seg>
<seg xml:id="CH2a1528_CHANT_001-22a.7">蔭宮中，<lb/></seg>
<seg xml:id="CH2a1528_CHANT_001-22a.8">公惡而伐之，<lb/></seg>
<seg xml:id="CH2a1528_CHANT_001-22a.9">連日不剋，<lb/></seg>
<seg xml:id="CH2a1528_CHANT_001-22a.10">輒大風雨。<lb/></seg>
<seg xml:id="CH2a1528_CHANT_001-22a.11">夜有鬼問梓樹，<lb/></seg>
<seg xml:id="CH2a1528_CHANT_001-22a.12">樹曰：<lb/></seg>
<seg xml:id="CH2a1528_CHANT_001-22a.13">豈奈吾何！<lb/></seg>
<seg xml:id="CH2a1528_CHANT_001-22a.14">鬼曰：<lb/></seg>
<seg xml:id="CH2a1528_CHANT_001-22a.15">若使三百人披頭以絲繞樹，<lb/></seg>
<seg xml:id="CH2a1528_CHANT_001-22a.16">豈不敗汝？<lb/></seg>
<seg xml:id="CH2a1528_CHANT_001-22a.17">樹默然不應。<lb/></seg>
<seg xml:id="CH2a1528_CHANT_001-22a.18">明日，<lb/></seg>
<seg xml:id="CH2a1528_CHANT_001-22a.19">人上言，<lb/></seg>
<seg xml:id="CH2a1528_CHANT_001-22a.20">秦王依此言伐之，<lb/></seg>
<seg xml:id="CH2a1528_CHANT_001-22a.21">中有青牛，<lb/></seg>
<seg xml:id="CH2a1528_CHANT_001-22a.22">逐之入澧水。<lb/></seg>
<seg xml:id="CH2a1528_CHANT_001-22a.23">《太平御覽》卷九百五十八。<lb/></seg>
</p>
<p>
<seg xml:id="CH2a1528_CHANT_001-23a.1"><pb xml:id="CH2a1528_CHANT_001-23a" ed="CHANT" n="001-23a"/><lb/></seg>
<seg xml:id="CH2a1528_CHANT_001-23a.2">松脂淪入地，<lb/></seg>
<seg xml:id="CH2a1528_CHANT_001-23a.3">千歲茯苓。<lb/></seg>
<seg xml:id="CH2a1528_CHANT_001-23a.4">《初學記》卷二十八、《廣韻》上平聲三鍾松字《注》、《太平御覽》卷九百五十三。<lb/></seg>
</p>
<p>
<seg xml:id="CH2a1528_CHANT_001-23a.5">楓脂淪入地中，<lb/></seg>
<seg xml:id="CH2a1528_CHANT_001-23a.6">千歲為虎珀。<lb/></seg>
<seg xml:id="CH2a1528_CHANT_001-23a.7">《太平御覽》卷八百八。<lb/></seg>
</p>
<p>
<seg xml:id="CH2a1528_CHANT_001-23a.8">珊瑚出大秦國海中，<lb/></seg>
<seg xml:id="CH2a1528_CHANT_001-23a.9">生水中石上，<lb/></seg>
<seg xml:id="CH2a1528_CHANT_001-23a.10">初生白，<lb/></seg>
<seg xml:id="CH2a1528_CHANT_001-23a.11">一年黃，<lb/></seg>
<seg xml:id="CH2a1528_CHANT_001-23a.12">三年赤，<lb/></seg>
<seg xml:id="CH2a1528_CHANT_001-23a.13">四年蟲食敗。<lb/></seg>
<seg xml:id="CH2a1528_CHANT_001-23a.14">《太平御覽》卷八百八。<lb/></seg>
</p>
<p>
<seg xml:id="CH2a1528_CHANT_001-24a.1"><pb xml:id="CH2a1528_CHANT_001-24a" ed="CHANT" n="001-24a"/><lb/></seg>
<seg xml:id="CH2a1528_CHANT_001-24a.2">馬腦出月氐。<lb/></seg>
<seg xml:id="CH2a1528_CHANT_001-24a.3">同上。<lb/></seg>
</p>
<p>
<seg xml:id="CH2a1528_CHANT_001-24a.4">車渠出天竺國。<lb/></seg>
</p>
<p>
<seg xml:id="CH2a1528_CHANT_001-24a.5">大秦國有五色頗黎，<lb/></seg>
<seg xml:id="CH2a1528_CHANT_001-24a.6">紅色最貴。<lb/></seg>
<seg xml:id="CH2a1528_CHANT_001-24a.7">並同上。<lb/></seg>
</p>
<p>
<seg xml:id="CH2a1528_CHANT_001-25a.1"><pb xml:id="CH2a1528_CHANT_001-25a" ed="CHANT" n="001-25a"/><lb/></seg>
<seg xml:id="CH2a1528_CHANT_001-25a.2">大難出大秦。<lb/></seg>
<seg xml:id="CH2a1528_CHANT_001-25a.3">《太平御覽》卷八百九。<lb/></seg>
</p>
<p>
<seg xml:id="CH2a1528_CHANT_001-25a.4">玉精為白虎，<lb/></seg>
<seg xml:id="CH2a1528_CHANT_001-25a.5">金精為車馬，<lb/></seg>
<seg xml:id="CH2a1528_CHANT_001-25a.6">銅之精為僮奴，<lb/></seg>
<seg xml:id="CH2a1528_CHANT_001-25a.7">鉛錫之精為老婢。<lb/></seg>
</p>
<p>
<seg xml:id="CH2a1528_CHANT_001-25a.8">金鋼出天竺大秦國，<lb/></seg>
<seg xml:id="CH2a1528_CHANT_001-25a.9">一名削玉刀，<lb/></seg>
<seg xml:id="CH2a1528_CHANT_001-25a.10">削玉如鐵刀削木，<lb/></seg>
<seg xml:id="CH2a1528_CHANT_001-25a.11">大者長尺許，<lb/></seg>
<seg xml:id="CH2a1528_CHANT_001-25a.12">小者如稻米，<lb/></seg>
<seg xml:id="CH2a1528_CHANT_001-25a.13">欲刻玉時，<lb/></seg>
<seg xml:id="CH2a1528_CHANT_001-25a.14">當依大金鐶著手指閒，<lb/></seg>
<seg xml:id="CH2a1528_CHANT_001-25a.15">開其背如月，<lb/></seg>
<seg xml:id="CH2a1528_CHANT_001-25a.16">以割玉，<lb/></seg>
<seg xml:id="CH2a1528_CHANT_001-25a.17">刀內鐶中以刻玉。<lb/></seg>
<seg xml:id="CH2a1528_CHANT_001-25a.18">《太平御覽》卷八百十三。<lb/></seg>
</p>
<p>
<seg xml:id="CH2a1528_CHANT_001-26a.1"><pb xml:id="CH2a1528_CHANT_001-26a" ed="CHANT" n="001-26a"/><lb/></seg>
<seg xml:id="CH2a1528_CHANT_001-26a.2">山精如人，<lb/></seg>
<seg xml:id="CH2a1528_CHANT_001-26a.3">一足，<lb/></seg>
<seg xml:id="CH2a1528_CHANT_001-26a.4">長三、四尺，<lb/></seg>
<seg xml:id="CH2a1528_CHANT_001-26a.5">食山蟹，<lb/></seg>
<seg xml:id="CH2a1528_CHANT_001-26a.6">夜出晝藏，<lb/></seg>
<seg xml:id="CH2a1528_CHANT_001-26a.7">人不能見，<lb/></seg>
<seg xml:id="CH2a1528_CHANT_001-26a.8">夜聞其聲，<lb/></seg>
<seg xml:id="CH2a1528_CHANT_001-26a.9">千歲蟾蜍食之。<lb/></seg>
<seg xml:id="CH2a1528_CHANT_001-26a.10">《太平御覽》卷八百十六。<lb/></seg>
</p>
<p>
<seg xml:id="CH2a1528_CHANT_001-27a.1"><pb xml:id="CH2a1528_CHANT_001-27a" ed="CHANT" n="001-27a"/><lb/></seg>
<seg xml:id="CH2a1528_CHANT_001-27a.2">姑獲鳥夜飛晝藏，<lb/></seg>
<seg xml:id="CH2a1528_CHANT_001-27a.3">蓋鬼神類，<lb/></seg>
<seg xml:id="CH2a1528_CHANT_001-27a.4">衣毛為飛鳥，<lb/></seg>
<seg xml:id="CH2a1528_CHANT_001-27a.5">脫毛為女人，<lb/></seg>
<seg xml:id="CH2a1528_CHANT_001-27a.6">名曰帝少女，<lb/></seg>
<seg xml:id="CH2a1528_CHANT_001-27a.7">一名夜遊，<lb/></seg>
<seg xml:id="CH2a1528_CHANT_001-27a.8">一名鉤星，<lb/></seg>
<seg xml:id="CH2a1528_CHANT_001-27a.9">一名隱飛鳥。<lb/></seg>
<seg xml:id="CH2a1528_CHANT_001-27a.10">無子，<lb/></seg>
<seg xml:id="CH2a1528_CHANT_001-27a.11">喜取人子，<lb/></seg>
<seg xml:id="CH2a1528_CHANT_001-27a.12">養之為子，<lb/></seg>
<seg xml:id="CH2a1528_CHANT_001-27a.13">人養小兒不可露其衣，<lb/></seg>
<seg xml:id="CH2a1528_CHANT_001-27a.14">此鳥度即取兒也。<lb/></seg>
<seg xml:id="CH2a1528_CHANT_001-27a.15">有小兒之家，<lb/></seg>
<seg xml:id="CH2a1528_CHANT_001-27a.16">既以血點其衣以為誌，<lb/></seg>
<seg xml:id="CH2a1528_CHANT_001-27a.17">故世人名為鬼鳥。<lb/></seg>
<seg xml:id="CH2a1528_CHANT_001-27a.18">荊州為多。<lb/></seg>
<seg xml:id="CH2a1528_CHANT_001-27a.19">昔豫章男子見田中有六七女人，<lb/></seg>
<seg xml:id="CH2a1528_CHANT_001-27a.20">不知是鳥，<lb/></seg>
<seg xml:id="CH2a1528_CHANT_001-27a.21">匍匐往，<lb/></seg>
<seg xml:id="CH2a1528_CHANT_001-27a.22">先得其毛衣，<lb/></seg>
<seg xml:id="CH2a1528_CHANT_001-27a.23">取藏之，<lb/></seg>
<seg xml:id="CH2a1528_CHANT_001-27a.24">即往就諸鳥，<lb/></seg>
<seg xml:id="CH2a1528_CHANT_001-27a.25">鳥各走，<lb/></seg>
<seg xml:id="CH2a1528_CHANT_001-27a.26">就毛衣，<lb/></seg>
<seg xml:id="CH2a1528_CHANT_001-27a.27">衣之飛去，<lb/></seg>
<seg xml:id="CH2a1528_CHANT_001-27a.28">一鳥獨不得去，<lb/></seg>
<seg xml:id="CH2a1528_CHANT_001-27a.29">男子取以為婦，<lb/></seg>
<seg xml:id="CH2a1528_CHANT_001-27a.30">生三女，<lb/></seg>
<seg xml:id="CH2a1528_CHANT_001-27a.31">其母後令女問父，<lb/></seg>
<seg xml:id="CH2a1528_CHANT_001-27a.32">知衣在積稻下，<lb/></seg>
<seg xml:id="CH2a1528_CHANT_001-27a.33">得之，<lb/></seg>
<seg xml:id="CH2a1528_CHANT_001-27a.34">衣之而飛去，<lb/></seg>
<seg xml:id="CH2a1528_CHANT_001-27a.35">後以衣迎三女，<lb/></seg>
<seg xml:id="CH2a1528_CHANT_001-27a.36">三女兒得衣亦飛去，<lb/></seg>
<seg xml:id="CH2a1528_CHANT_001-27a.37">今謂之鬼車。<lb/></seg>
<seg xml:id="CH2a1528_CHANT_001-27a.38">《太平御覽》卷八百八十三、又卷九百二十七有末句。<lb/></seg>
</p>
<p>
<seg xml:id="CH2a1528_CHANT_001-28a.1"><pb xml:id="CH2a1528_CHANT_001-28a" ed="CHANT" n="001-28a"/><lb/></seg>
<seg xml:id="CH2a1528_CHANT_001-28a.2">天下之大物，<lb/></seg>
<seg xml:id="CH2a1528_CHANT_001-28a.3">北海之蟹，<lb/></seg>
<seg xml:id="CH2a1528_CHANT_001-28a.4">舉一螯能加於山，<lb/></seg>
<seg xml:id="CH2a1528_CHANT_001-28a.5">身故在水中。<lb/></seg>
<seg xml:id="CH2a1528_CHANT_001-28a.6">《太平御覽》卷九百四十二。<lb/></seg>
</p>
<p>
<seg xml:id="CH2a1528_CHANT_001-28a.7">百歲伏翼，<lb/></seg>
<seg xml:id="CH2a1528_CHANT_001-28a.8">其色赤，<lb/></seg>
<seg xml:id="CH2a1528_CHANT_001-28a.9">止則倒懸。<lb/></seg>
<seg xml:id="CH2a1528_CHANT_001-28a.10">得而服之，<lb/></seg>
<seg xml:id="CH2a1528_CHANT_001-28a.11">使人神仙千歲。<lb/></seg>
<seg xml:id="CH2a1528_CHANT_001-28a.12">伏翼色白，<lb/></seg>
<seg xml:id="CH2a1528_CHANT_001-28a.13">得食之，<lb/></seg>
<seg xml:id="CH2a1528_CHANT_001-28a.14">壽萬歲。<lb/></seg>
<seg xml:id="CH2a1528_CHANT_001-28a.15">《藝文類聚》卷九十七。<lb/></seg>
</p>
<p>
<seg xml:id="CH2a1528_CHANT_001-29a.1"><pb xml:id="CH2a1528_CHANT_001-29a" ed="CHANT" n="001-29a"/><lb/></seg>
<seg xml:id="CH2a1528_CHANT_001-29a.2">蟾蜍，<lb/></seg>
<seg xml:id="CH2a1528_CHANT_001-29a.3">頭生角，<lb/></seg>
<seg xml:id="CH2a1528_CHANT_001-29a.4">得而食之，<lb/></seg>
<seg xml:id="CH2a1528_CHANT_001-29a.5">壽千歲，<lb/></seg>
<seg xml:id="CH2a1528_CHANT_001-29a.6">又能食山精。<lb/></seg>
<seg xml:id="CH2a1528_CHANT_001-29a.7">《太平御覽》卷九百四十九。<lb/></seg>
</p>
<p>
<seg xml:id="CH2a1528_CHANT_001-29a.8">千歲之黿能與人語。<lb/></seg>
<seg xml:id="CH2a1528_CHANT_001-29a.9">《春秋左傳》文四年孔頴達《正義》引《玄中要記》、《初學記》卷三十。<lb/></seg>
</p>
<p>
<seg xml:id="CH2a1528_CHANT_001-30a.1"><pb xml:id="CH2a1528_CHANT_001-30a" ed="CHANT" n="001-30a"/><lb/></seg>
<seg xml:id="CH2a1528_CHANT_001-30a.2">狐五十歲能變化為婦人，<lb/></seg>
<seg xml:id="CH2a1528_CHANT_001-30a.3">百歲為美女、為神巫，<lb/></seg>
<seg xml:id="CH2a1528_CHANT_001-30a.4">或為丈夫，<lb/></seg>
<seg xml:id="CH2a1528_CHANT_001-30a.5">與女人交接，<lb/></seg>
<seg xml:id="CH2a1528_CHANT_001-30a.6">能知千里外事，<lb/></seg>
<seg xml:id="CH2a1528_CHANT_001-30a.7">善蠱魅，<lb/></seg>
<seg xml:id="CH2a1528_CHANT_001-30a.8">使人迷惑失智，<lb/></seg>
<seg xml:id="CH2a1528_CHANT_001-30a.9">千歲即與天通，<lb/></seg>
<seg xml:id="CH2a1528_CHANT_001-30a.10">為天狐。<lb/></seg>
<seg xml:id="CH2a1528_CHANT_001-30a.11">《太平廣記》卷四百四十七。<lb/></seg>
</p>
<p>
<seg xml:id="CH2a1528_CHANT_001-31a.1"><pb xml:id="CH2a1528_CHANT_001-31a" ed="CHANT" n="001-31a"/><lb/></seg>
<seg xml:id="CH2a1528_CHANT_001-31a.2">百歲鼠化為神。<lb/></seg>
<seg xml:id="CH2a1528_CHANT_001-31a.3">《太平御覽》卷九百十一。<lb/></seg>
</p>
<p>
<seg xml:id="CH2a1528_CHANT_001-31a.4">百歲之鼠化為蝙蝠。<lb/></seg>
<seg xml:id="CH2a1528_CHANT_001-31a.5">同上。<lb/></seg>
<seg xml:id="CH2a1528_CHANT_001-31a.6">《初學記》卷二十九、《白六帖》卷九十八。<lb/></seg>
</p>
<p>
<seg xml:id="CH2a1528_CHANT_001-31a.7">千歲之燕，<lb/></seg>
<seg xml:id="CH2a1528_CHANT_001-31a.8">戶向北。<lb/></seg>
<seg xml:id="CH2a1528_CHANT_001-31a.9">《藝文類聚》卷九十二、段成式《酉陽雜俎》。<lb/></seg>
</p>
<p>
<seg xml:id="CH2a1528_CHANT_001-32a.1"><pb xml:id="CH2a1528_CHANT_001-32a" ed="CHANT" n="001-32a"/><lb/></seg>
<seg xml:id="CH2a1528_CHANT_001-32a.2">員邱之山多大蛇，<lb/></seg>
<seg xml:id="CH2a1528_CHANT_001-32a.3">以雄黃精壓之。<lb/></seg>
<seg xml:id="CH2a1528_CHANT_001-32a.4">《太平御覽》卷九百八十八。<lb/></seg>
</p>
<p>
<seg xml:id="CH2a1528_CHANT_001-32a.5">東方之東海有大魚焉，<lb/></seg>
<seg xml:id="CH2a1528_CHANT_001-32a.6">行海者一日逢魚頭，<lb/></seg>
<seg xml:id="CH2a1528_CHANT_001-32a.7">七日遇尾。<lb/></seg>
<seg xml:id="CH2a1528_CHANT_001-32a.8">其產則三百里為血。<lb/></seg>
<seg xml:id="CH2a1528_CHANT_001-32a.9">《太平御覽》卷九百三十六。<lb/></seg>
</p>
<p>
<seg xml:id="CH2a1528_CHANT_001-33a.1"><pb xml:id="CH2a1528_CHANT_001-33a" ed="CHANT" n="001-33a"/><lb/></seg>
<seg xml:id="CH2a1528_CHANT_001-33a.2">水狐者，<lb/></seg>
<seg xml:id="CH2a1528_CHANT_001-33a.3">視其形蟲也，<lb/></seg>
<seg xml:id="CH2a1528_CHANT_001-33a.4">其氣乃鬼也，<lb/></seg>
<seg xml:id="CH2a1528_CHANT_001-33a.5">長三、四寸，<lb/></seg>
<seg xml:id="CH2a1528_CHANT_001-33a.6">其色黑，<lb/></seg>
<seg xml:id="CH2a1528_CHANT_001-33a.7">廣寸許，<lb/></seg>
<seg xml:id="CH2a1528_CHANT_001-33a.8">背上有甲，<lb/></seg>
<seg xml:id="CH2a1528_CHANT_001-33a.9">厚三分許，<lb/></seg>
<seg xml:id="CH2a1528_CHANT_001-33a.10">其頭有物向前如角狀，<lb/></seg>
<seg xml:id="CH2a1528_CHANT_001-33a.11">見人則氣射人，<lb/></seg>
<seg xml:id="CH2a1528_CHANT_001-33a.12">去二、三步即射人，<lb/></seg>
<seg xml:id="CH2a1528_CHANT_001-33a.13">中十人，<lb/></seg>
<seg xml:id="CH2a1528_CHANT_001-33a.14">六、七人死。<lb/></seg>
<seg xml:id="CH2a1528_CHANT_001-33a.15">《太平御覽》卷九百五十、《太平廣記》卷四百七十三。<lb/></seg>
<seg xml:id="CH2a1528_CHANT_001-33a.16">蜮長三、四寸，<lb/></seg>
<seg xml:id="CH2a1528_CHANT_001-33a.17">蟾蜍、鸑鷟、鴛鴦悉食之。<lb/></seg>
<seg xml:id="CH2a1528_CHANT_001-33a.18">《廣韻》入聲二十五德蜮字《注》。<lb/></seg>
</p>
<p>
<seg xml:id="CH2a1528_CHANT_001-34a.1"><pb xml:id="CH2a1528_CHANT_001-34a" ed="CHANT" n="001-34a"/><lb/></seg>
<seg xml:id="CH2a1528_CHANT_001-34a.2">五肉七菜勝腌腥臊。<lb/></seg>
<seg xml:id="CH2a1528_CHANT_001-34a.3">《北堂書鈔》卷一百四十五。<lb/></seg>
</p>
</div>
</body>
</text>
</TEI>
