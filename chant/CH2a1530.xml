<TEI xmlns="http://www.tei-c.org/ns/1.0" xml:id="CH2a1530">
<teiHeader>
<fileDesc>
<titleStmt>
<title>笑林一卷</title>
</titleStmt>
<editionStmt><edition><idno type="kanripo">CH2a1530</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《笑林》</head>
<p>
<seg xml:id="CH2a1530_CHANT_001-1a.1"><pb xml:id="CH2a1530_CHANT_001-1a" ed="CHANT" n="001-1a"/><lb/></seg>
<seg xml:id="CH2a1530_CHANT_001-1a.2">吳人至京師，<lb/></seg>
<seg xml:id="CH2a1530_CHANT_001-1a.3">為設食者有酪蘇，<lb/></seg>
<seg xml:id="CH2a1530_CHANT_001-1a.4">未知是何物也，<lb/></seg>
<seg xml:id="CH2a1530_CHANT_001-1a.5">強而食之，<lb/></seg>
<seg xml:id="CH2a1530_CHANT_001-1a.6">歸吐遂至困頓。<lb/></seg>
<seg xml:id="CH2a1530_CHANT_001-1a.7">謂其子曰：<lb/></seg>
<seg xml:id="CH2a1530_CHANT_001-1a.8">「與傖人同死，<lb/></seg>
<seg xml:id="CH2a1530_CHANT_001-1a.9">亦無所恨；<lb/></seg>
<seg xml:id="CH2a1530_CHANT_001-1a.10">然故宜慎之。」<lb/></seg>
<seg xml:id="CH2a1530_CHANT_001-1a.11">歐陽詢《藝文類聚》卷七十二、《太平御覽》卷八百五十八。<lb/></seg>
</p>
<p>
<seg xml:id="CH2a1530_CHANT_001-2a.1"><pb xml:id="CH2a1530_CHANT_001-2a" ed="CHANT" n="001-2a"/><lb/></seg>
<seg xml:id="CH2a1530_CHANT_001-2a.2">太原人夜失火，<lb/></seg>
<seg xml:id="CH2a1530_CHANT_001-2a.3">出物，<lb/></seg>
<seg xml:id="CH2a1530_CHANT_001-2a.4">欲出銅鎗，<lb/></seg>
<seg xml:id="CH2a1530_CHANT_001-2a.5">誤出熨㪷，<lb/></seg>
<seg xml:id="CH2a1530_CHANT_001-2a.6">便大驚惋。<lb/></seg>
<seg xml:id="CH2a1530_CHANT_001-2a.7">謂其兒曰：<lb/></seg>
<seg xml:id="CH2a1530_CHANT_001-2a.8">「異事！<lb/></seg>
<seg xml:id="CH2a1530_CHANT_001-2a.9">火未至鎗，<lb/></seg>
<seg xml:id="CH2a1530_CHANT_001-2a.10">已被燒失腳。」<lb/></seg>
<seg xml:id="CH2a1530_CHANT_001-2a.11">《藝文類聚》卷七十三、《太平御覽》卷七百五十七。<lb/></seg>
</p>
<p>
<seg xml:id="CH2a1530_CHANT_001-3a.1"><pb xml:id="CH2a1530_CHANT_001-3a" ed="CHANT" n="001-3a"/><lb/></seg>
<seg xml:id="CH2a1530_CHANT_001-3a.2">某甲夜暴疾，<lb/></seg>
<seg xml:id="CH2a1530_CHANT_001-3a.3">命門人鑽火。<lb/></seg>
<seg xml:id="CH2a1530_CHANT_001-3a.4">其夜陰暝，<lb/></seg>
<seg xml:id="CH2a1530_CHANT_001-3a.5">不得火，<lb/></seg>
<seg xml:id="CH2a1530_CHANT_001-3a.6">催之急門人忿然曰：<lb/></seg>
<seg xml:id="CH2a1530_CHANT_001-3a.7">「君責人亦大無道理！<lb/></seg>
<seg xml:id="CH2a1530_CHANT_001-3a.8">今闇如漆，<lb/></seg>
<seg xml:id="CH2a1530_CHANT_001-3a.9">何以不把火照我？<lb/></seg>
<seg xml:id="CH2a1530_CHANT_001-3a.10">我當得覓鑽火具，<lb/></seg>
<seg xml:id="CH2a1530_CHANT_001-3a.11">然後易得耳。」<lb/></seg>
<seg xml:id="CH2a1530_CHANT_001-3a.12">孔文舉聞之曰：<lb/></seg>
<seg xml:id="CH2a1530_CHANT_001-3a.13">「責人當以其方也。」<lb/></seg>
<seg xml:id="CH2a1530_CHANT_001-3a.14">《藝文類聚》卷八十、《太平御覽》卷八百六十九並引至「鑽火具」，<lb/></seg>
<seg xml:id="CH2a1530_CHANT_001-3a.15">《太平廣記》卷二百五十八引有下二句。<lb/></seg>
</p>
<p>
<seg xml:id="CH2a1530_CHANT_001-4a.1"><pb xml:id="CH2a1530_CHANT_001-4a" ed="CHANT" n="001-4a"/><lb/></seg>
<seg xml:id="CH2a1530_CHANT_001-4a.2">有人弔喪，<lb/></seg>
<seg xml:id="CH2a1530_CHANT_001-4a.3">并欲齎物助之，<lb/></seg>
<seg xml:id="CH2a1530_CHANT_001-4a.4">問人：<lb/></seg>
<seg xml:id="CH2a1530_CHANT_001-4a.5">「可與何等物？」<lb/></seg>
<seg xml:id="CH2a1530_CHANT_001-4a.6">人曰：<lb/></seg>
<seg xml:id="CH2a1530_CHANT_001-4a.7">「錢布榖帛，<lb/></seg>
<seg xml:id="CH2a1530_CHANT_001-4a.8">任卿所有爾！」<lb/></seg>
<seg xml:id="CH2a1530_CHANT_001-4a.9">因齎一斛豆置孝子前，<lb/></seg>
<seg xml:id="CH2a1530_CHANT_001-4a.10">謂曰：<lb/></seg>
<seg xml:id="CH2a1530_CHANT_001-4a.11">「無可有，<lb/></seg>
<seg xml:id="CH2a1530_CHANT_001-4a.12">以大豆一斛相助。」<lb/></seg>
<seg xml:id="CH2a1530_CHANT_001-4a.13">孝子哭喚奈何，<lb/></seg>
<seg xml:id="CH2a1530_CHANT_001-4a.14">己以為問豆，<lb/></seg>
<seg xml:id="CH2a1530_CHANT_001-4a.15">答曰：<lb/></seg>
<seg xml:id="CH2a1530_CHANT_001-4a.16">「可作飯！」<lb/></seg>
<seg xml:id="CH2a1530_CHANT_001-4a.17">孝子復哭喚窮己，<lb/></seg>
<seg xml:id="CH2a1530_CHANT_001-4a.18">曰：<lb/></seg>
<seg xml:id="CH2a1530_CHANT_001-4a.19">「適有便窮，<lb/></seg>
<seg xml:id="CH2a1530_CHANT_001-4a.20">自當更送一斛。」<lb/></seg>
<seg xml:id="CH2a1530_CHANT_001-4a.21">《藝文類聚》卷八十五、《太平廣記》卷二百六十二。<lb/></seg>
</p>
<p>
<seg xml:id="CH2a1530_CHANT_001-5a.1"><pb xml:id="CH2a1530_CHANT_001-5a" ed="CHANT" n="001-5a"/><lb/></seg>
<seg xml:id="CH2a1530_CHANT_001-5a.2">吳沈珩，<lb/></seg>
<seg xml:id="CH2a1530_CHANT_001-5a.3">弟峻，<lb/></seg>
<seg xml:id="CH2a1530_CHANT_001-5a.4">字叔山，<lb/></seg>
<seg xml:id="CH2a1530_CHANT_001-5a.5">有名譽，<lb/></seg>
<seg xml:id="CH2a1530_CHANT_001-5a.6">而性儉吝。<lb/></seg>
<seg xml:id="CH2a1530_CHANT_001-5a.7">張溫使蜀，<lb/></seg>
<seg xml:id="CH2a1530_CHANT_001-5a.8">與峻別，<lb/></seg>
<seg xml:id="CH2a1530_CHANT_001-5a.9">峻入內良久，<lb/></seg>
<seg xml:id="CH2a1530_CHANT_001-5a.10">出語溫曰：<lb/></seg>
<seg xml:id="CH2a1530_CHANT_001-5a.11">「向擇一端布，<lb/></seg>
<seg xml:id="CH2a1530_CHANT_001-5a.12">欲以送卿，<lb/></seg>
<seg xml:id="CH2a1530_CHANT_001-5a.13">而無麤者。」<lb/></seg>
<seg xml:id="CH2a1530_CHANT_001-5a.14">溫嘉其能顯非。<lb/></seg>
<seg xml:id="CH2a1530_CHANT_001-5a.15">又嘗經太湖岸上，<lb/></seg>
<seg xml:id="CH2a1530_CHANT_001-5a.16">使從者取鹽水；<lb/></seg>
<seg xml:id="CH2a1530_CHANT_001-5a.17">已而恨多，<lb/></seg>
<seg xml:id="CH2a1530_CHANT_001-5a.18">敕令還減之。<lb/></seg>
<seg xml:id="CH2a1530_CHANT_001-5a.19">尋亦自愧曰：<lb/></seg>
<seg xml:id="CH2a1530_CHANT_001-5a.20">「此吾天性也！」<lb/></seg>
<seg xml:id="CH2a1530_CHANT_001-5a.21">《太平廣記》卷一百六十五。<lb/></seg>
</p>
<p>
<seg xml:id="CH2a1530_CHANT_001-6a.1"><pb xml:id="CH2a1530_CHANT_001-6a" ed="CHANT" n="001-6a"/><lb/></seg>
<seg xml:id="CH2a1530_CHANT_001-6a.2">趙伯公肥大，<lb/></seg>
<seg xml:id="CH2a1530_CHANT_001-6a.3">夏日醉臥，<lb/></seg>
<seg xml:id="CH2a1530_CHANT_001-6a.4">孫兒緣其肚上戲，<lb/></seg>
<seg xml:id="CH2a1530_CHANT_001-6a.5">因以李子內其臍中，<lb/></seg>
<seg xml:id="CH2a1530_CHANT_001-6a.6">累七、八枚，<lb/></seg>
<seg xml:id="CH2a1530_CHANT_001-6a.7">既醉了，<lb/></seg>
<seg xml:id="CH2a1530_CHANT_001-6a.8">不覺。<lb/></seg>
<seg xml:id="CH2a1530_CHANT_001-6a.9">數日後乃知痛。<lb/></seg>
<seg xml:id="CH2a1530_CHANT_001-6a.10">李大爛，<lb/></seg>
<seg xml:id="CH2a1530_CHANT_001-6a.11">汁出，<lb/></seg>
<seg xml:id="CH2a1530_CHANT_001-6a.12">以為臍穴，<lb/></seg>
<seg xml:id="CH2a1530_CHANT_001-6a.13">懼死，<lb/></seg>
<seg xml:id="CH2a1530_CHANT_001-6a.14">乃命妻子處分家事，<lb/></seg>
<seg xml:id="CH2a1530_CHANT_001-6a.15">乃泣謂家人曰：<lb/></seg>
<seg xml:id="CH2a1530_CHANT_001-6a.16">「我腸爛將死。」<lb/></seg>
<seg xml:id="CH2a1530_CHANT_001-6a.17">明日，<lb/></seg>
<seg xml:id="CH2a1530_CHANT_001-6a.18">李核出，<lb/></seg>
<seg xml:id="CH2a1530_CHANT_001-6a.19">乃知孫兒所內李子也。<lb/></seg>
<seg xml:id="CH2a1530_CHANT_001-6a.20">《太平御覽》卷三百七十。<lb/></seg>
<seg xml:id="CH2a1530_CHANT_001-6a.21">又卷八百六十八兩引，<lb/></seg>
<seg xml:id="CH2a1530_CHANT_001-6a.22">互有詳略，<lb/></seg>
<seg xml:id="CH2a1530_CHANT_001-6a.23">今參合訂補。<lb/></seg>
</p>
<p>
<seg xml:id="CH2a1530_CHANT_001-7a.1"><pb xml:id="CH2a1530_CHANT_001-7a" ed="CHANT" n="001-7a"/><lb/></seg>
<seg xml:id="CH2a1530_CHANT_001-7a.2">桓帝時有人辟公府掾者，<lb/></seg>
<seg xml:id="CH2a1530_CHANT_001-7a.3">倩人作奏記文；<lb/></seg>
<seg xml:id="CH2a1530_CHANT_001-7a.4">人不能為作，<lb/></seg>
<seg xml:id="CH2a1530_CHANT_001-7a.5">因語曰：<lb/></seg>
<seg xml:id="CH2a1530_CHANT_001-7a.6">「梁國葛龔先善為記文，<lb/></seg>
<seg xml:id="CH2a1530_CHANT_001-7a.7">自可寫用，<lb/></seg>
<seg xml:id="CH2a1530_CHANT_001-7a.8">不煩更作。」<lb/></seg>
<seg xml:id="CH2a1530_CHANT_001-7a.9">遂從人言寫記文，<lb/></seg>
<seg xml:id="CH2a1530_CHANT_001-7a.10">不去葛龔名姓。<lb/></seg>
<seg xml:id="CH2a1530_CHANT_001-7a.11">府君大驚，<lb/></seg>
<seg xml:id="CH2a1530_CHANT_001-7a.12">不荅而罷歸。<lb/></seg>
<seg xml:id="CH2a1530_CHANT_001-7a.13">故時人語曰：<lb/></seg>
<seg xml:id="CH2a1530_CHANT_001-7a.14">「作奏雖工，<lb/></seg>
<seg xml:id="CH2a1530_CHANT_001-7a.15">宜去葛龔<lb/></seg>
<seg xml:id="CH2a1530_CHANT_001-7a.16">《太平御覽》卷四百九十六。<lb/></seg>
</p>
<p>
<seg xml:id="CH2a1530_CHANT_001-8a.1"><pb xml:id="CH2a1530_CHANT_001-8a" ed="CHANT" n="001-8a"/><lb/></seg>
<seg xml:id="CH2a1530_CHANT_001-8a.2">漢司徒崔烈辟上黨鮑堅為掾，<lb/></seg>
<seg xml:id="CH2a1530_CHANT_001-8a.3">將謁見，<lb/></seg>
<seg xml:id="CH2a1530_CHANT_001-8a.4">自慮不過，<lb/></seg>
<seg xml:id="CH2a1530_CHANT_001-8a.5">問先到者儀，<lb/></seg>
<seg xml:id="CH2a1530_CHANT_001-8a.6">適有荅曰：<lb/></seg>
<seg xml:id="CH2a1530_CHANT_001-8a.7">「隨典儀口唱。」<lb/></seg>
<seg xml:id="CH2a1530_CHANT_001-8a.8">既謁，<lb/></seg>
<seg xml:id="CH2a1530_CHANT_001-8a.9">讚曰可拜，<lb/></seg>
<seg xml:id="CH2a1530_CHANT_001-8a.10">堅亦曰可拜；<lb/></seg>
<seg xml:id="CH2a1530_CHANT_001-8a.11">讚者曰就位，<lb/></seg>
<seg xml:id="CH2a1530_CHANT_001-8a.12">堅亦曰就位。<lb/></seg>
<seg xml:id="CH2a1530_CHANT_001-8a.13">因復著履上座，<lb/></seg>
<seg xml:id="CH2a1530_CHANT_001-8a.14">將離席，<lb/></seg>
<seg xml:id="CH2a1530_CHANT_001-8a.15">不知履所在，<lb/></seg>
<seg xml:id="CH2a1530_CHANT_001-8a.16">讚者曰履著腳，<lb/></seg>
<seg xml:id="CH2a1530_CHANT_001-8a.17">堅亦曰履著腳也。<lb/></seg>
<seg xml:id="CH2a1530_CHANT_001-8a.18">《太平御覽》卷四百九十九。<lb/></seg>
</p>
<p>
<seg xml:id="CH2a1530_CHANT_001-9a.1"><pb xml:id="CH2a1530_CHANT_001-9a" ed="CHANT" n="001-9a"/><lb/></seg>
<seg xml:id="CH2a1530_CHANT_001-9a.2">平原陶邱氏，<lb/></seg>
<seg xml:id="CH2a1530_CHANT_001-9a.3">取勃海墨台氏女，<lb/></seg>
<seg xml:id="CH2a1530_CHANT_001-9a.4">女色甚美，<lb/></seg>
<seg xml:id="CH2a1530_CHANT_001-9a.5">才堪令，<lb/></seg>
<seg xml:id="CH2a1530_CHANT_001-9a.6">復相敬。<lb/></seg>
<seg xml:id="CH2a1530_CHANT_001-9a.7">已生一男而歸母丁氏，<lb/></seg>
<seg xml:id="CH2a1530_CHANT_001-9a.8">年老，<lb/></seg>
<seg xml:id="CH2a1530_CHANT_001-9a.9">進見女壻。<lb/></seg>
<seg xml:id="CH2a1530_CHANT_001-9a.10">女壻既歸而遣婦。<lb/></seg>
<seg xml:id="CH2a1530_CHANT_001-9a.11">婦臨去請罪！<lb/></seg>
<seg xml:id="CH2a1530_CHANT_001-9a.12">夫曰：<lb/></seg>
<seg xml:id="CH2a1530_CHANT_001-9a.13">「曩見夫人，<lb/></seg>
<seg xml:id="CH2a1530_CHANT_001-9a.14">年德以衰，<lb/></seg>
<seg xml:id="CH2a1530_CHANT_001-9a.15">非昔日比。<lb/></seg>
<seg xml:id="CH2a1530_CHANT_001-9a.16">亦恐新婦老後，<lb/></seg>
<seg xml:id="CH2a1530_CHANT_001-9a.17">必復如此！<lb/></seg>
<seg xml:id="CH2a1530_CHANT_001-9a.18">是以遣，<lb/></seg>
<seg xml:id="CH2a1530_CHANT_001-9a.19">實無他故。」<lb/></seg>
<seg xml:id="CH2a1530_CHANT_001-9a.20">同上。<lb/></seg>
</p>
<p>
<seg xml:id="CH2a1530_CHANT_001-10a.1"><pb xml:id="CH2a1530_CHANT_001-10a" ed="CHANT" n="001-10a"/><lb/></seg>
<seg xml:id="CH2a1530_CHANT_001-10a.2">某甲為霸府佐，<lb/></seg>
<seg xml:id="CH2a1530_CHANT_001-10a.3">為人都不解。<lb/></seg>
<seg xml:id="CH2a1530_CHANT_001-10a.4">每至集會，<lb/></seg>
<seg xml:id="CH2a1530_CHANT_001-10a.5">有聲樂之事，<lb/></seg>
<seg xml:id="CH2a1530_CHANT_001-10a.6">己輒豫焉；<lb/></seg>
<seg xml:id="CH2a1530_CHANT_001-10a.7">而恥不解，<lb/></seg>
<seg xml:id="CH2a1530_CHANT_001-10a.8">妓人奏曲，<lb/></seg>
<seg xml:id="CH2a1530_CHANT_001-10a.9">讚之，<lb/></seg>
<seg xml:id="CH2a1530_CHANT_001-10a.10">己亦學人仰讚和。<lb/></seg>
<seg xml:id="CH2a1530_CHANT_001-10a.11">同時人士令己作主人，<lb/></seg>
<seg xml:id="CH2a1530_CHANT_001-10a.12">并使喚妓客。<lb/></seg>
<seg xml:id="CH2a1530_CHANT_001-10a.13">妓客未集，<lb/></seg>
<seg xml:id="CH2a1530_CHANT_001-10a.14">召妓具問曲吹，<lb/></seg>
<seg xml:id="CH2a1530_CHANT_001-10a.15">一一疏著手巾箱下。<lb/></seg>
<seg xml:id="CH2a1530_CHANT_001-10a.16">先有藥方，<lb/></seg>
<seg xml:id="CH2a1530_CHANT_001-10a.17">客既集，<lb/></seg>
<seg xml:id="CH2a1530_CHANT_001-10a.18">因問命曲，<lb/></seg>
<seg xml:id="CH2a1530_CHANT_001-10a.19">先取所疏者，<lb/></seg>
<seg xml:id="CH2a1530_CHANT_001-10a.20">誤得藥方，<lb/></seg>
<seg xml:id="CH2a1530_CHANT_001-10a.21">便言是疏方，<lb/></seg>
<seg xml:id="CH2a1530_CHANT_001-10a.22">有附子三分當歸四分。<lb/></seg>
<seg xml:id="CH2a1530_CHANT_001-10a.23">己云：<lb/></seg>
<seg xml:id="CH2a1530_CHANT_001-10a.24">「且作附子當歸以送客。」<lb/></seg>
<seg xml:id="CH2a1530_CHANT_001-10a.25">合座絕倒。<lb/></seg>
<seg xml:id="CH2a1530_CHANT_001-10a.26">《太平御覽》卷五百六十八。<lb/></seg>
</p>
<p>
<seg xml:id="CH2a1530_CHANT_001-11a.1"><pb xml:id="CH2a1530_CHANT_001-11a" ed="CHANT" n="001-11a"/><lb/></seg>
<seg xml:id="CH2a1530_CHANT_001-11a.2">南方人至京師者，<lb/></seg>
<seg xml:id="CH2a1530_CHANT_001-11a.3">人戒之曰：<lb/></seg>
<seg xml:id="CH2a1530_CHANT_001-11a.4">「汝得物唯食，<lb/></seg>
<seg xml:id="CH2a1530_CHANT_001-11a.5">慎勿問其名也！」<lb/></seg>
<seg xml:id="CH2a1530_CHANT_001-11a.6">後詣主人，<lb/></seg>
<seg xml:id="CH2a1530_CHANT_001-11a.7">入門內，<lb/></seg>
<seg xml:id="CH2a1530_CHANT_001-11a.8">見馬屎，<lb/></seg>
<seg xml:id="CH2a1530_CHANT_001-11a.9">便食之；<lb/></seg>
<seg xml:id="CH2a1530_CHANT_001-11a.10">覺臭，<lb/></seg>
<seg xml:id="CH2a1530_CHANT_001-11a.11">乃步。<lb/></seg>
<seg xml:id="CH2a1530_CHANT_001-11a.12">進見敗屩棄於路，<lb/></seg>
<seg xml:id="CH2a1530_CHANT_001-11a.13">因復嚼，<lb/></seg>
<seg xml:id="CH2a1530_CHANT_001-11a.14">殊不可咽。<lb/></seg>
<seg xml:id="CH2a1530_CHANT_001-11a.15">顧伴曰：<lb/></seg>
<seg xml:id="CH2a1530_CHANT_001-11a.16">「且止！<lb/></seg>
<seg xml:id="CH2a1530_CHANT_001-11a.17">人言不可皆信。」<lb/></seg>
<seg xml:id="CH2a1530_CHANT_001-11a.18">後詣貴官，<lb/></seg>
<seg xml:id="CH2a1530_CHANT_001-11a.19">為設䭔，<lb/></seg>
<seg xml:id="CH2a1530_CHANT_001-11a.20">因見視曰：<lb/></seg>
<seg xml:id="CH2a1530_CHANT_001-11a.21">「汝是首物，<lb/></seg>
<seg xml:id="CH2a1530_CHANT_001-11a.22">戒故昔，<lb/></seg>
<seg xml:id="CH2a1530_CHANT_001-11a.23">且當勿食。」<lb/></seg>
<seg xml:id="CH2a1530_CHANT_001-11a.24">《太平御覽》卷六百九十八。<lb/></seg>
<seg xml:id="CH2a1530_CHANT_001-11a.25">又卷八百五十一。<lb/></seg>
</p>
<p>
<seg xml:id="CH2a1530_CHANT_001-12a.1"><pb xml:id="CH2a1530_CHANT_001-12a" ed="CHANT" n="001-12a"/><lb/></seg>
<seg xml:id="CH2a1530_CHANT_001-12a.2">人有斫羹者，<lb/></seg>
<seg xml:id="CH2a1530_CHANT_001-12a.3">以杓嘗之，<lb/></seg>
<seg xml:id="CH2a1530_CHANT_001-12a.4">少鹽，<lb/></seg>
<seg xml:id="CH2a1530_CHANT_001-12a.5">便益之。<lb/></seg>
<seg xml:id="CH2a1530_CHANT_001-12a.6">後復嘗之向杓中者，<lb/></seg>
<seg xml:id="CH2a1530_CHANT_001-12a.7">故云鹽不足。<lb/></seg>
<seg xml:id="CH2a1530_CHANT_001-12a.8">如此數益升許。<lb/></seg>
<seg xml:id="CH2a1530_CHANT_001-12a.9">鹽故不鹹，<lb/></seg>
<seg xml:id="CH2a1530_CHANT_001-12a.10">因以為怪。<lb/></seg>
<seg xml:id="CH2a1530_CHANT_001-12a.11">《太平御覽》卷八百六十一。<lb/></seg>
</p>
<p>
<seg xml:id="CH2a1530_CHANT_001-13a.1"><pb xml:id="CH2a1530_CHANT_001-13a" ed="CHANT" n="001-13a"/><lb/></seg>
<seg xml:id="CH2a1530_CHANT_001-13a.2">甲賣肉，<lb/></seg>
<seg xml:id="CH2a1530_CHANT_001-13a.3">過入都廁，<lb/></seg>
<seg xml:id="CH2a1530_CHANT_001-13a.4">挂肉著外。<lb/></seg>
<seg xml:id="CH2a1530_CHANT_001-13a.5">乙偷之，<lb/></seg>
<seg xml:id="CH2a1530_CHANT_001-13a.6">未得去，<lb/></seg>
<seg xml:id="CH2a1530_CHANT_001-13a.7">甲出覓肉，<lb/></seg>
<seg xml:id="CH2a1530_CHANT_001-13a.8">因詐便口銜肉云：<lb/></seg>
<seg xml:id="CH2a1530_CHANT_001-13a.9">「挂著外門，<lb/></seg>
<seg xml:id="CH2a1530_CHANT_001-13a.10">何得不失？<lb/></seg>
<seg xml:id="CH2a1530_CHANT_001-13a.11">若如我銜肉著口，<lb/></seg>
<seg xml:id="CH2a1530_CHANT_001-13a.12">豈有失理。」<lb/></seg>
<seg xml:id="CH2a1530_CHANT_001-13a.13">《太平御覽》八百六十二、《北堂書鈔》卷一百四十五陳禹謨補《注》。<lb/></seg>
</p>
<p>
<seg xml:id="CH2a1530_CHANT_001-14a.1"><pb xml:id="CH2a1530_CHANT_001-14a" ed="CHANT" n="001-14a"/><lb/></seg>
<seg xml:id="CH2a1530_CHANT_001-14a.2">姚彪與張溫俱至武昌，<lb/></seg>
<seg xml:id="CH2a1530_CHANT_001-14a.3">遇吳興沈珩于江渚守風，<lb/></seg>
<seg xml:id="CH2a1530_CHANT_001-14a.4">糧用盡，<lb/></seg>
<seg xml:id="CH2a1530_CHANT_001-14a.5">遣人從彪貸鹽一百斛。<lb/></seg>
<seg xml:id="CH2a1530_CHANT_001-14a.6">彪性峻直，<lb/></seg>
<seg xml:id="CH2a1530_CHANT_001-14a.7">得書不荅，<lb/></seg>
<seg xml:id="CH2a1530_CHANT_001-14a.8">方與溫談論。<lb/></seg>
<seg xml:id="CH2a1530_CHANT_001-14a.9">良久，<lb/></seg>
<seg xml:id="CH2a1530_CHANT_001-14a.10">勑左右：<lb/></seg>
<seg xml:id="CH2a1530_CHANT_001-14a.11">倒鹽百斛著江水中。<lb/></seg>
<seg xml:id="CH2a1530_CHANT_001-14a.12">謂溫曰：<lb/></seg>
<seg xml:id="CH2a1530_CHANT_001-14a.13">「明吾不惜，<lb/></seg>
<seg xml:id="CH2a1530_CHANT_001-14a.14">惜所與耳。<lb/></seg>
<seg xml:id="CH2a1530_CHANT_001-14a.15">《太平御覽》卷八百六十五、《太平廣記》卷一百六十五。<lb/></seg>
</p>
<p>
<seg xml:id="CH2a1530_CHANT_001-15a.1"><pb xml:id="CH2a1530_CHANT_001-15a" ed="CHANT" n="001-15a"/><lb/></seg>
<seg xml:id="CH2a1530_CHANT_001-15a.2">楚人貧居，<lb/></seg>
<seg xml:id="CH2a1530_CHANT_001-15a.3">讀淮南，<lb/></seg>
<seg xml:id="CH2a1530_CHANT_001-15a.4">方得「螳蜋伺蟬自鄣葉可以隱形」，<lb/></seg>
<seg xml:id="CH2a1530_CHANT_001-15a.5">遂於樹下仰取葉。<lb/></seg>
<seg xml:id="CH2a1530_CHANT_001-15a.6">螳蜋執葉伺蟬，<lb/></seg>
<seg xml:id="CH2a1530_CHANT_001-15a.7">以摘之，<lb/></seg>
<seg xml:id="CH2a1530_CHANT_001-15a.8">葉落樹下；<lb/></seg>
<seg xml:id="CH2a1530_CHANT_001-15a.9">樹下先有落葉，<lb/></seg>
<seg xml:id="CH2a1530_CHANT_001-15a.10">不能復分，<lb/></seg>
<seg xml:id="CH2a1530_CHANT_001-15a.11">別掃取數斗歸。<lb/></seg>
<seg xml:id="CH2a1530_CHANT_001-15a.12">一一以葉自鄣，<lb/></seg>
<seg xml:id="CH2a1530_CHANT_001-15a.13">問其妻曰：<lb/></seg>
<seg xml:id="CH2a1530_CHANT_001-15a.14">「汝見我不？」<lb/></seg>
<seg xml:id="CH2a1530_CHANT_001-15a.15">妻始時恆答言「見」，<lb/></seg>
<seg xml:id="CH2a1530_CHANT_001-15a.16">經日乃厭倦不堪，<lb/></seg>
<seg xml:id="CH2a1530_CHANT_001-15a.17">紿云：<lb/></seg>
<seg xml:id="CH2a1530_CHANT_001-15a.18">「不見。」<lb/></seg>
<seg xml:id="CH2a1530_CHANT_001-15a.19">嘿然大喜，<lb/></seg>
<seg xml:id="CH2a1530_CHANT_001-15a.20">齎葉入市對面取人物，<lb/></seg>
<seg xml:id="CH2a1530_CHANT_001-15a.21">吏遂縛詣縣。<lb/></seg>
<seg xml:id="CH2a1530_CHANT_001-15a.22">縣官受辭，<lb/></seg>
<seg xml:id="CH2a1530_CHANT_001-15a.23">自說本末。<lb/></seg>
<seg xml:id="CH2a1530_CHANT_001-15a.24">官大笑，<lb/></seg>
<seg xml:id="CH2a1530_CHANT_001-15a.25">放而不治。<lb/></seg>
<seg xml:id="CH2a1530_CHANT_001-15a.26">《太平御覽》卷九百四十六。<lb/></seg>
</p>
<p>
<seg xml:id="CH2a1530_CHANT_001-16a.1"><pb xml:id="CH2a1530_CHANT_001-16a" ed="CHANT" n="001-16a"/><lb/></seg>
<seg xml:id="CH2a1530_CHANT_001-16a.2">漢世有老人無子，<lb/></seg>
<seg xml:id="CH2a1530_CHANT_001-16a.3">家富，<lb/></seg>
<seg xml:id="CH2a1530_CHANT_001-16a.4">性儉嗇；<lb/></seg>
<seg xml:id="CH2a1530_CHANT_001-16a.5">惡衣蔬食，<lb/></seg>
<seg xml:id="CH2a1530_CHANT_001-16a.6">侵晨而起，<lb/></seg>
<seg xml:id="CH2a1530_CHANT_001-16a.7">侵夜而息；<lb/></seg>
<seg xml:id="CH2a1530_CHANT_001-16a.8">營理產業，<lb/></seg>
<seg xml:id="CH2a1530_CHANT_001-16a.9">聚斂無厭；<lb/></seg>
<seg xml:id="CH2a1530_CHANT_001-16a.10">而不敢自用。<lb/></seg>
<seg xml:id="CH2a1530_CHANT_001-16a.11">或人從之求丐者，<lb/></seg>
<seg xml:id="CH2a1530_CHANT_001-16a.12">不得已而入內取錢十，<lb/></seg>
<seg xml:id="CH2a1530_CHANT_001-16a.13">自堂而出，<lb/></seg>
<seg xml:id="CH2a1530_CHANT_001-16a.14">隨步輒減，<lb/></seg>
<seg xml:id="CH2a1530_CHANT_001-16a.15">比至于外，<lb/></seg>
<seg xml:id="CH2a1530_CHANT_001-16a.16">纔餘半在，<lb/></seg>
<seg xml:id="CH2a1530_CHANT_001-16a.17">閉目以授乞者。<lb/></seg>
<seg xml:id="CH2a1530_CHANT_001-16a.18">尋復囑云：<lb/></seg>
<seg xml:id="CH2a1530_CHANT_001-16a.19">「我傾家贍君，<lb/></seg>
<seg xml:id="CH2a1530_CHANT_001-16a.20">慎勿他說，<lb/></seg>
<seg xml:id="CH2a1530_CHANT_001-16a.21">復相效而來！」<lb/></seg>
<seg xml:id="CH2a1530_CHANT_001-16a.22">老人俄死，<lb/></seg>
<seg xml:id="CH2a1530_CHANT_001-16a.23">田宅沒官，<lb/></seg>
<seg xml:id="CH2a1530_CHANT_001-16a.24">貨財充于內帑矣。<lb/></seg>
<seg xml:id="CH2a1530_CHANT_001-16a.25">《太平廣記》卷一百六十五。<lb/></seg>
</p>
<p>
<seg xml:id="CH2a1530_CHANT_001-17a.1"><pb xml:id="CH2a1530_CHANT_001-17a" ed="CHANT" n="001-17a"/><lb/></seg>
<seg xml:id="CH2a1530_CHANT_001-17a.2">有甲欲謁見邑宰，<lb/></seg>
<seg xml:id="CH2a1530_CHANT_001-17a.3">問左右曰：<lb/></seg>
<seg xml:id="CH2a1530_CHANT_001-17a.4">「令何所好？」<lb/></seg>
<seg xml:id="CH2a1530_CHANT_001-17a.5">或語曰：<lb/></seg>
<seg xml:id="CH2a1530_CHANT_001-17a.6">「好公羊傳。」<lb/></seg>
<seg xml:id="CH2a1530_CHANT_001-17a.7">後入見，<lb/></seg>
<seg xml:id="CH2a1530_CHANT_001-17a.8">令問：<lb/></seg>
<seg xml:id="CH2a1530_CHANT_001-17a.9">「君讀何書？」<lb/></seg>
<seg xml:id="CH2a1530_CHANT_001-17a.10">答曰：<lb/></seg>
<seg xml:id="CH2a1530_CHANT_001-17a.11">「唯業公羊傳。」<lb/></seg>
<seg xml:id="CH2a1530_CHANT_001-17a.12">試問：<lb/></seg>
<seg xml:id="CH2a1530_CHANT_001-17a.13">「誰殺陳他者？」<lb/></seg>
<seg xml:id="CH2a1530_CHANT_001-17a.14">甲良久對曰：<lb/></seg>
<seg xml:id="CH2a1530_CHANT_001-17a.15">「平生實不殺陳他。」<lb/></seg>
<seg xml:id="CH2a1530_CHANT_001-17a.16">令察謬誤，<lb/></seg>
<seg xml:id="CH2a1530_CHANT_001-17a.17">因復戲之曰：<lb/></seg>
<seg xml:id="CH2a1530_CHANT_001-17a.18">「君不殺陳他，<lb/></seg>
<seg xml:id="CH2a1530_CHANT_001-17a.19">請是誰殺？」<lb/></seg>
<seg xml:id="CH2a1530_CHANT_001-17a.20">於是大怖，<lb/></seg>
<seg xml:id="CH2a1530_CHANT_001-17a.21">徒跣走出。<lb/></seg>
<seg xml:id="CH2a1530_CHANT_001-17a.22">人問其故，<lb/></seg>
<seg xml:id="CH2a1530_CHANT_001-17a.23">乃大語曰：<lb/></seg>
<seg xml:id="CH2a1530_CHANT_001-17a.24">「見明府，<lb/></seg>
<seg xml:id="CH2a1530_CHANT_001-17a.25">便以死事見訪，<lb/></seg>
<seg xml:id="CH2a1530_CHANT_001-17a.26">後直不敢復來，<lb/></seg>
<seg xml:id="CH2a1530_CHANT_001-17a.27">遇赦當出耳。」<lb/></seg>
<seg xml:id="CH2a1530_CHANT_001-17a.28">《太平廣記》二百六十。<lb/></seg>
</p>
<p>
<seg xml:id="CH2a1530_CHANT_001-18a.1"><pb xml:id="CH2a1530_CHANT_001-18a" ed="CHANT" n="001-18a"/><lb/></seg>
<seg xml:id="CH2a1530_CHANT_001-18a.2">甲與乙鬭爭，<lb/></seg>
<seg xml:id="CH2a1530_CHANT_001-18a.3">甲嚙下乙鼻。<lb/></seg>
<seg xml:id="CH2a1530_CHANT_001-18a.4">官吏欲斷之，<lb/></seg>
<seg xml:id="CH2a1530_CHANT_001-18a.5">甲稱乙自嚙落。<lb/></seg>
<seg xml:id="CH2a1530_CHANT_001-18a.6">吏曰：<lb/></seg>
<seg xml:id="CH2a1530_CHANT_001-18a.7">「夫人鼻高耳口低，<lb/></seg>
<seg xml:id="CH2a1530_CHANT_001-18a.8">豈能就嚙之乎？」<lb/></seg>
<seg xml:id="CH2a1530_CHANT_001-18a.9">甲曰：<lb/></seg>
<seg xml:id="CH2a1530_CHANT_001-18a.10">「他踏床子就嚙之。」<lb/></seg>
<seg xml:id="CH2a1530_CHANT_001-18a.11">《太平廣記》卷二百六十二。<lb/></seg>
</p>
<p>
<seg xml:id="CH2a1530_CHANT_001-19a.1"><pb xml:id="CH2a1530_CHANT_001-19a" ed="CHANT" n="001-19a"/><lb/></seg>
<seg xml:id="CH2a1530_CHANT_001-19a.2">甲父母在，<lb/></seg>
<seg xml:id="CH2a1530_CHANT_001-19a.3">出學三年而歸，<lb/></seg>
<seg xml:id="CH2a1530_CHANT_001-19a.4">舅氏問其學何得，<lb/></seg>
<seg xml:id="CH2a1530_CHANT_001-19a.5">并序別父久。<lb/></seg>
<seg xml:id="CH2a1530_CHANT_001-19a.6">乃答曰：<lb/></seg>
<seg xml:id="CH2a1530_CHANT_001-19a.7">「渭陽之思，<lb/></seg>
<seg xml:id="CH2a1530_CHANT_001-19a.8">過於秦康。」<lb/></seg>
<seg xml:id="CH2a1530_CHANT_001-19a.9">既而父數之：<lb/></seg>
<seg xml:id="CH2a1530_CHANT_001-19a.10">「爾學奚益？」<lb/></seg>
<seg xml:id="CH2a1530_CHANT_001-19a.11">答曰：<lb/></seg>
<seg xml:id="CH2a1530_CHANT_001-19a.12">「少失過庭之訓，<lb/></seg>
<seg xml:id="CH2a1530_CHANT_001-19a.13">故學無益。」<lb/></seg>
</p>
<p>
<seg xml:id="CH2a1530_CHANT_001-20a.1"><pb xml:id="CH2a1530_CHANT_001-20a" ed="CHANT" n="001-20a"/><lb/></seg>
<seg xml:id="CH2a1530_CHANT_001-20a.2">傖人欲相共弔喪，<lb/></seg>
<seg xml:id="CH2a1530_CHANT_001-20a.3">各不知儀。<lb/></seg>
<seg xml:id="CH2a1530_CHANT_001-20a.4">一人言粗習，<lb/></seg>
<seg xml:id="CH2a1530_CHANT_001-20a.5">謂同伴曰：<lb/></seg>
<seg xml:id="CH2a1530_CHANT_001-20a.6">「汝隨我舉止。」<lb/></seg>
<seg xml:id="CH2a1530_CHANT_001-20a.7">既至喪所，<lb/></seg>
<seg xml:id="CH2a1530_CHANT_001-20a.8">舊習者在前，<lb/></seg>
<seg xml:id="CH2a1530_CHANT_001-20a.9">伏席上，<lb/></seg>
<seg xml:id="CH2a1530_CHANT_001-20a.10">餘者一一相髡於背；<lb/></seg>
<seg xml:id="CH2a1530_CHANT_001-20a.11">而為首者以足觸詈曰：<lb/></seg>
<seg xml:id="CH2a1530_CHANT_001-20a.12">「癡物！」<lb/></seg>
<seg xml:id="CH2a1530_CHANT_001-20a.13">諸人亦為儀當爾，<lb/></seg>
<seg xml:id="CH2a1530_CHANT_001-20a.14">各以足相踏曰：<lb/></seg>
<seg xml:id="CH2a1530_CHANT_001-20a.15">「癡物！」<lb/></seg>
<seg xml:id="CH2a1530_CHANT_001-20a.16">最後者近孝子。<lb/></seg>
<seg xml:id="CH2a1530_CHANT_001-20a.17">亦踏孝子而曰「癡物！」<lb/></seg>
</p>
<p>
<seg xml:id="CH2a1530_CHANT_001-21a.1"><pb xml:id="CH2a1530_CHANT_001-21a" ed="CHANT" n="001-21a"/><lb/></seg>
<seg xml:id="CH2a1530_CHANT_001-21a.2">有癡壻，<lb/></seg>
<seg xml:id="CH2a1530_CHANT_001-21a.3">婦翁死，<lb/></seg>
<seg xml:id="CH2a1530_CHANT_001-21a.4">婦教以行弔禮。<lb/></seg>
<seg xml:id="CH2a1530_CHANT_001-21a.5">於路值水，<lb/></seg>
<seg xml:id="CH2a1530_CHANT_001-21a.6">乃脫襪而渡，<lb/></seg>
<seg xml:id="CH2a1530_CHANT_001-21a.7">惟遺一襪。<lb/></seg>
<seg xml:id="CH2a1530_CHANT_001-21a.8">又覩林中鳩鳴云：<lb/></seg>
<seg xml:id="CH2a1530_CHANT_001-21a.9">「𡅂鴣𡅂鴣！」<lb/></seg>
<seg xml:id="CH2a1530_CHANT_001-21a.10">而私誦之，<lb/></seg>
<seg xml:id="CH2a1530_CHANT_001-21a.11">都忘弔禮。<lb/></seg>
<seg xml:id="CH2a1530_CHANT_001-21a.12">及至，<lb/></seg>
<seg xml:id="CH2a1530_CHANT_001-21a.13">乃以有襪一足立，<lb/></seg>
<seg xml:id="CH2a1530_CHANT_001-21a.14">而縮其跣者，<lb/></seg>
<seg xml:id="CH2a1530_CHANT_001-21a.15">但云：<lb/></seg>
<seg xml:id="CH2a1530_CHANT_001-21a.16">「𡅂鴣𡅂鴣！」<lb/></seg>
<seg xml:id="CH2a1530_CHANT_001-21a.17">孝子皆笑。<lb/></seg>
<seg xml:id="CH2a1530_CHANT_001-21a.18">又曰：<lb/></seg>
<seg xml:id="CH2a1530_CHANT_001-21a.19">「莫笑莫笑！<lb/></seg>
<seg xml:id="CH2a1530_CHANT_001-21a.20">如拾得襪，<lb/></seg>
<seg xml:id="CH2a1530_CHANT_001-21a.21">即還我。」<lb/></seg>
</p>
<p>
<seg xml:id="CH2a1530_CHANT_001-22a.1"><pb xml:id="CH2a1530_CHANT_001-22a" ed="CHANT" n="001-22a"/><lb/></seg>
<seg xml:id="CH2a1530_CHANT_001-22a.2">魯有執長竿入城門者，<lb/></seg>
<seg xml:id="CH2a1530_CHANT_001-22a.3">初豎執之，<lb/></seg>
<seg xml:id="CH2a1530_CHANT_001-22a.4">不可入，<lb/></seg>
<seg xml:id="CH2a1530_CHANT_001-22a.5">橫執之，<lb/></seg>
<seg xml:id="CH2a1530_CHANT_001-22a.6">亦不可入，<lb/></seg>
<seg xml:id="CH2a1530_CHANT_001-22a.7">計無所出。<lb/></seg>
<seg xml:id="CH2a1530_CHANT_001-22a.8">俄有老父至，<lb/></seg>
<seg xml:id="CH2a1530_CHANT_001-22a.9">曰：<lb/></seg>
<seg xml:id="CH2a1530_CHANT_001-22a.10">「吾非聖人，<lb/></seg>
<seg xml:id="CH2a1530_CHANT_001-22a.11">但見事多矣。<lb/></seg>
<seg xml:id="CH2a1530_CHANT_001-22a.12">何不以鋸中截而入。」<lb/></seg>
<seg xml:id="CH2a1530_CHANT_001-22a.13">遂依而截之。<lb/></seg>
</p>
<p>
<seg xml:id="CH2a1530_CHANT_001-23a.1"><pb xml:id="CH2a1530_CHANT_001-23a" ed="CHANT" n="001-23a"/><lb/></seg>
<seg xml:id="CH2a1530_CHANT_001-23a.2">齊人就趙人學瑟，<lb/></seg>
<seg xml:id="CH2a1530_CHANT_001-23a.3">因之先調膠柱而歸，<lb/></seg>
<seg xml:id="CH2a1530_CHANT_001-23a.4">三年不成一曲。<lb/></seg>
<seg xml:id="CH2a1530_CHANT_001-23a.5">齊人怪之，<lb/></seg>
<seg xml:id="CH2a1530_CHANT_001-23a.6">有從趙來者，<lb/></seg>
<seg xml:id="CH2a1530_CHANT_001-23a.7">問其意方知向人之愚。<lb/></seg>
<seg xml:id="CH2a1530_CHANT_001-23a.8">並同上。<lb/></seg>
</p>
<p>
<seg xml:id="CH2a1530_CHANT_001-23a.9">吳國胡邕，<lb/></seg>
<seg xml:id="CH2a1530_CHANT_001-23a.10">為人好色，<lb/></seg>
<seg xml:id="CH2a1530_CHANT_001-23a.11">娶妻張氏，<lb/></seg>
<seg xml:id="CH2a1530_CHANT_001-23a.12">憐之不捨。<lb/></seg>
<seg xml:id="CH2a1530_CHANT_001-23a.13">後卒，<lb/></seg>
<seg xml:id="CH2a1530_CHANT_001-23a.14">邕亦亡，<lb/></seg>
<seg xml:id="CH2a1530_CHANT_001-23a.15">家人便殯於後園中。<lb/></seg>
<seg xml:id="CH2a1530_CHANT_001-23a.16">三年取葬，<lb/></seg>
<seg xml:id="CH2a1530_CHANT_001-23a.17">見冢上化作二人；<lb/></seg>
<seg xml:id="CH2a1530_CHANT_001-23a.18">常見抱如臥時。<lb/></seg>
<seg xml:id="CH2a1530_CHANT_001-23a.19">人競笑之。<lb/></seg>
<seg xml:id="CH2a1530_CHANT_001-23a.20">《太平御覽》卷三百八十九。<lb/></seg>
</p>
<p>
<seg xml:id="CH2a1530_CHANT_001-24a.1"><pb xml:id="CH2a1530_CHANT_001-24a" ed="CHANT" n="001-24a"/><lb/></seg>
<seg xml:id="CH2a1530_CHANT_001-24a.2">楚人有擔山雞者，<lb/></seg>
<seg xml:id="CH2a1530_CHANT_001-24a.3">路人問曰：<lb/></seg>
<seg xml:id="CH2a1530_CHANT_001-24a.4">「何鳥也？」<lb/></seg>
<seg xml:id="CH2a1530_CHANT_001-24a.5">擔者欺之曰：<lb/></seg>
<seg xml:id="CH2a1530_CHANT_001-24a.6">「鳳凰也！」<lb/></seg>
<seg xml:id="CH2a1530_CHANT_001-24a.7">路人曰：<lb/></seg>
<seg xml:id="CH2a1530_CHANT_001-24a.8">「我聞有鳳凰久矣，<lb/></seg>
<seg xml:id="CH2a1530_CHANT_001-24a.9">今真見之，<lb/></seg>
<seg xml:id="CH2a1530_CHANT_001-24a.10">汝賣之乎？」<lb/></seg>
<seg xml:id="CH2a1530_CHANT_001-24a.11">曰：<lb/></seg>
<seg xml:id="CH2a1530_CHANT_001-24a.12">「然！」<lb/></seg>
<seg xml:id="CH2a1530_CHANT_001-24a.13">乃酬千金，<lb/></seg>
<seg xml:id="CH2a1530_CHANT_001-24a.14">弗與；<lb/></seg>
<seg xml:id="CH2a1530_CHANT_001-24a.15">請加倍，<lb/></seg>
<seg xml:id="CH2a1530_CHANT_001-24a.16">乃與之。<lb/></seg>
<seg xml:id="CH2a1530_CHANT_001-24a.17">方將獻楚王，<lb/></seg>
<seg xml:id="CH2a1530_CHANT_001-24a.18">經宿而鳥死。<lb/></seg>
<seg xml:id="CH2a1530_CHANT_001-24a.19">路人不遑惜其金，<lb/></seg>
<seg xml:id="CH2a1530_CHANT_001-24a.20">惟恨不得以獻耳。<lb/></seg>
<seg xml:id="CH2a1530_CHANT_001-24a.21">國人傳之，<lb/></seg>
<seg xml:id="CH2a1530_CHANT_001-24a.22">咸以為真鳳而貴，<lb/></seg>
<seg xml:id="CH2a1530_CHANT_001-24a.23">宜欲獻之，<lb/></seg>
<seg xml:id="CH2a1530_CHANT_001-24a.24">遂聞于楚王。<lb/></seg>
<seg xml:id="CH2a1530_CHANT_001-24a.25">王感其欲獻己也，<lb/></seg>
<seg xml:id="CH2a1530_CHANT_001-24a.26">召而厚賜之，<lb/></seg>
<seg xml:id="CH2a1530_CHANT_001-24a.27">過買鳳之值十倍矣。<lb/></seg>
<seg xml:id="CH2a1530_CHANT_001-24a.28">《太平廣記》卷四百六十一。<lb/></seg>
</p>
<p>
<seg xml:id="CH2a1530_CHANT_001-25a.1"><pb xml:id="CH2a1530_CHANT_001-25a" ed="CHANT" n="001-25a"/><lb/></seg>
<seg xml:id="CH2a1530_CHANT_001-25a.2">漢人有適吳，<lb/></seg>
<seg xml:id="CH2a1530_CHANT_001-25a.3">吳人設筍，<lb/></seg>
<seg xml:id="CH2a1530_CHANT_001-25a.4">問是何物，<lb/></seg>
<seg xml:id="CH2a1530_CHANT_001-25a.5">語曰：<lb/></seg>
<seg xml:id="CH2a1530_CHANT_001-25a.6">「竹也！」<lb/></seg>
<seg xml:id="CH2a1530_CHANT_001-25a.7">歸煮其床簀而不熟，<lb/></seg>
<seg xml:id="CH2a1530_CHANT_001-25a.8">乃謂其妻曰：<lb/></seg>
<seg xml:id="CH2a1530_CHANT_001-25a.9">「吳人轣轆，<lb/></seg>
<seg xml:id="CH2a1530_CHANT_001-25a.10">欺我如此！」<lb/></seg>
<seg xml:id="CH2a1530_CHANT_001-25a.11">釋贊寧《筍譜》卷下。<lb/></seg>
</p>
</div>
</body>
</text>
</TEI>
