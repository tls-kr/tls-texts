<TEI xmlns="http://www.tei-c.org/ns/1.0" xml:id="CH2a1765">
<teiHeader>
<fileDesc>
<titleStmt>
<title>佛說寶積三昧文殊師利菩薩問法身經</title>
</titleStmt>
<editionStmt><edition><idno type="kanripo">CH2a1765</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《佛說寶積三昧文殊師利菩薩問法身經》</head>
<p>
<seg xml:id="CH2a1765_CHANT_001-1a.1"><pb xml:id="CH2a1765_CHANT_001-1a" ed="CHANT" n="001-1a"/><lb/></seg>
<seg xml:id="CH2a1765_CHANT_001-1a.2">後漢安息三藏安世高譯<lb/></seg>
</p>
<p>
<seg xml:id="CH2a1765_CHANT_001-1a.3">聞如是。<lb/></seg>
<seg xml:id="CH2a1765_CHANT_001-1a.4">一時佛至羅閱祇耆闍崛山中。<lb/></seg>
<seg xml:id="CH2a1765_CHANT_001-1a.5">與千二百五十比丘俱。<lb/></seg>
<seg xml:id="CH2a1765_CHANT_001-1a.6">文殊菩薩往到佛所在門外住。<lb/></seg>
<seg xml:id="CH2a1765_CHANT_001-1a.7">所以者何。<lb/></seg>
<seg xml:id="CH2a1765_CHANT_001-1a.8">佛坐三昧未久。<lb/></seg>
<seg xml:id="CH2a1765_CHANT_001-1a.9">佛覺見文殊。<lb/></seg>
<seg xml:id="CH2a1765_CHANT_001-1a.10">便請入。<lb/></seg>
<seg xml:id="CH2a1765_CHANT_001-1a.11">作禮而住。<lb/></seg>
<seg xml:id="CH2a1765_CHANT_001-1a.12">佛言且坐。<lb/></seg>
<seg xml:id="CH2a1765_CHANT_001-1a.13">文殊問佛。<lb/></seg>
<seg xml:id="CH2a1765_CHANT_001-1a.14">屬坐三昧名曰何等。<lb/></seg>
<seg xml:id="CH2a1765_CHANT_001-1a.15">佛言寶積。<lb/></seg>
<seg xml:id="CH2a1765_CHANT_001-1a.16">文殊復問。<lb/></seg>
<seg xml:id="CH2a1765_CHANT_001-1a.17">何故名寶積。<lb/></seg>
<seg xml:id="CH2a1765_CHANT_001-1a.18">佛言。<lb/></seg>
<seg xml:id="CH2a1765_CHANT_001-1a.19">譬如摩尼珠。<lb/></seg>
<seg xml:id="CH2a1765_CHANT_001-1a.20">本自淨好。<lb/></seg>
<seg xml:id="CH2a1765_CHANT_001-1a.21">復以水洗置其平地。<lb/></seg>
<seg xml:id="CH2a1765_CHANT_001-1a.22">轉更明徹。<lb/></seg>
<seg xml:id="CH2a1765_CHANT_001-1a.23">無不見者。<lb/></seg>
<seg xml:id="CH2a1765_CHANT_001-1a.24">屬所入三昧。<lb/></seg>
<seg xml:id="CH2a1765_CHANT_001-1a.25">見東方無央數阿僧祇剎土及佛。<lb/></seg>
<seg xml:id="CH2a1765_CHANT_001-1a.26">以復悉不現。<lb/></seg>
<seg xml:id="CH2a1765_CHANT_001-1a.27">住是三昧中。<lb/></seg>
<seg xml:id="CH2a1765_CHANT_001-1a.28">無不見諸法本際。<lb/></seg>
<seg xml:id="CH2a1765_CHANT_001-1a.29">其有信者。<lb/></seg>
<seg xml:id="CH2a1765_CHANT_001-1a.30">以為得印。<lb/></seg>
<seg xml:id="CH2a1765_CHANT_001-1a.31">所語如言。<lb/></seg>
<seg xml:id="CH2a1765_CHANT_001-1a.32">摩尼寶舍有四角。<lb/></seg>
<seg xml:id="CH2a1765_CHANT_001-1a.33">從一角視悉見諸角。<lb/></seg>
<seg xml:id="CH2a1765_CHANT_001-1a.34">無所缺減。<lb/></seg>
<seg xml:id="CH2a1765_CHANT_001-1a.35">是故見諸本際。<lb/></seg>
<seg xml:id="CH2a1765_CHANT_001-1a.36">佛問文殊。<lb/></seg>
<seg xml:id="CH2a1765_CHANT_001-1a.37">知本際不。<lb/></seg>
<seg xml:id="CH2a1765_CHANT_001-1a.38">則言知。<lb/></seg>
<seg xml:id="CH2a1765_CHANT_001-1a.39">何所是。<lb/></seg>
<seg xml:id="CH2a1765_CHANT_001-1a.40">報言。<lb/></seg>
<seg xml:id="CH2a1765_CHANT_001-1a.41">我所處是為本際。<lb/></seg>
<seg xml:id="CH2a1765_CHANT_001-1a.42">諸所欲人異際。<lb/></seg>
<seg xml:id="CH2a1765_CHANT_001-1a.43">在是際者。<lb/></seg>
<seg xml:id="CH2a1765_CHANT_001-1a.44">亦不在法。<lb/></seg>
<seg xml:id="CH2a1765_CHANT_001-1a.45">亦不在善惡。<lb/></seg>
<seg xml:id="CH2a1765_CHANT_001-1a.46">諸法亦如是。<lb/></seg>
<seg xml:id="CH2a1765_CHANT_001-1a.47">其知是者。<lb/></seg>
<seg xml:id="CH2a1765_CHANT_001-1a.48">審以知之。<lb/></seg>
<seg xml:id="CH2a1765_CHANT_001-1a.49">凡之知者。<lb/></seg>
<seg xml:id="CH2a1765_CHANT_001-1a.50">以無所知。<lb/></seg>
<seg xml:id="CH2a1765_CHANT_001-1a.51">從本傳習。<lb/></seg>
<seg xml:id="CH2a1765_CHANT_001-1a.52">莫有作者。<lb/></seg>
<seg xml:id="CH2a1765_CHANT_001-1a.53">是故無有底。<lb/></seg>
<seg xml:id="CH2a1765_CHANT_001-1a.54">佛問文殊。<lb/></seg>
<seg xml:id="CH2a1765_CHANT_001-1a.55">何謂是慧。<lb/></seg>
<seg xml:id="CH2a1765_CHANT_001-1a.56">審是慧者。<lb/></seg>
<seg xml:id="CH2a1765_CHANT_001-1a.57">是故慧。<lb/></seg>
<seg xml:id="CH2a1765_CHANT_001-1a.58">復問何所道。<lb/></seg>
<seg xml:id="CH2a1765_CHANT_001-1a.59">念名曰道。<lb/></seg>
<seg xml:id="CH2a1765_CHANT_001-1a.60">報言。<lb/></seg>
<seg xml:id="CH2a1765_CHANT_001-1a.61">所念道無念。<lb/></seg>
<seg xml:id="CH2a1765_CHANT_001-1a.62">是故道。<lb/></seg>
<seg xml:id="CH2a1765_CHANT_001-1a.63">佛語文殊。<lb/></seg>
<seg xml:id="CH2a1765_CHANT_001-1a.64">以有念言無念。<lb/></seg>
<seg xml:id="CH2a1765_CHANT_001-1a.65">當以何法教新學。<lb/></seg>
<seg xml:id="CH2a1765_CHANT_001-1a.66">若男子女人。<lb/></seg>
<seg xml:id="CH2a1765_CHANT_001-1a.67">文殊言。<lb/></seg>
<seg xml:id="CH2a1765_CHANT_001-1a.68">亦無所出。<lb/></seg>
<seg xml:id="CH2a1765_CHANT_001-1a.69">亦無解。<lb/></seg>
<seg xml:id="CH2a1765_CHANT_001-1a.70">淫怒癡無有極。<lb/></seg>
<seg xml:id="CH2a1765_CHANT_001-1a.71">以是法教一切。<lb/></seg>
<seg xml:id="CH2a1765_CHANT_001-1a.72">以故無有根。<lb/></seg>
<seg xml:id="CH2a1765_CHANT_001-1a.73">是故不可出不可解。<lb/></seg>
<seg xml:id="CH2a1765_CHANT_001-1a.74">其言我能壞本際。<lb/></seg>
<seg xml:id="CH2a1765_CHANT_001-1a.75">以不能。<lb/></seg>
<seg xml:id="CH2a1765_CHANT_001-1a.76">其言我能斷生是亦不能。<lb/></seg>
<seg xml:id="CH2a1765_CHANT_001-1a.77">不捨俗事。<lb/></seg>
<seg xml:id="CH2a1765_CHANT_001-1a.78">不念近道。<lb/></seg>
<seg xml:id="CH2a1765_CHANT_001-1a.79">作是者。<lb/></seg>
<seg xml:id="CH2a1765_CHANT_001-1a.80">乃可教於凡人。<lb/></seg>
<seg xml:id="CH2a1765_CHANT_001-1a.81">文殊問佛。<lb/></seg>
<seg xml:id="CH2a1765_CHANT_001-1a.82">持何法教學。<lb/></seg>
<seg xml:id="CH2a1765_CHANT_001-1a.83">佛言。<lb/></seg>
<seg xml:id="CH2a1765_CHANT_001-1a.84">我所教不壞色痛庠思想死生識。<lb/></seg>
<seg xml:id="CH2a1765_CHANT_001-1a.85">無所壞。<lb/></seg>
<seg xml:id="CH2a1765_CHANT_001-1a.86">亦不教壞淫怒癡。<lb/></seg>
<seg xml:id="CH2a1765_CHANT_001-1a.87">令得不可計數法。<lb/></seg>
<seg xml:id="CH2a1765_CHANT_001-1a.88">以是法教作佛道者。<lb/></seg>
<seg xml:id="CH2a1765_CHANT_001-1a.89">我用是故自致得佛。<lb/></seg>
<seg xml:id="CH2a1765_CHANT_001-1a.90">佛語文殊。<lb/></seg>
<seg xml:id="CH2a1765_CHANT_001-1a.91">無所壞法故致佛。<lb/></seg>
<seg xml:id="CH2a1765_CHANT_001-1a.92">無所得法能成佛。<lb/></seg>
<seg xml:id="CH2a1765_CHANT_001-1a.93">佛者則法身。<lb/></seg>
<seg xml:id="CH2a1765_CHANT_001-1a.94">諸種力無所畏。<lb/></seg>
<seg xml:id="CH2a1765_CHANT_001-1a.95">悉法身之所入。<lb/></seg>
<seg xml:id="CH2a1765_CHANT_001-1a.96">所以者何。<lb/></seg>
<seg xml:id="CH2a1765_CHANT_001-1a.97">莫能分一身者。<lb/></seg>
<seg xml:id="CH2a1765_CHANT_001-1a.98">而為法身。<lb/></seg>
<seg xml:id="CH2a1765_CHANT_001-1a.99">法身無有數。<lb/></seg>
<seg xml:id="CH2a1765_CHANT_001-1a.100">何以故。<lb/></seg>
<seg xml:id="CH2a1765_CHANT_001-1a.101">不言是凡人是不凡人。<lb/></seg>
<seg xml:id="CH2a1765_CHANT_001-1a.102">法身等無差特無所散。<lb/></seg>
<seg xml:id="CH2a1765_CHANT_001-1a.103">身是為法身。<lb/></seg>
<seg xml:id="CH2a1765_CHANT_001-1a.104">譬如四瀆悉歸於海合為一味。<lb/></seg>
<seg xml:id="CH2a1765_CHANT_001-1a.105">若干名法為一法身。<lb/></seg>
<seg xml:id="CH2a1765_CHANT_001-1a.106">諸所有種各各有名。<lb/></seg>
<seg xml:id="CH2a1765_CHANT_001-1a.107">合會聚之名曰穀。<lb/></seg>
<seg xml:id="CH2a1765_CHANT_001-1a.108">若俗事道事。<lb/></seg>
<seg xml:id="CH2a1765_CHANT_001-1a.109">悉合為一法身。<lb/></seg>
<seg xml:id="CH2a1765_CHANT_001-1a.110">所以者何。<lb/></seg>
<seg xml:id="CH2a1765_CHANT_001-1a.111">不可指示。<lb/></seg>
<seg xml:id="CH2a1765_CHANT_001-1a.112">是為俗事。<lb/></seg>
<seg xml:id="CH2a1765_CHANT_001-1a.113">道事亦不可說。<lb/></seg>
<seg xml:id="CH2a1765_CHANT_001-1a.114">是俗事身是為法身。<lb/></seg>
<seg xml:id="CH2a1765_CHANT_001-1a.115">亦不可見視。<lb/></seg>
<seg xml:id="CH2a1765_CHANT_001-1a.116">如我所說法身。<lb/></seg>
<seg xml:id="CH2a1765_CHANT_001-1a.117">其有信二。<lb/></seg>
<seg xml:id="CH2a1765_CHANT_001-1a.118">知者所作眾惡悉以除盡。<lb/></seg>
<seg xml:id="CH2a1765_CHANT_001-1a.119">文殊言。<lb/></seg>
<seg xml:id="CH2a1765_CHANT_001-1a.120">於法身亦不見。<lb/></seg>
<seg xml:id="CH2a1765_CHANT_001-1a.121">生天上亦不見。<lb/></seg>
<seg xml:id="CH2a1765_CHANT_001-1a.122">在人間亦不見。<lb/></seg>
<seg xml:id="CH2a1765_CHANT_001-1a.123">在三道。<lb/></seg>
<seg xml:id="CH2a1765_CHANT_001-1a.124">亦不在泥洹。<lb/></seg>
<seg xml:id="CH2a1765_CHANT_001-1a.125">佛語文殊。<lb/></seg>
<seg xml:id="CH2a1765_CHANT_001-1a.126">今若所說乃爾。<lb/></seg>
<seg xml:id="CH2a1765_CHANT_001-1a.127">若有人問汝者。<lb/></seg>
<seg xml:id="CH2a1765_CHANT_001-1a.128">佛現說有五道。<lb/></seg>
<seg xml:id="CH2a1765_CHANT_001-1a.129">當何以解之。<lb/></seg>
<seg xml:id="CH2a1765_CHANT_001-1a.130">文殊言。<lb/></seg>
<seg xml:id="CH2a1765_CHANT_001-1a.131">譬若如人臥中。<lb/></seg>
<seg xml:id="CH2a1765_CHANT_001-1a.132">見入泥犁。<lb/></seg>
<seg xml:id="CH2a1765_CHANT_001-1a.133">若作禽獸薜荔。<lb/></seg>
<seg xml:id="CH2a1765_CHANT_001-1a.134">上在天上若在人中。<lb/></seg>
<seg xml:id="CH2a1765_CHANT_001-1a.135">覺則無所見。<lb/></seg>
<seg xml:id="CH2a1765_CHANT_001-1a.136">其法身無所著。<lb/></seg>
<seg xml:id="CH2a1765_CHANT_001-1a.137">所以者何。<lb/></seg>
<seg xml:id="CH2a1765_CHANT_001-1a.138">但有數故。<lb/></seg>
<seg xml:id="CH2a1765_CHANT_001-1a.139">數者墮俗。<lb/></seg>
<seg xml:id="CH2a1765_CHANT_001-1a.140">若羅漢辟支佛。<lb/></seg>
<seg xml:id="CH2a1765_CHANT_001-1a.141">上至佛俱等一法身。<lb/></seg>
<seg xml:id="CH2a1765_CHANT_001-1a.142">所以者何。<lb/></seg>
<seg xml:id="CH2a1765_CHANT_001-1a.143">不可分別故。<lb/></seg>
<seg xml:id="CH2a1765_CHANT_001-1a.144">譬如若干種寶可別知。<lb/></seg>
<seg xml:id="CH2a1765_CHANT_001-1a.145">法身而不別。<lb/></seg>
<seg xml:id="CH2a1765_CHANT_001-1a.146">所以者何。<lb/></seg>
<seg xml:id="CH2a1765_CHANT_001-1a.147">不可別故。<lb/></seg>
<seg xml:id="CH2a1765_CHANT_001-1a.148">無生無死故。<lb/></seg>
<seg xml:id="CH2a1765_CHANT_001-1a.149">法身無所生無所滅。<lb/></seg>
<seg xml:id="CH2a1765_CHANT_001-1a.150">所以者何。<lb/></seg>
<seg xml:id="CH2a1765_CHANT_001-1a.151">常住故。<lb/></seg>
<seg xml:id="CH2a1765_CHANT_001-1a.152">亦無有垢。<lb/></seg>
<seg xml:id="CH2a1765_CHANT_001-1a.153">亦無有淨。<lb/></seg>
<seg xml:id="CH2a1765_CHANT_001-1a.154">所以者何。<lb/></seg>
<seg xml:id="CH2a1765_CHANT_001-1a.155">無有過者。<lb/></seg>
<seg xml:id="CH2a1765_CHANT_001-1a.156">亦無脫亦無所脫。<lb/></seg>
<seg xml:id="CH2a1765_CHANT_001-1a.157">佛者無所不知。<lb/></seg>
<seg xml:id="CH2a1765_CHANT_001-1a.158">復問文殊。<lb/></seg>
<seg xml:id="CH2a1765_CHANT_001-1a.159">知法身不。<lb/></seg>
<seg xml:id="CH2a1765_CHANT_001-1a.160">文殊言。<lb/></seg>
<seg xml:id="CH2a1765_CHANT_001-1a.161">若得者可知。<lb/></seg>
<seg xml:id="CH2a1765_CHANT_001-1a.162">佛問文殊。<lb/></seg>
<seg xml:id="CH2a1765_CHANT_001-1a.163">乃知世間所在處不。<lb/></seg>
<seg xml:id="CH2a1765_CHANT_001-1a.164">則言知。<lb/></seg>
<seg xml:id="CH2a1765_CHANT_001-1a.165">佛言何所是。<lb/></seg>
<seg xml:id="CH2a1765_CHANT_001-1a.166">文殊言。<lb/></seg>
<seg xml:id="CH2a1765_CHANT_001-1a.167">其化人處世。<lb/></seg>
<seg xml:id="CH2a1765_CHANT_001-1a.168">在是世間者。<lb/></seg>
<seg xml:id="CH2a1765_CHANT_001-1a.169">但有名求如毛際。<lb/></seg>
<seg xml:id="CH2a1765_CHANT_001-1a.170">而無為我說者。<lb/></seg>
<seg xml:id="CH2a1765_CHANT_001-1a.171">其世亦不離法身。<lb/></seg>
<seg xml:id="CH2a1765_CHANT_001-1a.172">佛復問。<lb/></seg>
<seg xml:id="CH2a1765_CHANT_001-1a.173">世所在何所。<lb/></seg>
<seg xml:id="CH2a1765_CHANT_001-1a.174">文殊言。<lb/></seg>
<seg xml:id="CH2a1765_CHANT_001-1a.175">譬如雲所在無所在。<lb/></seg>
<seg xml:id="CH2a1765_CHANT_001-1a.176">亦不羸亦不強。<lb/></seg>
<seg xml:id="CH2a1765_CHANT_001-1a.177">是則世世之相。<lb/></seg>
<seg xml:id="CH2a1765_CHANT_001-1a.178">佛問文殊。<lb/></seg>
<seg xml:id="CH2a1765_CHANT_001-1a.179">汝謂我滅不。<lb/></seg>
<seg xml:id="CH2a1765_CHANT_001-1a.180">文殊言不。<lb/></seg>
<seg xml:id="CH2a1765_CHANT_001-1a.181">何以故。<lb/></seg>
<seg xml:id="CH2a1765_CHANT_001-1a.182">法身無有生。<lb/></seg>
<seg xml:id="CH2a1765_CHANT_001-1a.183">若有生乃有滅。<lb/></seg>
<seg xml:id="CH2a1765_CHANT_001-1a.184">法身者不生故。<lb/></seg>
<seg xml:id="CH2a1765_CHANT_001-1a.185">知佛而不滅。<lb/></seg>
<seg xml:id="CH2a1765_CHANT_001-1a.186">佛問文殊。<lb/></seg>
<seg xml:id="CH2a1765_CHANT_001-1a.187">若聞已過去恆邊沙佛悉般泥洹。<lb/></seg>
<seg xml:id="CH2a1765_CHANT_001-1a.188">汝信不。<lb/></seg>
<seg xml:id="CH2a1765_CHANT_001-1a.189">則言信。<lb/></seg>
<seg xml:id="CH2a1765_CHANT_001-1a.190">佛言。<lb/></seg>
<seg xml:id="CH2a1765_CHANT_001-1a.191">云何信。<lb/></seg>
<seg xml:id="CH2a1765_CHANT_001-1a.192">文殊言。<lb/></seg>
<seg xml:id="CH2a1765_CHANT_001-1a.193">其佛者悉佛所化。<lb/></seg>
<seg xml:id="CH2a1765_CHANT_001-1a.194">化般泥洹故。<lb/></seg>
<seg xml:id="CH2a1765_CHANT_001-1a.195">而信之。<lb/></seg>
<seg xml:id="CH2a1765_CHANT_001-1a.196">佛問文殊。<lb/></seg>
<seg xml:id="CH2a1765_CHANT_001-1a.197">汝見人臨死時。<lb/></seg>
<seg xml:id="CH2a1765_CHANT_001-1a.198">知所趣向。<lb/></seg>
<seg xml:id="CH2a1765_CHANT_001-1a.199">則答言。<lb/></seg>
<seg xml:id="CH2a1765_CHANT_001-1a.200">而人不可知。<lb/></seg>
<seg xml:id="CH2a1765_CHANT_001-1a.201">何況所趣向。<lb/></seg>
<seg xml:id="CH2a1765_CHANT_001-1a.202">佛語文殊。<lb/></seg>
<seg xml:id="CH2a1765_CHANT_001-1a.203">乃可聚會說法。<lb/></seg>
<seg xml:id="CH2a1765_CHANT_001-1a.204">文殊言。<lb/></seg>
<seg xml:id="CH2a1765_CHANT_001-1a.205">誰欲聽。<lb/></seg>
<seg xml:id="CH2a1765_CHANT_001-1a.206">佛言。<lb/></seg>
<seg xml:id="CH2a1765_CHANT_001-1a.207">欲聽聚會者。<lb/></seg>
<seg xml:id="CH2a1765_CHANT_001-1a.208">文殊白佛。<lb/></seg>
<seg xml:id="CH2a1765_CHANT_001-1a.209">當因何法有所說。<lb/></seg>
<seg xml:id="CH2a1765_CHANT_001-1a.210">佛言說法身。<lb/></seg>
<seg xml:id="CH2a1765_CHANT_001-1a.211">則言不見法身。<lb/></seg>
<seg xml:id="CH2a1765_CHANT_001-1a.212">當何以說之。<lb/></seg>
<seg xml:id="CH2a1765_CHANT_001-1a.213">佛語文殊。<lb/></seg>
<seg xml:id="CH2a1765_CHANT_001-1a.214">若所說法身不可見。<lb/></seg>
<seg xml:id="CH2a1765_CHANT_001-1a.215">其在會中未曉者。<lb/></seg>
<seg xml:id="CH2a1765_CHANT_001-1a.216">聞其所言其心恐懼。<lb/></seg>
<seg xml:id="CH2a1765_CHANT_001-1a.217">文殊言。<lb/></seg>
<seg xml:id="CH2a1765_CHANT_001-1a.218">若恐懼其本際已恐懼。<lb/></seg>
<seg xml:id="CH2a1765_CHANT_001-1a.219">佛言本際無恐懼。<lb/></seg>
<seg xml:id="CH2a1765_CHANT_001-1a.220">未曉者亦不恐懼。<lb/></seg>
<seg xml:id="CH2a1765_CHANT_001-1a.221">文殊言。<lb/></seg>
<seg xml:id="CH2a1765_CHANT_001-1a.222">諸法無有恐懼者。<lb/></seg>
<seg xml:id="CH2a1765_CHANT_001-1a.223">若金剛。<lb/></seg>
<seg xml:id="CH2a1765_CHANT_001-1a.224">佛問。<lb/></seg>
<seg xml:id="CH2a1765_CHANT_001-1a.225">何謂金剛。<lb/></seg>
<seg xml:id="CH2a1765_CHANT_001-1a.226">答言無能截斷者。<lb/></seg>
<seg xml:id="CH2a1765_CHANT_001-1a.227">以故名曰金剛。<lb/></seg>
<seg xml:id="CH2a1765_CHANT_001-1a.228">佛不可議。<lb/></seg>
<seg xml:id="CH2a1765_CHANT_001-1a.229">諸法亦不可議。<lb/></seg>
<seg xml:id="CH2a1765_CHANT_001-1a.230">以是為金剛。<lb/></seg>
<seg xml:id="CH2a1765_CHANT_001-1a.231">佛言。<lb/></seg>
<seg xml:id="CH2a1765_CHANT_001-1a.232">何所為金剛者。<lb/></seg>
<seg xml:id="CH2a1765_CHANT_001-1a.233">文殊言。<lb/></seg>
<seg xml:id="CH2a1765_CHANT_001-1a.234">勝諸法故。<lb/></seg>
<seg xml:id="CH2a1765_CHANT_001-1a.235">佛者法法之審故。<lb/></seg>
<seg xml:id="CH2a1765_CHANT_001-1a.236">是為金剛佛。<lb/></seg>
<seg xml:id="CH2a1765_CHANT_001-1a.237">以何因為金剛。<lb/></seg>
<seg xml:id="CH2a1765_CHANT_001-1a.238">則答言。<lb/></seg>
<seg xml:id="CH2a1765_CHANT_001-1a.239">所有無所有。<lb/></seg>
<seg xml:id="CH2a1765_CHANT_001-1a.240">一一求之無所有。<lb/></seg>
<seg xml:id="CH2a1765_CHANT_001-1a.241">故曰空。<lb/></seg>
<seg xml:id="CH2a1765_CHANT_001-1a.242">空者是佛。<lb/></seg>
<seg xml:id="CH2a1765_CHANT_001-1a.243">以是為金剛。<lb/></seg>
<seg xml:id="CH2a1765_CHANT_001-1a.244">一切諸法皆佛。<lb/></seg>
<seg xml:id="CH2a1765_CHANT_001-1a.245">依無所依是故金剛。<lb/></seg>
<seg xml:id="CH2a1765_CHANT_001-1a.246">何緣是為金剛。<lb/></seg>
<seg xml:id="CH2a1765_CHANT_001-1a.247">則言無所依者無所近。<lb/></seg>
<seg xml:id="CH2a1765_CHANT_001-1a.248">是故為金剛。<lb/></seg>
<seg xml:id="CH2a1765_CHANT_001-1a.249">佛語文殊。<lb/></seg>
<seg xml:id="CH2a1765_CHANT_001-1a.250">今我欲作感應。<lb/></seg>
<seg xml:id="CH2a1765_CHANT_001-1a.251">令阿難來所以者何。<lb/></seg>
<seg xml:id="CH2a1765_CHANT_001-1a.252">為一切受法故。<lb/></seg>
<seg xml:id="CH2a1765_CHANT_001-1a.253">文殊問佛。<lb/></seg>
<seg xml:id="CH2a1765_CHANT_001-1a.254">屬所說法無所見無所得。<lb/></seg>
<seg xml:id="CH2a1765_CHANT_001-1a.255">阿難來者當取何法。<lb/></seg>
<seg xml:id="CH2a1765_CHANT_001-1a.256">佛言善哉善哉。<lb/></seg>
<seg xml:id="CH2a1765_CHANT_001-1a.257">如文殊所說。<lb/></seg>
<seg xml:id="CH2a1765_CHANT_001-1a.258">佛言我見東方無央數阿僧祇剎土諸佛皆悉說是。<lb/></seg>
<seg xml:id="CH2a1765_CHANT_001-1a.259">舍利弗出其所止處。<lb/></seg>
<seg xml:id="CH2a1765_CHANT_001-1a.260">到文殊所。<lb/></seg>
<seg xml:id="CH2a1765_CHANT_001-1a.261">見而不在。<lb/></seg>
<seg xml:id="CH2a1765_CHANT_001-1a.262">便至佛所。<lb/></seg>
<seg xml:id="CH2a1765_CHANT_001-1a.263">於門外住。<lb/></seg>
<seg xml:id="CH2a1765_CHANT_001-1a.264">佛謂文殊言。<lb/></seg>
<seg xml:id="CH2a1765_CHANT_001-1a.265">呼舍利弗入。<lb/></seg>
<seg xml:id="CH2a1765_CHANT_001-1a.266">文殊問佛。<lb/></seg>
<seg xml:id="CH2a1765_CHANT_001-1a.267">本際法身有中有外有內。<lb/></seg>
<seg xml:id="CH2a1765_CHANT_001-1a.268">當從何所得。<lb/></seg>
<seg xml:id="CH2a1765_CHANT_001-1a.269">佛言不可得。<lb/></seg>
<seg xml:id="CH2a1765_CHANT_001-1a.270">答言。<lb/></seg>
<seg xml:id="CH2a1765_CHANT_001-1a.271">本際以無際。<lb/></seg>
<seg xml:id="CH2a1765_CHANT_001-1a.272">復言。<lb/></seg>
<seg xml:id="CH2a1765_CHANT_001-1a.273">舍利弗者亦在法身中。<lb/></seg>
<seg xml:id="CH2a1765_CHANT_001-1a.274">不而所從來。<lb/></seg>
<seg xml:id="CH2a1765_CHANT_001-1a.275">當所入。<lb/></seg>
<seg xml:id="CH2a1765_CHANT_001-1a.276">佛語文殊。<lb/></seg>
<seg xml:id="CH2a1765_CHANT_001-1a.277">若為苦。<lb/></seg>
<seg xml:id="CH2a1765_CHANT_001-1a.278">舍利弗為不苦。<lb/></seg>
<seg xml:id="CH2a1765_CHANT_001-1a.279">譬如諸聲聞在內與我俱語而若在外住。<lb/></seg>
<seg xml:id="CH2a1765_CHANT_001-1a.280">不用時入。<lb/></seg>
<seg xml:id="CH2a1765_CHANT_001-1a.281">是不為煩。<lb/></seg>
<seg xml:id="CH2a1765_CHANT_001-1a.282">答言。<lb/></seg>
<seg xml:id="CH2a1765_CHANT_001-1a.283">雖在外住亦不苦亦不煩。<lb/></seg>
<seg xml:id="CH2a1765_CHANT_001-1a.284">佛問。<lb/></seg>
<seg xml:id="CH2a1765_CHANT_001-1a.285">若以何故。<lb/></seg>
<seg xml:id="CH2a1765_CHANT_001-1a.286">不苦不煩。<lb/></seg>
<seg xml:id="CH2a1765_CHANT_001-1a.287">文殊言。<lb/></seg>
<seg xml:id="CH2a1765_CHANT_001-1a.288">佛為聲聞說法。<lb/></seg>
<seg xml:id="CH2a1765_CHANT_001-1a.289">我亦如是故不苦不煩。<lb/></seg>
<seg xml:id="CH2a1765_CHANT_001-1a.290">所以者何。<lb/></seg>
<seg xml:id="CH2a1765_CHANT_001-1a.291">諸佛所離法身故。<lb/></seg>
<seg xml:id="CH2a1765_CHANT_001-1a.292">文殊言。<lb/></seg>
<seg xml:id="CH2a1765_CHANT_001-1a.293">譬如恆邊沙劫不見佛。<lb/></seg>
<seg xml:id="CH2a1765_CHANT_001-1a.294">亦不得入。<lb/></seg>
<seg xml:id="CH2a1765_CHANT_001-1a.295">亦不苦不煩。<lb/></seg>
<seg xml:id="CH2a1765_CHANT_001-1a.296">所以故。<lb/></seg>
<seg xml:id="CH2a1765_CHANT_001-1a.297">佛所說法亦無增無減。<lb/></seg>
<seg xml:id="CH2a1765_CHANT_001-1a.298">所以者何。<lb/></seg>
<seg xml:id="CH2a1765_CHANT_001-1a.299">諸法無有主。<lb/></seg>
<seg xml:id="CH2a1765_CHANT_001-1a.300">以是故無苦無煩。<lb/></seg>
<seg xml:id="CH2a1765_CHANT_001-1a.301">諸所有名。<lb/></seg>
<seg xml:id="CH2a1765_CHANT_001-1a.302">佛因是而教人。<lb/></seg>
<seg xml:id="CH2a1765_CHANT_001-1a.303">所以者何。<lb/></seg>
<seg xml:id="CH2a1765_CHANT_001-1a.304">佛以是教故。<lb/></seg>
<seg xml:id="CH2a1765_CHANT_001-1a.305">佛遙問舍利弗。<lb/></seg>
<seg xml:id="CH2a1765_CHANT_001-1a.306">汝悉聞文殊所語不。<lb/></seg>
<seg xml:id="CH2a1765_CHANT_001-1a.307">舍利弗言惟。<lb/></seg>
<seg xml:id="CH2a1765_CHANT_001-1a.308">佛勿以自勞。<lb/></seg>
<seg xml:id="CH2a1765_CHANT_001-1a.309">願樂於是往聽其法。<lb/></seg>
<seg xml:id="CH2a1765_CHANT_001-1a.310">文殊白佛。<lb/></seg>
<seg xml:id="CH2a1765_CHANT_001-1a.311">可令舍利弗來入。<lb/></seg>
<seg xml:id="CH2a1765_CHANT_001-1a.312">佛遙謂舍利弗前。<lb/></seg>
<seg xml:id="CH2a1765_CHANT_001-1a.313">前已作禮就坐。<lb/></seg>
<seg xml:id="CH2a1765_CHANT_001-1a.314">文殊謂舍利弗。<lb/></seg>
<seg xml:id="CH2a1765_CHANT_001-1a.315">於是法中何所而尊。<lb/></seg>
<seg xml:id="CH2a1765_CHANT_001-1a.316">欲入聽之聞說尊法。<lb/></seg>
<seg xml:id="CH2a1765_CHANT_001-1a.317">愛樂欲聞故入欲聽。<lb/></seg>
<seg xml:id="CH2a1765_CHANT_001-1a.318">文殊言。<lb/></seg>
<seg xml:id="CH2a1765_CHANT_001-1a.319">審如若所說。<lb/></seg>
<seg xml:id="CH2a1765_CHANT_001-1a.320">是法實尊甚深甚深。<lb/></seg>
<seg xml:id="CH2a1765_CHANT_001-1a.321">何以故。<lb/></seg>
<seg xml:id="CH2a1765_CHANT_001-1a.322">是法無有二心故。<lb/></seg>
<seg xml:id="CH2a1765_CHANT_001-1a.323">所以者何。<lb/></seg>
<seg xml:id="CH2a1765_CHANT_001-1a.324">非若所知。<lb/></seg>
<seg xml:id="CH2a1765_CHANT_001-1a.325">不在其中。<lb/></seg>
<seg xml:id="CH2a1765_CHANT_001-1a.326">諸羅漢辟支佛。<lb/></seg>
<seg xml:id="CH2a1765_CHANT_001-1a.327">亦復如是。<lb/></seg>
<seg xml:id="CH2a1765_CHANT_001-1a.328">及求佛道者。<lb/></seg>
<seg xml:id="CH2a1765_CHANT_001-1a.329">何以故。<lb/></seg>
<seg xml:id="CH2a1765_CHANT_001-1a.330">不可得故。<lb/></seg>
<seg xml:id="CH2a1765_CHANT_001-1a.331">亦不從悕望得。<lb/></seg>
<seg xml:id="CH2a1765_CHANT_001-1a.332">以是故無能在其中。<lb/></seg>
<seg xml:id="CH2a1765_CHANT_001-1a.333">本清淨故。<lb/></seg>
<seg xml:id="CH2a1765_CHANT_001-1a.334">諸法亦清淨。<lb/></seg>
<seg xml:id="CH2a1765_CHANT_001-1a.335">舍利弗問文殊。<lb/></seg>
<seg xml:id="CH2a1765_CHANT_001-1a.336">所以羅漢不在其中。<lb/></seg>
<seg xml:id="CH2a1765_CHANT_001-1a.337">文殊言。<lb/></seg>
<seg xml:id="CH2a1765_CHANT_001-1a.338">淫怒盡是為羅漢。<lb/></seg>
<seg xml:id="CH2a1765_CHANT_001-1a.339">無所住無所成。<lb/></seg>
<seg xml:id="CH2a1765_CHANT_001-1a.340">當在何所中。<lb/></seg>
<seg xml:id="CH2a1765_CHANT_001-1a.341">舍利弗言。<lb/></seg>
<seg xml:id="CH2a1765_CHANT_001-1a.342">故到人處不見。<lb/></seg>
<seg xml:id="CH2a1765_CHANT_001-1a.343">以是故來至聞。<lb/></seg>
<seg xml:id="CH2a1765_CHANT_001-1a.344">但欲聞深法故。<lb/></seg>
<seg xml:id="CH2a1765_CHANT_001-1a.345">舍利弗言。<lb/></seg>
<seg xml:id="CH2a1765_CHANT_001-1a.346">我從佛若從人聞其法。<lb/></seg>
<seg xml:id="CH2a1765_CHANT_001-1a.347">誠無厭極。<lb/></seg>
<seg xml:id="CH2a1765_CHANT_001-1a.348">時文殊言。<lb/></seg>
<seg xml:id="CH2a1765_CHANT_001-1a.349">於法無厭極。<lb/></seg>
<seg xml:id="CH2a1765_CHANT_001-1a.350">如舍利弗所語。<lb/></seg>
<seg xml:id="CH2a1765_CHANT_001-1a.351">文殊問。<lb/></seg>
<seg xml:id="CH2a1765_CHANT_001-1a.352">法身能有所受法不。<lb/></seg>
<seg xml:id="CH2a1765_CHANT_001-1a.353">何故而無厭極。<lb/></seg>
<seg xml:id="CH2a1765_CHANT_001-1a.354">舍利弗言。<lb/></seg>
<seg xml:id="CH2a1765_CHANT_001-1a.355">法身無所受。<lb/></seg>
<seg xml:id="CH2a1765_CHANT_001-1a.356">其本際有所受不。<lb/></seg>
<seg xml:id="CH2a1765_CHANT_001-1a.357">舍利弗言。<lb/></seg>
<seg xml:id="CH2a1765_CHANT_001-1a.358">無所受。<lb/></seg>
<seg xml:id="CH2a1765_CHANT_001-1a.359">文殊答舍利弗。<lb/></seg>
<seg xml:id="CH2a1765_CHANT_001-1a.360">本際無所受故。<lb/></seg>
<seg xml:id="CH2a1765_CHANT_001-1a.361">而若無厭極。<lb/></seg>
<seg xml:id="CH2a1765_CHANT_001-1a.362">文殊言。<lb/></seg>
<seg xml:id="CH2a1765_CHANT_001-1a.363">若本際受法。<lb/></seg>
<seg xml:id="CH2a1765_CHANT_001-1a.364">汝有厭極。<lb/></seg>
<seg xml:id="CH2a1765_CHANT_001-1a.365">舍利弗言。<lb/></seg>
<seg xml:id="CH2a1765_CHANT_001-1a.366">除佛所說。<lb/></seg>
<seg xml:id="CH2a1765_CHANT_001-1a.367">我之所說無有與等。<lb/></seg>
<seg xml:id="CH2a1765_CHANT_001-1a.368">文殊言。<lb/></seg>
<seg xml:id="CH2a1765_CHANT_001-1a.369">汝能自信其法至泥洹。<lb/></seg>
<seg xml:id="CH2a1765_CHANT_001-1a.370">若自信不至泥洹。<lb/></seg>
<seg xml:id="CH2a1765_CHANT_001-1a.371">舍利弗言。<lb/></seg>
<seg xml:id="CH2a1765_CHANT_001-1a.372">從本以悉般泥洹。<lb/></seg>
<seg xml:id="CH2a1765_CHANT_001-1a.373">文殊言。<lb/></seg>
<seg xml:id="CH2a1765_CHANT_001-1a.374">寧自信。<lb/></seg>
<seg xml:id="CH2a1765_CHANT_001-1a.375">常於是不動轉。<lb/></seg>
<seg xml:id="CH2a1765_CHANT_001-1a.376">舍利弗言信。<lb/></seg>
<seg xml:id="CH2a1765_CHANT_001-1a.377">復問從何所信。<lb/></seg>
<seg xml:id="CH2a1765_CHANT_001-1a.378">則答言。<lb/></seg>
<seg xml:id="CH2a1765_CHANT_001-1a.379">法身無所生無所滅。<lb/></seg>
<seg xml:id="CH2a1765_CHANT_001-1a.380">故知無所動轉。<lb/></seg>
<seg xml:id="CH2a1765_CHANT_001-1a.381">復問。<lb/></seg>
<seg xml:id="CH2a1765_CHANT_001-1a.382">信羅漢盡無有餘無所復知不。<lb/></seg>
<seg xml:id="CH2a1765_CHANT_001-1a.383">舍利弗言信。<lb/></seg>
<seg xml:id="CH2a1765_CHANT_001-1a.384">從何所信。<lb/></seg>
<seg xml:id="CH2a1765_CHANT_001-1a.385">其知以無所復有故無所知。<lb/></seg>
<seg xml:id="CH2a1765_CHANT_001-1a.386">無所知者無所止。<lb/></seg>
<seg xml:id="CH2a1765_CHANT_001-1a.387">故曰盡。<lb/></seg>
<seg xml:id="CH2a1765_CHANT_001-1a.388">文殊言。<lb/></seg>
<seg xml:id="CH2a1765_CHANT_001-1a.389">羅漢盡故如是。<lb/></seg>
<seg xml:id="CH2a1765_CHANT_001-1a.390">何以故。<lb/></seg>
<seg xml:id="CH2a1765_CHANT_001-1a.391">舍利弗言。<lb/></seg>
<seg xml:id="CH2a1765_CHANT_001-1a.392">悉捨諸法無所得故。<lb/></seg>
<seg xml:id="CH2a1765_CHANT_001-1a.393">文殊問。<lb/></seg>
<seg xml:id="CH2a1765_CHANT_001-1a.394">汝信以恆邊沙佛般泥洹以不般泥洹。<lb/></seg>
<seg xml:id="CH2a1765_CHANT_001-1a.395">舍利弗言信。<lb/></seg>
<seg xml:id="CH2a1765_CHANT_001-1a.396">從何所信。<lb/></seg>
<seg xml:id="CH2a1765_CHANT_001-1a.397">法身不生不死故。<lb/></seg>
<seg xml:id="CH2a1765_CHANT_001-1a.398">不般泥洹。<lb/></seg>
<seg xml:id="CH2a1765_CHANT_001-1a.399">文殊問。<lb/></seg>
<seg xml:id="CH2a1765_CHANT_001-1a.400">信諸佛為一佛不。<lb/></seg>
<seg xml:id="CH2a1765_CHANT_001-1a.401">舍利弗言信。<lb/></seg>
<seg xml:id="CH2a1765_CHANT_001-1a.402">從何所信之。<lb/></seg>
<seg xml:id="CH2a1765_CHANT_001-1a.403">答曰。<lb/></seg>
<seg xml:id="CH2a1765_CHANT_001-1a.404">一法身無有二故。<lb/></seg>
<seg xml:id="CH2a1765_CHANT_001-1a.405">文殊問。<lb/></seg>
<seg xml:id="CH2a1765_CHANT_001-1a.406">信諸所有剎土為一剎土不。<lb/></seg>
<seg xml:id="CH2a1765_CHANT_001-1a.407">舍利弗言信。<lb/></seg>
<seg xml:id="CH2a1765_CHANT_001-1a.408">從何所信。<lb/></seg>
<seg xml:id="CH2a1765_CHANT_001-1a.409">答言所有盡故。<lb/></seg>
<seg xml:id="CH2a1765_CHANT_001-1a.410">文殊復問。<lb/></seg>
<seg xml:id="CH2a1765_CHANT_001-1a.411">能信一切法。<lb/></seg>
<seg xml:id="CH2a1765_CHANT_001-1a.412">無所識無所脫。<lb/></seg>
<seg xml:id="CH2a1765_CHANT_001-1a.413">無所念無有證。<lb/></seg>
<seg xml:id="CH2a1765_CHANT_001-1a.414">舍利弗言信。<lb/></seg>
<seg xml:id="CH2a1765_CHANT_001-1a.415">從何所信。<lb/></seg>
<seg xml:id="CH2a1765_CHANT_001-1a.416">無自然而知自然者。<lb/></seg>
<seg xml:id="CH2a1765_CHANT_001-1a.417">故無所識無所脫。<lb/></seg>
<seg xml:id="CH2a1765_CHANT_001-1a.418">無所念無有證。<lb/></seg>
<seg xml:id="CH2a1765_CHANT_001-1a.419">亦不生不滅。<lb/></seg>
<seg xml:id="CH2a1765_CHANT_001-1a.420">亦不見亦不有見。<lb/></seg>
<seg xml:id="CH2a1765_CHANT_001-1a.421">本際無處。<lb/></seg>
<seg xml:id="CH2a1765_CHANT_001-1a.422">所以故信。<lb/></seg>
<seg xml:id="CH2a1765_CHANT_001-1a.423">文殊復問。<lb/></seg>
<seg xml:id="CH2a1765_CHANT_001-1a.424">信法身住。<lb/></seg>
<seg xml:id="CH2a1765_CHANT_001-1a.425">無所生無所滅無所止。<lb/></seg>
<seg xml:id="CH2a1765_CHANT_001-1a.426">舍利弗言信。<lb/></seg>
<seg xml:id="CH2a1765_CHANT_001-1a.427">從何所信之亦不是法。<lb/></seg>
<seg xml:id="CH2a1765_CHANT_001-1a.428">有所生有所滅有所止。<lb/></seg>
<seg xml:id="CH2a1765_CHANT_001-1a.429">以故信。<lb/></seg>
<seg xml:id="CH2a1765_CHANT_001-1a.430">文殊問。<lb/></seg>
<seg xml:id="CH2a1765_CHANT_001-1a.431">能信不可計法身所從出。<lb/></seg>
<seg xml:id="CH2a1765_CHANT_001-1a.432">能知處不。<lb/></seg>
<seg xml:id="CH2a1765_CHANT_001-1a.433">舍利弗言信。<lb/></seg>
<seg xml:id="CH2a1765_CHANT_001-1a.434">從何所信。<lb/></seg>
<seg xml:id="CH2a1765_CHANT_001-1a.435">答言。<lb/></seg>
<seg xml:id="CH2a1765_CHANT_001-1a.436">法身者亦無淫怒癡故。<lb/></seg>
<seg xml:id="CH2a1765_CHANT_001-1a.437">信之而無處。<lb/></seg>
<seg xml:id="CH2a1765_CHANT_001-1a.438">復問舍利弗。<lb/></seg>
<seg xml:id="CH2a1765_CHANT_001-1a.439">乃信諸法依佛依無所依等不。<lb/></seg>
<seg xml:id="CH2a1765_CHANT_001-1a.440">答言信之。<lb/></seg>
<seg xml:id="CH2a1765_CHANT_001-1a.441">從何所信。<lb/></seg>
<seg xml:id="CH2a1765_CHANT_001-1a.442">答言。<lb/></seg>
<seg xml:id="CH2a1765_CHANT_001-1a.443">無所止。<lb/></seg>
<seg xml:id="CH2a1765_CHANT_001-1a.444">無所止者。<lb/></seg>
<seg xml:id="CH2a1765_CHANT_001-1a.445">謂不可見之所依。<lb/></seg>
<seg xml:id="CH2a1765_CHANT_001-1a.446">文殊言。<lb/></seg>
<seg xml:id="CH2a1765_CHANT_001-1a.447">善哉善哉。<lb/></seg>
<seg xml:id="CH2a1765_CHANT_001-1a.448">舍利弗。<lb/></seg>
<seg xml:id="CH2a1765_CHANT_001-1a.449">如若之境界。<lb/></seg>
<seg xml:id="CH2a1765_CHANT_001-1a.450">我悉問之。<lb/></seg>
<seg xml:id="CH2a1765_CHANT_001-1a.451">若皆答其所知。<lb/></seg>
<seg xml:id="CH2a1765_CHANT_001-1a.452">舍利弗語文殊。<lb/></seg>
<seg xml:id="CH2a1765_CHANT_001-1a.453">今我所聞者。<lb/></seg>
<seg xml:id="CH2a1765_CHANT_001-1a.454">以念不復忘。<lb/></seg>
<seg xml:id="CH2a1765_CHANT_001-1a.455">佛謂舍利弗。<lb/></seg>
<seg xml:id="CH2a1765_CHANT_001-1a.456">若有男子女人。<lb/></seg>
<seg xml:id="CH2a1765_CHANT_001-1a.457">聞是法持諷誦讀。<lb/></seg>
<seg xml:id="CH2a1765_CHANT_001-1a.458">為一切人廣說。<lb/></seg>
<seg xml:id="CH2a1765_CHANT_001-1a.459">為解其義。<lb/></seg>
<seg xml:id="CH2a1765_CHANT_001-1a.460">疾得所欲。<lb/></seg>
<seg xml:id="CH2a1765_CHANT_001-1a.461">文殊語舍利弗。<lb/></seg>
<seg xml:id="CH2a1765_CHANT_001-1a.462">今佛所說無有異。<lb/></seg>
<seg xml:id="CH2a1765_CHANT_001-1a.463">舍利弗白佛。<lb/></seg>
<seg xml:id="CH2a1765_CHANT_001-1a.464">以供養前佛者。<lb/></seg>
<seg xml:id="CH2a1765_CHANT_001-1a.465">所以彼者來悉得是印。<lb/></seg>
<seg xml:id="CH2a1765_CHANT_001-1a.466">是法名曰何等。<lb/></seg>
<seg xml:id="CH2a1765_CHANT_001-1a.467">當云何行。<lb/></seg>
<seg xml:id="CH2a1765_CHANT_001-1a.468">名曰問法身寶積。<lb/></seg>
<seg xml:id="CH2a1765_CHANT_001-1a.469">持本際持無所處。<lb/></seg>
<seg xml:id="CH2a1765_CHANT_001-1a.470">所持持一切諸法。<lb/></seg>
<seg xml:id="CH2a1765_CHANT_001-1a.471">無所罣礙。<lb/></seg>
<seg xml:id="CH2a1765_CHANT_001-1a.472">其從若聞是者。<lb/></seg>
<seg xml:id="CH2a1765_CHANT_001-1a.473">便因是法悉逮得。<lb/></seg>
<seg xml:id="CH2a1765_CHANT_001-1a.474">其聞者復教詔餘人。<lb/></seg>
<seg xml:id="CH2a1765_CHANT_001-1a.475">展轉相開導。<lb/></seg>
<seg xml:id="CH2a1765_CHANT_001-1a.476">所以者何。<lb/></seg>
<seg xml:id="CH2a1765_CHANT_001-1a.477">文少而解多。<lb/></seg>
<seg xml:id="CH2a1765_CHANT_001-1a.478">佛說是經。<lb/></seg>
<seg xml:id="CH2a1765_CHANT_001-1a.479">舍利弗羅漢。<lb/></seg>
<seg xml:id="CH2a1765_CHANT_001-1a.480">文殊師利菩薩。<lb/></seg>
<seg xml:id="CH2a1765_CHANT_001-1a.481">諸天人世間人民龍鬼神。<lb/></seg>
<seg xml:id="CH2a1765_CHANT_001-1a.482">一切歡喜。<lb/></seg>
<seg xml:id="CH2a1765_CHANT_001-1a.483">作禮而去。<lb/></seg>
</p>
</div>
</body>
</text>
</TEI>
