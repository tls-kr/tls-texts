<TEI xmlns="http://www.tei-c.org/ns/1.0" xml:id="CH2a1768">
<teiHeader>
<fileDesc>
<titleStmt>
<title>佛為年少比丘說正事經</title>
</titleStmt>
<editionStmt><edition><idno type="kanripo">CH2a1768</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛為年少比丘說正事經</head>
<p>
<seg xml:id="CH2a1768_CHANT_001-1a.1"><pb xml:id="CH2a1768_CHANT_001-1a" ed="CHANT" n="001-1a"/><lb/></seg>
<seg xml:id="CH2a1768_CHANT_001-1a.2">如是我聞。<lb/></seg>
<seg xml:id="CH2a1768_CHANT_001-1a.3">一時佛住舍衛城祇樹給孤獨園。<lb/></seg>
<seg xml:id="CH2a1768_CHANT_001-1a.4">夏安居。<lb/></seg>
<seg xml:id="CH2a1768_CHANT_001-1a.5">爾時眾多上座聲聞。<lb/></seg>
<seg xml:id="CH2a1768_CHANT_001-1a.6">於世尊左右樹下窟中安居。<lb/></seg>
<seg xml:id="CH2a1768_CHANT_001-1a.7">時有眾多年少比丘。<lb/></seg>
<seg xml:id="CH2a1768_CHANT_001-1a.8">詣佛所。<lb/></seg>
<seg xml:id="CH2a1768_CHANT_001-1a.9">稽首佛足。<lb/></seg>
<seg xml:id="CH2a1768_CHANT_001-1a.10">退坐一面。<lb/></seg>
<seg xml:id="CH2a1768_CHANT_001-1a.11">佛為諸年少比丘。<lb/></seg>
<seg xml:id="CH2a1768_CHANT_001-1a.12">種種說法。<lb/></seg>
<seg xml:id="CH2a1768_CHANT_001-1a.13">示教照喜。<lb/></seg>
<seg xml:id="CH2a1768_CHANT_001-1a.14">示教照喜已。<lb/></seg>
<seg xml:id="CH2a1768_CHANT_001-1a.15">默然住。<lb/></seg>
<seg xml:id="CH2a1768_CHANT_001-1a.16">諸年少比丘。<lb/></seg>
<seg xml:id="CH2a1768_CHANT_001-1a.17">聞佛所說。<lb/></seg>
<seg xml:id="CH2a1768_CHANT_001-1a.18">歡喜隨喜。<lb/></seg>
<seg xml:id="CH2a1768_CHANT_001-1a.19">從座起作禮而去。<lb/></seg>
<seg xml:id="CH2a1768_CHANT_001-1a.20">諸年少比丘。<lb/></seg>
<seg xml:id="CH2a1768_CHANT_001-1a.21">往詣上座比丘所。<lb/></seg>
<seg xml:id="CH2a1768_CHANT_001-1a.22">禮諸上座足已。<lb/></seg>
<seg xml:id="CH2a1768_CHANT_001-1a.23">於一面坐。<lb/></seg>
<seg xml:id="CH2a1768_CHANT_001-1a.24">時諸上座比丘。<lb/></seg>
<seg xml:id="CH2a1768_CHANT_001-1a.25">作是念。<lb/></seg>
<seg xml:id="CH2a1768_CHANT_001-1a.26">我等當攝受此諸年少比丘。<lb/></seg>
<seg xml:id="CH2a1768_CHANT_001-1a.27">或一人受一人。<lb/></seg>
<seg xml:id="CH2a1768_CHANT_001-1a.28">或一人受二三多人。<lb/></seg>
<seg xml:id="CH2a1768_CHANT_001-1a.29">作是念已。<lb/></seg>
<seg xml:id="CH2a1768_CHANT_001-1a.30">即便攝受。<lb/></seg>
<seg xml:id="CH2a1768_CHANT_001-1a.31">或一人受一人。<lb/></seg>
<seg xml:id="CH2a1768_CHANT_001-1a.32">或受二三多人。<lb/></seg>
<seg xml:id="CH2a1768_CHANT_001-1a.33">或有上座。<lb/></seg>
<seg xml:id="CH2a1768_CHANT_001-1a.34">乃至受六十人。<lb/></seg>
</p>
<p>
<seg xml:id="CH2a1768_CHANT_001-2a.1"><pb xml:id="CH2a1768_CHANT_001-2a" ed="CHANT" n="001-2a"/><lb/></seg>
<seg xml:id="CH2a1768_CHANT_001-2a.2">爾時世尊十五日布薩時。<lb/></seg>
<seg xml:id="CH2a1768_CHANT_001-2a.3">于大眾前敷座而坐。<lb/></seg>
<seg xml:id="CH2a1768_CHANT_001-2a.4">爾時世尊觀察諸比丘已。<lb/></seg>
<seg xml:id="CH2a1768_CHANT_001-2a.5">告比丘。<lb/></seg>
<seg xml:id="CH2a1768_CHANT_001-2a.6">善哉善哉。<lb/></seg>
<seg xml:id="CH2a1768_CHANT_001-2a.7">我今喜諸比丘行諸正事。<lb/></seg>
<seg xml:id="CH2a1768_CHANT_001-2a.8">是故比丘。<lb/></seg>
<seg xml:id="CH2a1768_CHANT_001-2a.9">當勤精進。<lb/></seg>
<seg xml:id="CH2a1768_CHANT_001-2a.10">於此舍衛國。<lb/></seg>
<seg xml:id="CH2a1768_CHANT_001-2a.11">滿迦提月。<lb/></seg>
<seg xml:id="CH2a1768_CHANT_001-2a.12">諸處人間比丘。<lb/></seg>
<seg xml:id="CH2a1768_CHANT_001-2a.13">聞世尊於舍衛國安居。<lb/></seg>
<seg xml:id="CH2a1768_CHANT_001-2a.14">滿迦提月。<lb/></seg>
<seg xml:id="CH2a1768_CHANT_001-2a.15">已作衣竟。<lb/></seg>
<seg xml:id="CH2a1768_CHANT_001-2a.16">持衣鉢。<lb/></seg>
<seg xml:id="CH2a1768_CHANT_001-2a.17">於舍衛國人間遊行。<lb/></seg>
<seg xml:id="CH2a1768_CHANT_001-2a.18">漸至舍衛國。<lb/></seg>
<seg xml:id="CH2a1768_CHANT_001-2a.19">舉衣鉢洗足已。<lb/></seg>
<seg xml:id="CH2a1768_CHANT_001-2a.20">詣世尊所。<lb/></seg>
<seg xml:id="CH2a1768_CHANT_001-2a.21">稽首禮足已。<lb/></seg>
<seg xml:id="CH2a1768_CHANT_001-2a.22">退坐一面。<lb/></seg>
<seg xml:id="CH2a1768_CHANT_001-2a.23">爾時世尊。<lb/></seg>
<seg xml:id="CH2a1768_CHANT_001-2a.24">為人間比丘。<lb/></seg>
<seg xml:id="CH2a1768_CHANT_001-2a.25">種種說法。<lb/></seg>
<seg xml:id="CH2a1768_CHANT_001-2a.26">示教照喜已默然。<lb/></seg>
<seg xml:id="CH2a1768_CHANT_001-2a.27">爾時人間比丘聞佛說法。<lb/></seg>
<seg xml:id="CH2a1768_CHANT_001-2a.28">歡喜隨喜。<lb/></seg>
<seg xml:id="CH2a1768_CHANT_001-2a.29">從座起作禮而去。<lb/></seg>
<seg xml:id="CH2a1768_CHANT_001-2a.30">往詣上座比丘所。<lb/></seg>
<seg xml:id="CH2a1768_CHANT_001-2a.31">稽首禮足。<lb/></seg>
<seg xml:id="CH2a1768_CHANT_001-2a.32">退坐一面。<lb/></seg>
<seg xml:id="CH2a1768_CHANT_001-2a.33">時諸上座作是念。<lb/></seg>
<seg xml:id="CH2a1768_CHANT_001-2a.34">我等當受此人間比丘。<lb/></seg>
<seg xml:id="CH2a1768_CHANT_001-2a.35">或一人受一人。<lb/></seg>
<seg xml:id="CH2a1768_CHANT_001-2a.36">或二三乃至多人。<lb/></seg>
<seg xml:id="CH2a1768_CHANT_001-2a.37">即便受之或一人受一人。<lb/></seg>
<seg xml:id="CH2a1768_CHANT_001-2a.38">或二三乃至有受六十人者。<lb/></seg>
<seg xml:id="CH2a1768_CHANT_001-2a.39">彼上座比丘受諸人間比丘教戒教授。<lb/></seg>
<seg xml:id="CH2a1768_CHANT_001-2a.40">善知先後次第。<lb/></seg>
<seg xml:id="CH2a1768_CHANT_001-2a.41">爾時世尊月十五日布薩時於大眾前。<lb/></seg>
<seg xml:id="CH2a1768_CHANT_001-2a.42">敷座而坐。<lb/></seg>
<seg xml:id="CH2a1768_CHANT_001-2a.43">觀察諸比丘。<lb/></seg>
<seg xml:id="CH2a1768_CHANT_001-2a.44">告諸比丘。<lb/></seg>
<seg xml:id="CH2a1768_CHANT_001-2a.45">善哉善哉。<lb/></seg>
<seg xml:id="CH2a1768_CHANT_001-2a.46">諸比丘。<lb/></seg>
<seg xml:id="CH2a1768_CHANT_001-2a.47">我欣汝等所行正事。<lb/></seg>
<seg xml:id="CH2a1768_CHANT_001-2a.48">樂法等所行正事。<lb/></seg>
<seg xml:id="CH2a1768_CHANT_001-2a.49">諸比丘。<lb/></seg>
<seg xml:id="CH2a1768_CHANT_001-2a.50">過去諸佛。<lb/></seg>
<seg xml:id="CH2a1768_CHANT_001-2a.51">亦有比丘眾。<lb/></seg>
<seg xml:id="CH2a1768_CHANT_001-2a.52">所行正事。<lb/></seg>
<seg xml:id="CH2a1768_CHANT_001-2a.53">如今此眾。<lb/></seg>
<seg xml:id="CH2a1768_CHANT_001-2a.54">未來諸佛。<lb/></seg>
<seg xml:id="CH2a1768_CHANT_001-2a.55">所有諸眾。<lb/></seg>
<seg xml:id="CH2a1768_CHANT_001-2a.56">亦當如是。<lb/></seg>
<seg xml:id="CH2a1768_CHANT_001-2a.57">所行正事。<lb/></seg>
<seg xml:id="CH2a1768_CHANT_001-2a.58">如今此眾。<lb/></seg>
<seg xml:id="CH2a1768_CHANT_001-2a.59">所以者何。<lb/></seg>
<seg xml:id="CH2a1768_CHANT_001-2a.60">今此眾中。<lb/></seg>
<seg xml:id="CH2a1768_CHANT_001-2a.61">諸長老比丘。<lb/></seg>
<seg xml:id="CH2a1768_CHANT_001-2a.62">有得初禪第二禪第三禪第四禪。<lb/></seg>
<seg xml:id="CH2a1768_CHANT_001-2a.63">慈悲喜捨。<lb/></seg>
<seg xml:id="CH2a1768_CHANT_001-2a.64">空入處。<lb/></seg>
<seg xml:id="CH2a1768_CHANT_001-2a.65">識入處。<lb/></seg>
<seg xml:id="CH2a1768_CHANT_001-2a.66">無所有入處。<lb/></seg>
<seg xml:id="CH2a1768_CHANT_001-2a.67">非想非非想處。<lb/></seg>
<seg xml:id="CH2a1768_CHANT_001-2a.68">具足住。<lb/></seg>
<seg xml:id="CH2a1768_CHANT_001-2a.69">有比丘三結盡得須陀洹。<lb/></seg>
<seg xml:id="CH2a1768_CHANT_001-2a.70">不墮惡趣。<lb/></seg>
<seg xml:id="CH2a1768_CHANT_001-2a.71">法決定向三菩提。<lb/></seg>
<seg xml:id="CH2a1768_CHANT_001-2a.72">七有天人往生究竟苦邊。<lb/></seg>
<seg xml:id="CH2a1768_CHANT_001-2a.73">有比丘三結盡。<lb/></seg>
<seg xml:id="CH2a1768_CHANT_001-2a.74">貪恚癡薄。<lb/></seg>
<seg xml:id="CH2a1768_CHANT_001-2a.75">得斯陀含。<lb/></seg>
<seg xml:id="CH2a1768_CHANT_001-2a.76">有比丘。<lb/></seg>
<seg xml:id="CH2a1768_CHANT_001-2a.77">五下分結盡。<lb/></seg>
<seg xml:id="CH2a1768_CHANT_001-2a.78">得阿那含。<lb/></seg>
<seg xml:id="CH2a1768_CHANT_001-2a.79">生般涅槃。<lb/></seg>
<seg xml:id="CH2a1768_CHANT_001-2a.80">不復還生。<lb/></seg>
<seg xml:id="CH2a1768_CHANT_001-2a.81">此世有比丘。<lb/></seg>
<seg xml:id="CH2a1768_CHANT_001-2a.82">得無量神通境界。<lb/></seg>
<seg xml:id="CH2a1768_CHANT_001-2a.83">天耳他心智宿命智生死智漏盡智。<lb/></seg>
<seg xml:id="CH2a1768_CHANT_001-2a.84">有比丘。<lb/></seg>
<seg xml:id="CH2a1768_CHANT_001-2a.85">修不淨觀斷貪欲。<lb/></seg>
<seg xml:id="CH2a1768_CHANT_001-2a.86">修慈心斷瞋恚。<lb/></seg>
<seg xml:id="CH2a1768_CHANT_001-2a.87">修無常想斷我慢。<lb/></seg>
<seg xml:id="CH2a1768_CHANT_001-2a.88">修安那般那念斷覺想。<lb/></seg>
<seg xml:id="CH2a1768_CHANT_001-2a.89">云何比丘。<lb/></seg>
<seg xml:id="CH2a1768_CHANT_001-2a.90">修安那般那念斷覺想。<lb/></seg>
<seg xml:id="CH2a1768_CHANT_001-2a.91">是比丘依止聚落。<lb/></seg>
<seg xml:id="CH2a1768_CHANT_001-2a.92">乃至觀滅出息如觀滅出息覺。<lb/></seg>
<seg xml:id="CH2a1768_CHANT_001-2a.93">是名修安那般那念斷覺相。<lb/></seg>
<seg xml:id="CH2a1768_CHANT_001-2a.94">佛說此經已。<lb/></seg>
<seg xml:id="CH2a1768_CHANT_001-2a.95">諸比丘聞佛所說。<lb/></seg>
<seg xml:id="CH2a1768_CHANT_001-2a.96">歡喜奉行。<lb/></seg>
</p>
</div>
</body>
</text>
</TEI>
