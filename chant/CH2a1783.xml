<TEI xmlns="http://www.tei-c.org/ns/1.0" xml:id="CH2a1783">
<teiHeader>
<fileDesc>
<titleStmt>
<title>佛說轉法輪經</title>
</titleStmt>
<editionStmt><edition><idno type="kanripo">CH2a1783</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛說轉法輪經</head>
<p>
<seg xml:id="CH2a1783_CHANT_001-1a.1"><pb xml:id="CH2a1783_CHANT_001-1a" ed="CHANT" n="001-1a"/><lb/></seg>
<seg xml:id="CH2a1783_CHANT_001-1a.2">聞如是。<lb/></seg>
<seg xml:id="CH2a1783_CHANT_001-1a.3">一時佛在波羅㮈國鹿野樹下坐。<lb/></seg>
<seg xml:id="CH2a1783_CHANT_001-1a.4">時有千比丘諸天神。<lb/></seg>
<seg xml:id="CH2a1783_CHANT_001-1a.5">皆大會側塞空中。<lb/></seg>
<seg xml:id="CH2a1783_CHANT_001-1a.6">於是有自然法輪。<lb/></seg>
<seg xml:id="CH2a1783_CHANT_001-1a.7">飛來當佛前轉。<lb/></seg>
<seg xml:id="CH2a1783_CHANT_001-1a.8">佛以手撫輪曰。<lb/></seg>
<seg xml:id="CH2a1783_CHANT_001-1a.9">止往者吾從無數劫來。<lb/></seg>
<seg xml:id="CH2a1783_CHANT_001-1a.10">為名色轉受苦無量。<lb/></seg>
<seg xml:id="CH2a1783_CHANT_001-1a.11">今者癡愛之意已止。<lb/></seg>
<seg xml:id="CH2a1783_CHANT_001-1a.12">漏結之情已解。<lb/></seg>
<seg xml:id="CH2a1783_CHANT_001-1a.13">諸根已定生死已斷。<lb/></seg>
<seg xml:id="CH2a1783_CHANT_001-1a.14">不復轉於五道也。<lb/></seg>
<seg xml:id="CH2a1783_CHANT_001-1a.15">輪即止。<lb/></seg>
<seg xml:id="CH2a1783_CHANT_001-1a.16">於是佛告諸比丘。<lb/></seg>
<seg xml:id="CH2a1783_CHANT_001-1a.17">世間有二事墮邊行。<lb/></seg>
<seg xml:id="CH2a1783_CHANT_001-1a.18">行道弟子捨家者。<lb/></seg>
<seg xml:id="CH2a1783_CHANT_001-1a.19">終身不當與從事。<lb/></seg>
<seg xml:id="CH2a1783_CHANT_001-1a.20">何等二。<lb/></seg>
<seg xml:id="CH2a1783_CHANT_001-1a.21">一為念在貪欲無清淨志。<lb/></seg>
<seg xml:id="CH2a1783_CHANT_001-1a.22">二為猗著身愛不能精進。<lb/></seg>
<seg xml:id="CH2a1783_CHANT_001-1a.23">是故退邊行。<lb/></seg>
<seg xml:id="CH2a1783_CHANT_001-1a.24">不得值佛道德具人。<lb/></seg>
<seg xml:id="CH2a1783_CHANT_001-1a.25">若此比丘不念貪欲著身愛行。<lb/></seg>
<seg xml:id="CH2a1783_CHANT_001-1a.26">可得受中。<lb/></seg>
<seg xml:id="CH2a1783_CHANT_001-1a.27">如來最正覺得眼得慧。<lb/></seg>
<seg xml:id="CH2a1783_CHANT_001-1a.28">從兩邊度自致泥洹。<lb/></seg>
<seg xml:id="CH2a1783_CHANT_001-1a.29">何謂受中。<lb/></seg>
<seg xml:id="CH2a1783_CHANT_001-1a.30">謂受八直之道。<lb/></seg>
<seg xml:id="CH2a1783_CHANT_001-1a.31">一曰正見。<lb/></seg>
<seg xml:id="CH2a1783_CHANT_001-1a.32">二曰正思。<lb/></seg>
<seg xml:id="CH2a1783_CHANT_001-1a.33">三曰正言。<lb/></seg>
<seg xml:id="CH2a1783_CHANT_001-1a.34">四曰正行。<lb/></seg>
<seg xml:id="CH2a1783_CHANT_001-1a.35">五曰正命。<lb/></seg>
<seg xml:id="CH2a1783_CHANT_001-1a.36">六曰正治。<lb/></seg>
<seg xml:id="CH2a1783_CHANT_001-1a.37">七曰正志。<lb/></seg>
<seg xml:id="CH2a1783_CHANT_001-1a.38">八曰正定。<lb/></seg>
<seg xml:id="CH2a1783_CHANT_001-1a.39">若諸比丘本末聞道。<lb/></seg>
<seg xml:id="CH2a1783_CHANT_001-1a.40">當已知甚苦為真諦。<lb/></seg>
<seg xml:id="CH2a1783_CHANT_001-1a.41">已一心受眼受禪思受慧見覺所念令意解。<lb/></seg>
<seg xml:id="CH2a1783_CHANT_001-1a.42">當知甚苦習盡為真諦。<lb/></seg>
<seg xml:id="CH2a1783_CHANT_001-1a.43">已受眼觀禪思慧見覺所念令意解。<lb/></seg>
<seg xml:id="CH2a1783_CHANT_001-1a.44">如是盡真諦。<lb/></seg>
<seg xml:id="CH2a1783_CHANT_001-1a.45">何謂為苦。<lb/></seg>
<seg xml:id="CH2a1783_CHANT_001-1a.46">謂生老苦病苦憂悲惱苦怨憎會苦所愛別苦求不得苦。<lb/></seg>
<seg xml:id="CH2a1783_CHANT_001-1a.47">要從五陰受盛為苦。<lb/></seg>
<seg xml:id="CH2a1783_CHANT_001-1a.48">何謂苦習。<lb/></seg>
<seg xml:id="CH2a1783_CHANT_001-1a.49">謂從愛故而令復有樂性。<lb/></seg>
<seg xml:id="CH2a1783_CHANT_001-1a.50">不離在在貪憙。<lb/></seg>
<seg xml:id="CH2a1783_CHANT_001-1a.51">欲愛色愛不色之愛。<lb/></seg>
<seg xml:id="CH2a1783_CHANT_001-1a.52">是習為苦。<lb/></seg>
<seg xml:id="CH2a1783_CHANT_001-1a.53">何謂苦盡。<lb/></seg>
<seg xml:id="CH2a1783_CHANT_001-1a.54">謂覺從愛復有所樂。<lb/></seg>
<seg xml:id="CH2a1783_CHANT_001-1a.55">淫念不受。<lb/></seg>
<seg xml:id="CH2a1783_CHANT_001-1a.56">不念無餘無淫。<lb/></seg>
<seg xml:id="CH2a1783_CHANT_001-1a.57">捨之無復禪。<lb/></seg>
<seg xml:id="CH2a1783_CHANT_001-1a.58">如是為習盡。<lb/></seg>
<seg xml:id="CH2a1783_CHANT_001-1a.59">何謂苦習盡欲受道。<lb/></seg>
<seg xml:id="CH2a1783_CHANT_001-1a.60">謂受行八直道。<lb/></seg>
<seg xml:id="CH2a1783_CHANT_001-1a.61">正見正思正言正行正命正治正志正定。<lb/></seg>
<seg xml:id="CH2a1783_CHANT_001-1a.62">是為苦習盡受道真諦也。<lb/></seg>
</p>
<p>
<seg xml:id="CH2a1783_CHANT_001-2a.1"><pb xml:id="CH2a1783_CHANT_001-2a" ed="CHANT" n="001-2a"/><lb/></seg>
<seg xml:id="CH2a1783_CHANT_001-2a.2">又是比丘苦為真諦。<lb/></seg>
<seg xml:id="CH2a1783_CHANT_001-2a.3">苦由習為真諦。<lb/></seg>
<seg xml:id="CH2a1783_CHANT_001-2a.4">苦習盡為真諦。<lb/></seg>
<seg xml:id="CH2a1783_CHANT_001-2a.5">苦習盡欲受道為真諦。<lb/></seg>
<seg xml:id="CH2a1783_CHANT_001-2a.6">若本在昔未聞是法者。<lb/></seg>
<seg xml:id="CH2a1783_CHANT_001-2a.7">當受眼觀禪行受慧見受覺念令意得解。<lb/></seg>
<seg xml:id="CH2a1783_CHANT_001-2a.8">若令在斯未聞是四諦法者。<lb/></seg>
<seg xml:id="CH2a1783_CHANT_001-2a.9">當受道眼受禪思受慧覺令意行解。<lb/></seg>
<seg xml:id="CH2a1783_CHANT_001-2a.10">若諸在彼不得聞是四諦法者。<lb/></seg>
<seg xml:id="CH2a1783_CHANT_001-2a.11">亦當受眼受禪受慧受覺令意得解。<lb/></seg>
<seg xml:id="CH2a1783_CHANT_001-2a.12">是為四諦三轉合十二事。<lb/></seg>
<seg xml:id="CH2a1783_CHANT_001-2a.13">知而未淨者吾不與也。<lb/></seg>
<seg xml:id="CH2a1783_CHANT_001-2a.14">一切世間諸天人民若梵若魔沙門梵志。<lb/></seg>
<seg xml:id="CH2a1783_CHANT_001-2a.15">自知證已受行戒定慧解度知見成。<lb/></seg>
<seg xml:id="CH2a1783_CHANT_001-2a.16">是為四極。<lb/></seg>
<seg xml:id="CH2a1783_CHANT_001-2a.17">是生後不復有。<lb/></seg>
<seg xml:id="CH2a1783_CHANT_001-2a.18">長離世間無復憂患。<lb/></seg>
<seg xml:id="CH2a1783_CHANT_001-2a.19">佛說是時。<lb/></seg>
<seg xml:id="CH2a1783_CHANT_001-2a.20">賢者阿若拘鄰等及八千姟天。<lb/></seg>
<seg xml:id="CH2a1783_CHANT_001-2a.21">皆遠塵離垢諸法眼生。<lb/></seg>
<seg xml:id="CH2a1783_CHANT_001-2a.22">其千比丘漏盡意解皆得阿羅漢。<lb/></seg>
<seg xml:id="CH2a1783_CHANT_001-2a.23">及上諸習法應當盡者一切皆轉。<lb/></seg>
<seg xml:id="CH2a1783_CHANT_001-2a.24">眾祐法輪聲三轉。<lb/></seg>
<seg xml:id="CH2a1783_CHANT_001-2a.25">諸天世間在法地者莫不遍聞。<lb/></seg>
<seg xml:id="CH2a1783_CHANT_001-2a.26">至于第一四天王忉利天焰天兜術天不驕樂天化應聲天。<lb/></seg>
<seg xml:id="CH2a1783_CHANT_001-2a.27">至諸梵界須臾遍聞。<lb/></seg>
<seg xml:id="CH2a1783_CHANT_001-2a.28">爾時佛界三千日月萬二千天地皆大震動。<lb/></seg>
<seg xml:id="CH2a1783_CHANT_001-2a.29">是為佛眾祐。<lb/></seg>
<seg xml:id="CH2a1783_CHANT_001-2a.30">始於波羅㮈以無上法輪轉未轉者。<lb/></seg>
<seg xml:id="CH2a1783_CHANT_001-2a.31">照無數度諸天人從是得道。<lb/></seg>
<seg xml:id="CH2a1783_CHANT_001-2a.32">佛說是已。<lb/></seg>
<seg xml:id="CH2a1783_CHANT_001-2a.33">皆大歡喜。<lb/></seg>
</p>
</div>
</body>
</text>
</TEI>
