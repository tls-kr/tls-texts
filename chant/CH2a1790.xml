<TEI xmlns="http://www.tei-c.org/ns/1.0" xml:id="CH2a1790">
<teiHeader>
<fileDesc>
<titleStmt>
<title>佛說太子慕魄經</title>
</titleStmt>
<editionStmt><edition><idno type="kanripo">CH2a1790</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛說太子慕魄經</head>
<p>
<seg xml:id="CH2a1790_CHANT_001-1a.1"><pb xml:id="CH2a1790_CHANT_001-1a" ed="CHANT" n="001-1a"/><lb/></seg>
<seg xml:id="CH2a1790_CHANT_001-1a.2">後漢安息三藏安世高譯<lb/></seg>
</p>
<p>
<seg xml:id="CH2a1790_CHANT_001-1a.3">聞如是。<lb/></seg>
<seg xml:id="CH2a1790_CHANT_001-1a.4">一時佛在舍衛國祇洹阿難邠坻阿藍。<lb/></seg>
<seg xml:id="CH2a1790_CHANT_001-1a.5">時佛語諸比丘。<lb/></seg>
<seg xml:id="CH2a1790_CHANT_001-1a.6">我身宿命為波羅㮈國王。<lb/></seg>
<seg xml:id="CH2a1790_CHANT_001-1a.7">作太子名曰慕魄。<lb/></seg>
<seg xml:id="CH2a1790_CHANT_001-1a.8">始生有異。<lb/></seg>
<seg xml:id="CH2a1790_CHANT_001-1a.9">顏貌端正絕無雙比。<lb/></seg>
<seg xml:id="CH2a1790_CHANT_001-1a.10">自識宿命無數劫事。<lb/></seg>
<seg xml:id="CH2a1790_CHANT_001-1a.11">所更善惡罪福受報壽夭好醜。<lb/></seg>
<seg xml:id="CH2a1790_CHANT_001-1a.12">沒此生彼所從來生。<lb/></seg>
<seg xml:id="CH2a1790_CHANT_001-1a.13">皆悉知見。<lb/></seg>
<seg xml:id="CH2a1790_CHANT_001-1a.14">年十三歲閉口不言。<lb/></seg>
<seg xml:id="CH2a1790_CHANT_001-1a.15">王唯有此一子耳。<lb/></seg>
<seg xml:id="CH2a1790_CHANT_001-1a.16">舉國人民皆重愛之。<lb/></seg>
<seg xml:id="CH2a1790_CHANT_001-1a.17">當繼後嗣襲續王位。<lb/></seg>
<seg xml:id="CH2a1790_CHANT_001-1a.18">然以追識宿命億載存亡禍福。<lb/></seg>
<seg xml:id="CH2a1790_CHANT_001-1a.19">故質不語至十三歲。<lb/></seg>
<seg xml:id="CH2a1790_CHANT_001-1a.20">捐棄形骸志存虛無。<lb/></seg>
<seg xml:id="CH2a1790_CHANT_001-1a.21">漂漂不說飢寒。<lb/></seg>
<seg xml:id="CH2a1790_CHANT_001-1a.22">恬淡質朴意如枯木。<lb/></seg>
<seg xml:id="CH2a1790_CHANT_001-1a.23">雖有耳目不存視聽。<lb/></seg>
<seg xml:id="CH2a1790_CHANT_001-1a.24">智慮雖遠如無心志。<lb/></seg>
<seg xml:id="CH2a1790_CHANT_001-1a.25">不畏污辱亦無憎愛。<lb/></seg>
<seg xml:id="CH2a1790_CHANT_001-1a.26">若盲若聾不說西東。<lb/></seg>
<seg xml:id="CH2a1790_CHANT_001-1a.27">狀如矇瞶不與人同。<lb/></seg>
<seg xml:id="CH2a1790_CHANT_001-1a.28">父王憂慮甚用患苦。<lb/></seg>
<seg xml:id="CH2a1790_CHANT_001-1a.29">深恥鄰國恐見陵嗤。<lb/></seg>
<seg xml:id="CH2a1790_CHANT_001-1a.30">因呼國中諸婆羅門問之。<lb/></seg>
<seg xml:id="CH2a1790_CHANT_001-1a.31">此子何故不能言語乎。<lb/></seg>
<seg xml:id="CH2a1790_CHANT_001-1a.32">婆羅門相視言。<lb/></seg>
<seg xml:id="CH2a1790_CHANT_001-1a.33">此子惡人也。<lb/></seg>
<seg xml:id="CH2a1790_CHANT_001-1a.34">雖面目端正殊好。<lb/></seg>
<seg xml:id="CH2a1790_CHANT_001-1a.35">內懷不親觀相默默。<lb/></seg>
<seg xml:id="CH2a1790_CHANT_001-1a.36">欲害父母危國滅宗。<lb/></seg>
<seg xml:id="CH2a1790_CHANT_001-1a.37">將至不久不可畜養。<lb/></seg>
<seg xml:id="CH2a1790_CHANT_001-1a.38">既不能語當何益王耶。<lb/></seg>
<seg xml:id="CH2a1790_CHANT_001-1a.39">今王了不復生子者。<lb/></seg>
<seg xml:id="CH2a1790_CHANT_001-1a.40">皆是惡子所防固也。<lb/></seg>
<seg xml:id="CH2a1790_CHANT_001-1a.41">是使大王不復生子耳。<lb/></seg>
<seg xml:id="CH2a1790_CHANT_001-1a.42">王宜棄捐當生埋之。<lb/></seg>
<seg xml:id="CH2a1790_CHANT_001-1a.43">爾乃王身可全保國安宗。<lb/></seg>
<seg xml:id="CH2a1790_CHANT_001-1a.44">然後更得生貴子耳。<lb/></seg>
<seg xml:id="CH2a1790_CHANT_001-1a.45">不者甚危。<lb/></seg>
<seg xml:id="CH2a1790_CHANT_001-1a.46">王信狂愚謂為審然。<lb/></seg>
<seg xml:id="CH2a1790_CHANT_001-1a.47">即用悉憂坐起不寧。<lb/></seg>
<seg xml:id="CH2a1790_CHANT_001-1a.48">伎樂不御服美不甘。<lb/></seg>
<seg xml:id="CH2a1790_CHANT_001-1a.49">則與長者大臣共議之云。<lb/></seg>
<seg xml:id="CH2a1790_CHANT_001-1a.50">如之何。<lb/></seg>
<seg xml:id="CH2a1790_CHANT_001-1a.51">或有臣言。<lb/></seg>
<seg xml:id="CH2a1790_CHANT_001-1a.52">遠棄深山無人之處。<lb/></seg>
<seg xml:id="CH2a1790_CHANT_001-1a.53">或有臣言。<lb/></seg>
<seg xml:id="CH2a1790_CHANT_001-1a.54">投沈深水。<lb/></seg>
<seg xml:id="CH2a1790_CHANT_001-1a.55">有一臣言。<lb/></seg>
<seg xml:id="CH2a1790_CHANT_001-1a.56">當如師語。<lb/></seg>
<seg xml:id="CH2a1790_CHANT_001-1a.57">但作深坑傍入如室。<lb/></seg>
<seg xml:id="CH2a1790_CHANT_001-1a.58">給與資糧侍以五僕生置其中。<lb/></seg>
<seg xml:id="CH2a1790_CHANT_001-1a.59">從命所如空刓絕之為。<lb/></seg>
</p>
<p>
<seg xml:id="CH2a1790_CHANT_001-2a.1"><pb xml:id="CH2a1790_CHANT_001-2a" ed="CHANT" n="001-2a"/><lb/></seg>
<seg xml:id="CH2a1790_CHANT_001-2a.2">王即隨此臣所言。<lb/></seg>
<seg xml:id="CH2a1790_CHANT_001-2a.3">即晨遣僕故出埋之。<lb/></seg>
<seg xml:id="CH2a1790_CHANT_001-2a.4">太子心內悲感傷其愚惑。<lb/></seg>
<seg xml:id="CH2a1790_CHANT_001-2a.5">矜慜無量。<lb/></seg>
<seg xml:id="CH2a1790_CHANT_001-2a.6">其母憐哀。<lb/></seg>
<seg xml:id="CH2a1790_CHANT_001-2a.7">心為傷絕言。<lb/></seg>
<seg xml:id="CH2a1790_CHANT_001-2a.8">我無相生子薄命乃值此殃。<lb/></seg>
<seg xml:id="CH2a1790_CHANT_001-2a.9">痛斷我腸哽噎涕泣。<lb/></seg>
<seg xml:id="CH2a1790_CHANT_001-2a.10">悲懷㖪吚感戀靡逮。<lb/></seg>
<seg xml:id="CH2a1790_CHANT_001-2a.11">事不得已俛仰放捨。<lb/></seg>
<seg xml:id="CH2a1790_CHANT_001-2a.12">遣人載出當埋棄之。<lb/></seg>
<seg xml:id="CH2a1790_CHANT_001-2a.13">悉取太子所有衣被瓔珞珠寶。<lb/></seg>
<seg xml:id="CH2a1790_CHANT_001-2a.14">皆用送之。<lb/></seg>
<seg xml:id="CH2a1790_CHANT_001-2a.15">復使於外盡脫取其衣被珠寶。<lb/></seg>
<seg xml:id="CH2a1790_CHANT_001-2a.16">持著一面因共作坑。<lb/></seg>
<seg xml:id="CH2a1790_CHANT_001-2a.17">作坑未竟。<lb/></seg>
<seg xml:id="CH2a1790_CHANT_001-2a.18">慕魄獨於車上深自思惟心與口語。<lb/></seg>
<seg xml:id="CH2a1790_CHANT_001-2a.19">今王以下及人民。<lb/></seg>
<seg xml:id="CH2a1790_CHANT_001-2a.20">皆共謂我為審聾癡啞不能語也。<lb/></seg>
<seg xml:id="CH2a1790_CHANT_001-2a.21">吾所以不語者。<lb/></seg>
<seg xml:id="CH2a1790_CHANT_001-2a.22">正欲捨世緣安身避惱濟神離苦耳。<lb/></seg>
<seg xml:id="CH2a1790_CHANT_001-2a.23">今反當為誑詐所危。<lb/></seg>
<seg xml:id="CH2a1790_CHANT_001-2a.24">既沒身命陷墮彼人。<lb/></seg>
<seg xml:id="CH2a1790_CHANT_001-2a.25">便默自取衣被珠寶持去。<lb/></seg>
<seg xml:id="CH2a1790_CHANT_001-2a.26">作坑人輩不覺慕魄取物去。<lb/></seg>
</p>
<p>
<seg xml:id="CH2a1790_CHANT_001-3a.1"><pb xml:id="CH2a1790_CHANT_001-3a" ed="CHANT" n="001-3a"/><lb/></seg>
<seg xml:id="CH2a1790_CHANT_001-3a.2">時慕魄則到水邊。<lb/></seg>
<seg xml:id="CH2a1790_CHANT_001-3a.3">淨自洗浴以香塗身。<lb/></seg>
<seg xml:id="CH2a1790_CHANT_001-3a.4">悉取衣被瓔珞著之到坑。<lb/></seg>
<seg xml:id="CH2a1790_CHANT_001-3a.5">問曰。<lb/></seg>
<seg xml:id="CH2a1790_CHANT_001-3a.6">作坑何施。<lb/></seg>
<seg xml:id="CH2a1790_CHANT_001-3a.7">其僕對曰。<lb/></seg>
<seg xml:id="CH2a1790_CHANT_001-3a.8">國王有子。<lb/></seg>
<seg xml:id="CH2a1790_CHANT_001-3a.9">名曰慕魄。<lb/></seg>
<seg xml:id="CH2a1790_CHANT_001-3a.10">瘖啞聾癡年十三歲不能言語。<lb/></seg>
<seg xml:id="CH2a1790_CHANT_001-3a.11">王問婆羅門。<lb/></seg>
<seg xml:id="CH2a1790_CHANT_001-3a.12">婆羅門師白言。<lb/></seg>
<seg xml:id="CH2a1790_CHANT_001-3a.13">當生埋之。<lb/></seg>
<seg xml:id="CH2a1790_CHANT_001-3a.14">爾乃安吉全國榮宗利後子孫。<lb/></seg>
<seg xml:id="CH2a1790_CHANT_001-3a.15">以用是故。<lb/></seg>
<seg xml:id="CH2a1790_CHANT_001-3a.16">我等作坑欲埋慕魄。<lb/></seg>
<seg xml:id="CH2a1790_CHANT_001-3a.17">慕魄即曰。<lb/></seg>
<seg xml:id="CH2a1790_CHANT_001-3a.18">我則是太子慕魄也。<lb/></seg>
<seg xml:id="CH2a1790_CHANT_001-3a.19">人即驚悚衣毛為豎。<lb/></seg>
<seg xml:id="CH2a1790_CHANT_001-3a.20">馳走往趣視其車上不見慕魄。<lb/></seg>
<seg xml:id="CH2a1790_CHANT_001-3a.21">還至坑所諦熟觀察。<lb/></seg>
<seg xml:id="CH2a1790_CHANT_001-3a.22">聽聞言語。<lb/></seg>
<seg xml:id="CH2a1790_CHANT_001-3a.23">絕有異聲光景如月。<lb/></seg>
<seg xml:id="CH2a1790_CHANT_001-3a.24">世所希聞動其左右。<lb/></seg>
<seg xml:id="CH2a1790_CHANT_001-3a.25">行者為止。<lb/></seg>
<seg xml:id="CH2a1790_CHANT_001-3a.26">坐者為起。<lb/></seg>
<seg xml:id="CH2a1790_CHANT_001-3a.27">飛鳥走獸皆來會聚。<lb/></seg>
<seg xml:id="CH2a1790_CHANT_001-3a.28">伏太子前聽太子語。<lb/></seg>
</p>
<p>
<seg xml:id="CH2a1790_CHANT_001-4a.1"><pb xml:id="CH2a1790_CHANT_001-4a" ed="CHANT" n="001-4a"/><lb/></seg>
<seg xml:id="CH2a1790_CHANT_001-4a.2">慕魄又曰。<lb/></seg>
<seg xml:id="CH2a1790_CHANT_001-4a.3">觀我手足察我形容。<lb/></seg>
<seg xml:id="CH2a1790_CHANT_001-4a.4">云何群迷誑詐所惑。<lb/></seg>
<seg xml:id="CH2a1790_CHANT_001-4a.5">以謬為諦生相捐棄。<lb/></seg>
<seg xml:id="CH2a1790_CHANT_001-4a.6">發意所陳言成文章。<lb/></seg>
<seg xml:id="CH2a1790_CHANT_001-4a.7">左右惶敬已咸惶露。<lb/></seg>
<seg xml:id="CH2a1790_CHANT_001-4a.8">上合下同靡不順從。<lb/></seg>
<seg xml:id="CH2a1790_CHANT_001-4a.9">其儀大惶征營悚慄。<lb/></seg>
<seg xml:id="CH2a1790_CHANT_001-4a.10">兩兩相視面目竝青。<lb/></seg>
<seg xml:id="CH2a1790_CHANT_001-4a.11">咸曰。<lb/></seg>
<seg xml:id="CH2a1790_CHANT_001-4a.12">太子甚神乃如是也。<lb/></seg>
<seg xml:id="CH2a1790_CHANT_001-4a.13">皆前作禮叩頭求哀。<lb/></seg>
<seg xml:id="CH2a1790_CHANT_001-4a.14">願赦我罪共還入宮到父王所。<lb/></seg>
<seg xml:id="CH2a1790_CHANT_001-4a.15">慕魄曰。<lb/></seg>
<seg xml:id="CH2a1790_CHANT_001-4a.16">今已見棄不宜復還也。<lb/></seg>
<seg xml:id="CH2a1790_CHANT_001-4a.17">汝徑自往白王令知。<lb/></seg>
<seg xml:id="CH2a1790_CHANT_001-4a.18">僕即犇馳白王如是。<lb/></seg>
<seg xml:id="CH2a1790_CHANT_001-4a.19">其母哀傷使人問狀。<lb/></seg>
<seg xml:id="CH2a1790_CHANT_001-4a.20">僕曰。<lb/></seg>
<seg xml:id="CH2a1790_CHANT_001-4a.21">太子甚神開口一言真驚恐人。<lb/></seg>
<seg xml:id="CH2a1790_CHANT_001-4a.22">聞者皆擾行者滿道。<lb/></seg>
<seg xml:id="CH2a1790_CHANT_001-4a.23">王則愕然且喜且悲深怪所以王與夫人便共驂駕往迎太子。<lb/></seg>
<seg xml:id="CH2a1790_CHANT_001-4a.24">國民大小莫不馳動觀瞻滿道。<lb/></seg>
<seg xml:id="CH2a1790_CHANT_001-4a.25">咸曰。<lb/></seg>
<seg xml:id="CH2a1790_CHANT_001-4a.26">太子類如欲見神形。<lb/></seg>
<seg xml:id="CH2a1790_CHANT_001-4a.27">王未到頃。<lb/></seg>
<seg xml:id="CH2a1790_CHANT_001-4a.28">慕魄心即自念。<lb/></seg>
<seg xml:id="CH2a1790_CHANT_001-4a.29">當學道耳。<lb/></seg>
<seg xml:id="CH2a1790_CHANT_001-4a.30">適發此意天帝釋即為化作園觀浴池。<lb/></seg>
<seg xml:id="CH2a1790_CHANT_001-4a.31">眾果樹木快樂無比。<lb/></seg>
<seg xml:id="CH2a1790_CHANT_001-4a.32">慕魄即便脫去著身好衣珠寶。<lb/></seg>
<seg xml:id="CH2a1790_CHANT_001-4a.33">轉作道人被服儼然。<lb/></seg>
</p>
<p>
<seg xml:id="CH2a1790_CHANT_001-5a.1"><pb xml:id="CH2a1790_CHANT_001-5a" ed="CHANT" n="001-5a"/><lb/></seg>
<seg xml:id="CH2a1790_CHANT_001-5a.2">王前欲到逢見慕魄在樹下坐。<lb/></seg>
<seg xml:id="CH2a1790_CHANT_001-5a.3">慕魄見王來到。<lb/></seg>
<seg xml:id="CH2a1790_CHANT_001-5a.4">即起迎逆王為作禮。<lb/></seg>
<seg xml:id="CH2a1790_CHANT_001-5a.5">慕魄則曰。<lb/></seg>
<seg xml:id="CH2a1790_CHANT_001-5a.6">大王就坐。<lb/></seg>
<seg xml:id="CH2a1790_CHANT_001-5a.7">王聞慕魄語言音聲。<lb/></seg>
<seg xml:id="CH2a1790_CHANT_001-5a.8">威神光景震動天地絕無雙比。<lb/></seg>
<seg xml:id="CH2a1790_CHANT_001-5a.9">即大歡喜。<lb/></seg>
<seg xml:id="CH2a1790_CHANT_001-5a.10">便曉慕魄共還入國。<lb/></seg>
<seg xml:id="CH2a1790_CHANT_001-5a.11">居位理政吾請避退。<lb/></seg>
</p>
<p>
<seg xml:id="CH2a1790_CHANT_001-6a.1"><pb xml:id="CH2a1790_CHANT_001-6a" ed="CHANT" n="001-6a"/><lb/></seg>
<seg xml:id="CH2a1790_CHANT_001-6a.2">慕魄曰。<lb/></seg>
<seg xml:id="CH2a1790_CHANT_001-6a.3">不可不可。<lb/></seg>
<seg xml:id="CH2a1790_CHANT_001-6a.4">我以畏厭地獄勤苦愁毒萬端。<lb/></seg>
<seg xml:id="CH2a1790_CHANT_001-6a.5">吾昔會更作此國王名曰須念。<lb/></seg>
<seg xml:id="CH2a1790_CHANT_001-6a.6">以正法治國奉行諸善。<lb/></seg>
<seg xml:id="CH2a1790_CHANT_001-6a.7">二十五年鞭杖不行刀兵不設牢獄無繫者。<lb/></seg>
<seg xml:id="CH2a1790_CHANT_001-6a.8">惠施仁愛恩流德布。<lb/></seg>
<seg xml:id="CH2a1790_CHANT_001-6a.9">救濟窮乏無所貪惜。<lb/></seg>
<seg xml:id="CH2a1790_CHANT_001-6a.10">雖有此行猶犯微闕。<lb/></seg>
<seg xml:id="CH2a1790_CHANT_001-6a.11">終墮地獄六萬餘歲。<lb/></seg>
<seg xml:id="CH2a1790_CHANT_001-6a.12">蒸煮剝裂痛酷難忍。<lb/></seg>
<seg xml:id="CH2a1790_CHANT_001-6a.13">求死不得欲生不得。<lb/></seg>
<seg xml:id="CH2a1790_CHANT_001-6a.14">當爾之時父母在處。<lb/></seg>
<seg xml:id="CH2a1790_CHANT_001-6a.15">雖有資財億載無數。<lb/></seg>
<seg xml:id="CH2a1790_CHANT_001-6a.16">富而且貴快樂無極。<lb/></seg>
<seg xml:id="CH2a1790_CHANT_001-6a.17">寧能知我在彼地獄拷治劇乎。<lb/></seg>
<seg xml:id="CH2a1790_CHANT_001-6a.18">豈復能來分取我身苦痛不也。<lb/></seg>
<seg xml:id="CH2a1790_CHANT_001-6a.19">我所以墮罪者何。<lb/></seg>
<seg xml:id="CH2a1790_CHANT_001-6a.20">往昔作此大國王時。<lb/></seg>
<seg xml:id="CH2a1790_CHANT_001-6a.21">小國王附庸諸域皆悉統屬。<lb/></seg>
<seg xml:id="CH2a1790_CHANT_001-6a.22">王性慈仁其德至淳法令不嚴。<lb/></seg>
<seg xml:id="CH2a1790_CHANT_001-6a.23">諸小國王皆輕慢易。<lb/></seg>
<seg xml:id="CH2a1790_CHANT_001-6a.24">咸共謀議。<lb/></seg>
<seg xml:id="CH2a1790_CHANT_001-6a.25">今此大王謹善軟弱威禁不攝德。<lb/></seg>
<seg xml:id="CH2a1790_CHANT_001-6a.26">不堪任統御大國。<lb/></seg>
<seg xml:id="CH2a1790_CHANT_001-6a.27">當共攻伐廢退之耳。<lb/></seg>
<seg xml:id="CH2a1790_CHANT_001-6a.28">即舉兵眾來攻大國。<lb/></seg>
<seg xml:id="CH2a1790_CHANT_001-6a.29">時王須念逆以珍奇財寶皆賜遺之。<lb/></seg>
<seg xml:id="CH2a1790_CHANT_001-6a.30">復以重官厚祿撫順慰喻誘而安之。<lb/></seg>
<seg xml:id="CH2a1790_CHANT_001-6a.31">即皆止息各還本國。<lb/></seg>
<seg xml:id="CH2a1790_CHANT_001-6a.32">如是未久復來攻伐數數非一。<lb/></seg>
<seg xml:id="CH2a1790_CHANT_001-6a.33">大國群僚咸共瞋恚。<lb/></seg>
<seg xml:id="CH2a1790_CHANT_001-6a.34">上白大王。<lb/></seg>
<seg xml:id="CH2a1790_CHANT_001-6a.35">諸小臣國愚戇無義。<lb/></seg>
<seg xml:id="CH2a1790_CHANT_001-6a.36">不慮罪舋數為慢突。<lb/></seg>
<seg xml:id="CH2a1790_CHANT_001-6a.37">造成悖逆觸犯尊上。<lb/></seg>
<seg xml:id="CH2a1790_CHANT_001-6a.38">令民馳擾。<lb/></seg>
<seg xml:id="CH2a1790_CHANT_001-6a.39">警備不息。<lb/></seg>
<seg xml:id="CH2a1790_CHANT_001-6a.40">當應誅討以除寇害。<lb/></seg>
<seg xml:id="CH2a1790_CHANT_001-6a.41">王曰。<lb/></seg>
<seg xml:id="CH2a1790_CHANT_001-6a.42">為民父母當務仁化。<lb/></seg>
<seg xml:id="CH2a1790_CHANT_001-6a.43">恕己育物危命濟眾。<lb/></seg>
<seg xml:id="CH2a1790_CHANT_001-6a.44">彼猶嬰孩愍其無識。<lb/></seg>
<seg xml:id="CH2a1790_CHANT_001-6a.45">以漸誘導不忍加害也。<lb/></seg>
<seg xml:id="CH2a1790_CHANT_001-6a.46">王懷弘慈普哀物命。<lb/></seg>
<seg xml:id="CH2a1790_CHANT_001-6a.47">永無誅伐之心。<lb/></seg>
<seg xml:id="CH2a1790_CHANT_001-6a.48">群臣不忍數為屬城小國所見陵易。<lb/></seg>
<seg xml:id="CH2a1790_CHANT_001-6a.49">忿不顧難。<lb/></seg>
<seg xml:id="CH2a1790_CHANT_001-6a.50">竊私舉兵討伐諸國。<lb/></seg>
<seg xml:id="CH2a1790_CHANT_001-6a.51">即大殘殺人民。<lb/></seg>
<seg xml:id="CH2a1790_CHANT_001-6a.52">大王聞之。<lb/></seg>
<seg xml:id="CH2a1790_CHANT_001-6a.53">甚用悲痛為之雨淚。<lb/></seg>
<seg xml:id="CH2a1790_CHANT_001-6a.54">皆為諸國死亡人民持服。<lb/></seg>
<seg xml:id="CH2a1790_CHANT_001-6a.55">猶喪其子矜愍無極。<lb/></seg>
<seg xml:id="CH2a1790_CHANT_001-6a.56">諸小國王見大國王慈心矜念人民。<lb/></seg>
<seg xml:id="CH2a1790_CHANT_001-6a.57">乃爾即皆降伏來歸附之。<lb/></seg>
<seg xml:id="CH2a1790_CHANT_001-6a.58">其來歸附者。<lb/></seg>
<seg xml:id="CH2a1790_CHANT_001-6a.59">大王則為施設廚膳。<lb/></seg>
<seg xml:id="CH2a1790_CHANT_001-6a.60">大官設膳皆須烹殺牛羊六畜以具眾味。<lb/></seg>
<seg xml:id="CH2a1790_CHANT_001-6a.61">烹宰之時輒當先白王。<lb/></seg>
<seg xml:id="CH2a1790_CHANT_001-6a.62">心雖慈事不獲已顉頭可之。<lb/></seg>
<seg xml:id="CH2a1790_CHANT_001-6a.63">緣是得罪勤苦如是。<lb/></seg>
<seg xml:id="CH2a1790_CHANT_001-6a.64">每一念之心甚懷寒衣毛為豎。<lb/></seg>
<seg xml:id="CH2a1790_CHANT_001-6a.65">身體則為虛冷汗出。<lb/></seg>
<seg xml:id="CH2a1790_CHANT_001-6a.66">我所以不語者。<lb/></seg>
<seg xml:id="CH2a1790_CHANT_001-6a.67">追憶過世所更吉凶安危成敗恐復與會故。<lb/></seg>
<seg xml:id="CH2a1790_CHANT_001-6a.68">結舌不語至十三歲。<lb/></seg>
<seg xml:id="CH2a1790_CHANT_001-6a.69">冀以靜默免瑕脫穢出度塵勞永辭於俗。<lb/></seg>
<seg xml:id="CH2a1790_CHANT_001-6a.70">不與厄會。<lb/></seg>
<seg xml:id="CH2a1790_CHANT_001-6a.71">適復念欲閉口不語。<lb/></seg>
<seg xml:id="CH2a1790_CHANT_001-6a.72">而當為王所見生埋。<lb/></seg>
<seg xml:id="CH2a1790_CHANT_001-6a.73">恐王後時復得是殃。<lb/></seg>
<seg xml:id="CH2a1790_CHANT_001-6a.74">一入地獄無有出期。<lb/></seg>
<seg xml:id="CH2a1790_CHANT_001-6a.75">我意不欲令王得罪。<lb/></seg>
<seg xml:id="CH2a1790_CHANT_001-6a.76">故復語耳。<lb/></seg>
<seg xml:id="CH2a1790_CHANT_001-6a.77">徒欲為道守意無為不樂為王也。<lb/></seg>
<seg xml:id="CH2a1790_CHANT_001-6a.78">人居世間恍惚若夢。<lb/></seg>
<seg xml:id="CH2a1790_CHANT_001-6a.79">室家歡娛須臾間耳。<lb/></seg>
<seg xml:id="CH2a1790_CHANT_001-6a.80">計命無幾憂畏延長。<lb/></seg>
<seg xml:id="CH2a1790_CHANT_001-6a.81">樂少苦多眾惱萬端。<lb/></seg>
<seg xml:id="CH2a1790_CHANT_001-6a.82">是以智者以國財寶恩愛為累。<lb/></seg>
<seg xml:id="CH2a1790_CHANT_001-6a.83">眾欲為塵。<lb/></seg>
<seg xml:id="CH2a1790_CHANT_001-6a.84">使我為王當復憍泆貪求快意令民憂煩。<lb/></seg>
<seg xml:id="CH2a1790_CHANT_001-6a.85">為天下之大患也。<lb/></seg>
<seg xml:id="CH2a1790_CHANT_001-6a.86">故欲除憂棄離塵累。<lb/></seg>
<seg xml:id="CH2a1790_CHANT_001-6a.87">反流索源拯濟未度。<lb/></seg>
<seg xml:id="CH2a1790_CHANT_001-6a.88">生世如寄無一可怙。<lb/></seg>
<seg xml:id="CH2a1790_CHANT_001-6a.89">年衰歲移老命促疾。<lb/></seg>
<seg xml:id="CH2a1790_CHANT_001-6a.90">不可逡蠕去道日遠。<lb/></seg>
<seg xml:id="CH2a1790_CHANT_001-6a.91">不貪富貴不重珍寶。<lb/></seg>
<seg xml:id="CH2a1790_CHANT_001-6a.92">棄捐世榮思想大道。<lb/></seg>
<seg xml:id="CH2a1790_CHANT_001-6a.93">高翔遠逝自濟於世。<lb/></seg>
</p>
<p>
<seg xml:id="CH2a1790_CHANT_001-7a.1"><pb xml:id="CH2a1790_CHANT_001-7a" ed="CHANT" n="001-7a"/><lb/></seg>
<seg xml:id="CH2a1790_CHANT_001-7a.2">父王曰。<lb/></seg>
<seg xml:id="CH2a1790_CHANT_001-7a.3">當那可爾。<lb/></seg>
<seg xml:id="CH2a1790_CHANT_001-7a.4">汝為智者當原不及。<lb/></seg>
<seg xml:id="CH2a1790_CHANT_001-7a.5">不可便爾故棄我去。<lb/></seg>
<seg xml:id="CH2a1790_CHANT_001-7a.6">王心悲喜深悔所為。<lb/></seg>
</p>
<p>
<seg xml:id="CH2a1790_CHANT_001-7a.7">太子復曰。<lb/></seg>
<seg xml:id="CH2a1790_CHANT_001-7a.8">何聞父子生而相棄。<lb/></seg>
<seg xml:id="CH2a1790_CHANT_001-7a.9">恩愛已乖骨肉已離。<lb/></seg>
<seg xml:id="CH2a1790_CHANT_001-7a.10">為行己愆不可聽觀。<lb/></seg>
<seg xml:id="CH2a1790_CHANT_001-7a.11">屈苦相迎徒益勞煩。<lb/></seg>
<seg xml:id="CH2a1790_CHANT_001-7a.12">父聞子語。<lb/></seg>
<seg xml:id="CH2a1790_CHANT_001-7a.13">見其志固罔然失厝慚愧忸怩無辭可對。<lb/></seg>
</p>
<p>
<seg xml:id="CH2a1790_CHANT_001-8a.1"><pb xml:id="CH2a1790_CHANT_001-8a" ed="CHANT" n="001-8a"/><lb/></seg>
<seg xml:id="CH2a1790_CHANT_001-8a.2">王曰。<lb/></seg>
<seg xml:id="CH2a1790_CHANT_001-8a.3">如汝前世作國王時。<lb/></seg>
<seg xml:id="CH2a1790_CHANT_001-8a.4">奉行諸善纔有小失。<lb/></seg>
<seg xml:id="CH2a1790_CHANT_001-8a.5">非所憶知。<lb/></seg>
<seg xml:id="CH2a1790_CHANT_001-8a.6">而尚受罪勤苦乃爾。<lb/></seg>
<seg xml:id="CH2a1790_CHANT_001-8a.7">今我治國不奉正法。<lb/></seg>
<seg xml:id="CH2a1790_CHANT_001-8a.8">既無微善反是逐非。<lb/></seg>
<seg xml:id="CH2a1790_CHANT_001-8a.9">憍貴自恣純行危殆。<lb/></seg>
<seg xml:id="CH2a1790_CHANT_001-8a.10">罪當何貲耶。<lb/></seg>
<seg xml:id="CH2a1790_CHANT_001-8a.11">便放太子聽行學道。<lb/></seg>
<seg xml:id="CH2a1790_CHANT_001-8a.12">太子於是棄國捐王不慕人物。<lb/></seg>
<seg xml:id="CH2a1790_CHANT_001-8a.13">一心專精念道修德。<lb/></seg>
<seg xml:id="CH2a1790_CHANT_001-8a.14">功勳累積遂至成佛。<lb/></seg>
<seg xml:id="CH2a1790_CHANT_001-8a.15">佛已得道。<lb/></seg>
<seg xml:id="CH2a1790_CHANT_001-8a.16">復度十方諸天人民。<lb/></seg>
<seg xml:id="CH2a1790_CHANT_001-8a.17">不可稱計無央數劫不以為勞。<lb/></seg>
<seg xml:id="CH2a1790_CHANT_001-8a.18">菩薩所更勤苦如是。<lb/></seg>
<seg xml:id="CH2a1790_CHANT_001-8a.19">佛言。<lb/></seg>
<seg xml:id="CH2a1790_CHANT_001-8a.20">爾時太子者我身是也。<lb/></seg>
<seg xml:id="CH2a1790_CHANT_001-8a.21">父王者今現我父閱頭檀是。<lb/></seg>
<seg xml:id="CH2a1790_CHANT_001-8a.22">母者摩耶是。<lb/></seg>
<seg xml:id="CH2a1790_CHANT_001-8a.23">爾時相師婆羅門者調達是。<lb/></seg>
<seg xml:id="CH2a1790_CHANT_001-8a.24">時僕者阿若拘鄰五人是也。<lb/></seg>
<seg xml:id="CH2a1790_CHANT_001-8a.25">諸欲為道者皆當承順佛教無犯經戒。<lb/></seg>
<seg xml:id="CH2a1790_CHANT_001-8a.26">為道雖苦勝在三惡道八難處也。<lb/></seg>
<seg xml:id="CH2a1790_CHANT_001-8a.27">違戒犯禁後墮惡道。<lb/></seg>
<seg xml:id="CH2a1790_CHANT_001-8a.28">得脫為人當生貧苦。<lb/></seg>
<seg xml:id="CH2a1790_CHANT_001-8a.29">或作奴婢願不自由。<lb/></seg>
<seg xml:id="CH2a1790_CHANT_001-8a.30">奉戒行善三尊可得。<lb/></seg>
<seg xml:id="CH2a1790_CHANT_001-8a.31">佛說如是。<lb/></seg>
<seg xml:id="CH2a1790_CHANT_001-8a.32">諸比丘眾諸天人民。<lb/></seg>
<seg xml:id="CH2a1790_CHANT_001-8a.33">莫不歡喜。<lb/></seg>
<seg xml:id="CH2a1790_CHANT_001-8a.34">為佛作禮。<lb/></seg>
</p>
</div>
</body>
</text>
</TEI>
