<TEI xmlns="http://www.tei-c.org/ns/1.0" xml:id="CH2a1791">
<teiHeader>
<fileDesc>
<titleStmt>
<title>佛說太子墓魄經</title>
</titleStmt>
<editionStmt><edition><idno type="kanripo">CH2a1791</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛說太子墓魄經</head>
<p>
<seg xml:id="CH2a1791_CHANT_001-1a.1"><pb xml:id="CH2a1791_CHANT_001-1a" ed="CHANT" n="001-1a"/><lb/></seg>
<seg xml:id="CH2a1791_CHANT_001-1a.2">西晉月氏三藏竺法護譯<lb/></seg>
</p>
<p>
<seg xml:id="CH2a1791_CHANT_001-1a.3">聞如是。<lb/></seg>
<seg xml:id="CH2a1791_CHANT_001-1a.4">一時佛在舍衛國祇樹給孤獨園。<lb/></seg>
<seg xml:id="CH2a1791_CHANT_001-1a.5">告諸比丘。<lb/></seg>
<seg xml:id="CH2a1791_CHANT_001-1a.6">昔者有王名婆羅㮈。<lb/></seg>
<seg xml:id="CH2a1791_CHANT_001-1a.7">王有一太子字名墓魄。<lb/></seg>
<seg xml:id="CH2a1791_CHANT_001-1a.8">生有無窮之明。<lb/></seg>
<seg xml:id="CH2a1791_CHANT_001-1a.9">端正妙潔無有雙比。<lb/></seg>
<seg xml:id="CH2a1791_CHANT_001-1a.10">父母奇之供養瞻視。<lb/></seg>
<seg xml:id="CH2a1791_CHANT_001-1a.11">須其長大當為立字。<lb/></seg>
<seg xml:id="CH2a1791_CHANT_001-1a.12">然太子結舌不語十有三歲。<lb/></seg>
<seg xml:id="CH2a1791_CHANT_001-1a.13">恬談質朴志若死灰意如枯木。<lb/></seg>
<seg xml:id="CH2a1791_CHANT_001-1a.14">目不視色耳不聽音。<lb/></seg>
<seg xml:id="CH2a1791_CHANT_001-1a.15">狀類瘖啞聾盲之人。<lb/></seg>
<seg xml:id="CH2a1791_CHANT_001-1a.16">於是父母患而厭之。<lb/></seg>
<seg xml:id="CH2a1791_CHANT_001-1a.17">王語夫人。<lb/></seg>
<seg xml:id="CH2a1791_CHANT_001-1a.18">當奈之何。<lb/></seg>
<seg xml:id="CH2a1791_CHANT_001-1a.19">此子將為他國所笑。<lb/></seg>
<seg xml:id="CH2a1791_CHANT_001-1a.20">夫人語王。<lb/></seg>
<seg xml:id="CH2a1791_CHANT_001-1a.21">當召相師相之。<lb/></seg>
<seg xml:id="CH2a1791_CHANT_001-1a.22">知當語不。<lb/></seg>
<seg xml:id="CH2a1791_CHANT_001-1a.23">王即召婆羅門師使相太子。<lb/></seg>
<seg xml:id="CH2a1791_CHANT_001-1a.24">婆羅門言。<lb/></seg>
<seg xml:id="CH2a1791_CHANT_001-1a.25">此子非是世間人。<lb/></seg>
<seg xml:id="CH2a1791_CHANT_001-1a.26">為是熒惑耳。<lb/></seg>
<seg xml:id="CH2a1791_CHANT_001-1a.27">外為端正內懷不祥。<lb/></seg>
<seg xml:id="CH2a1791_CHANT_001-1a.28">危國滅宗將至不久不可畜養。<lb/></seg>
<seg xml:id="CH2a1791_CHANT_001-1a.29">宜當生埋誅而殺之。<lb/></seg>
<seg xml:id="CH2a1791_CHANT_001-1a.30">不除此子則絕國嗣。<lb/></seg>
<seg xml:id="CH2a1791_CHANT_001-1a.31">王語夫人。<lb/></seg>
<seg xml:id="CH2a1791_CHANT_001-1a.32">當如之何。<lb/></seg>
<seg xml:id="CH2a1791_CHANT_001-1a.33">今若不除此子恐後無復立太子。<lb/></seg>
<seg xml:id="CH2a1791_CHANT_001-1a.34">於是夫人隨王所為。<lb/></seg>
<seg xml:id="CH2a1791_CHANT_001-1a.35">王即召國中大臣共議之。<lb/></seg>
<seg xml:id="CH2a1791_CHANT_001-1a.36">一臣言。<lb/></seg>
<seg xml:id="CH2a1791_CHANT_001-1a.37">當遠徙深山無人之處。<lb/></seg>
<seg xml:id="CH2a1791_CHANT_001-1a.38">一臣言。<lb/></seg>
<seg xml:id="CH2a1791_CHANT_001-1a.39">當沒深水中。<lb/></seg>
<seg xml:id="CH2a1791_CHANT_001-1a.40">一臣言。<lb/></seg>
<seg xml:id="CH2a1791_CHANT_001-1a.41">但當隨師所語。<lb/></seg>
<seg xml:id="CH2a1791_CHANT_001-1a.42">掘作深坑爾生埋之。<lb/></seg>
<seg xml:id="CH2a1791_CHANT_001-1a.43">王即隨是一臣所語。<lb/></seg>
<seg xml:id="CH2a1791_CHANT_001-1a.44">即召外陣兵三千餘人。<lb/></seg>
<seg xml:id="CH2a1791_CHANT_001-1a.45">使掘地作藏。<lb/></seg>
<seg xml:id="CH2a1791_CHANT_001-1a.46">給世資糧侍以五僕。<lb/></seg>
<seg xml:id="CH2a1791_CHANT_001-1a.47">太子衣服瓔珞珠寶盡還太子。<lb/></seg>
<seg xml:id="CH2a1791_CHANT_001-1a.48">於是夫人心欲傷絕。<lb/></seg>
<seg xml:id="CH2a1791_CHANT_001-1a.49">我獨無相生子薄命乃值此殃。<lb/></seg>
<seg xml:id="CH2a1791_CHANT_001-1a.50">事不得止。<lb/></seg>
<seg xml:id="CH2a1791_CHANT_001-1a.51">涕淚哽咽不能自勝。<lb/></seg>
<seg xml:id="CH2a1791_CHANT_001-1a.52">於是復送太子著正殿上五百夫人見太子端正姝好無有雙比。<lb/></seg>
<seg xml:id="CH2a1791_CHANT_001-1a.53">皆言。<lb/></seg>
<seg xml:id="CH2a1791_CHANT_001-1a.54">太子何以不語而當生埋。<lb/></seg>
<seg xml:id="CH2a1791_CHANT_001-1a.55">五百婇女見太子端正姝好。<lb/></seg>
<seg xml:id="CH2a1791_CHANT_001-1a.56">皆為太子作禮而言。<lb/></seg>
<seg xml:id="CH2a1791_CHANT_001-1a.57">何以不語而當生埋。<lb/></seg>
<seg xml:id="CH2a1791_CHANT_001-1a.58">各為太子作其伎樂。<lb/></seg>
<seg xml:id="CH2a1791_CHANT_001-1a.59">太子默然不觀不聽。<lb/></seg>
<seg xml:id="CH2a1791_CHANT_001-1a.60">復送太子著外殿上。<lb/></seg>
<seg xml:id="CH2a1791_CHANT_001-1a.61">五百大臣見太子端正姝好無有雙比。<lb/></seg>
<seg xml:id="CH2a1791_CHANT_001-1a.62">前白大王。<lb/></seg>
<seg xml:id="CH2a1791_CHANT_001-1a.63">太子非是不語之人。<lb/></seg>
<seg xml:id="CH2a1791_CHANT_001-1a.64">且復宿留語在不久。<lb/></seg>
<seg xml:id="CH2a1791_CHANT_001-1a.65">婆羅門言。<lb/></seg>
<seg xml:id="CH2a1791_CHANT_001-1a.66">不可審信。<lb/></seg>
<seg xml:id="CH2a1791_CHANT_001-1a.67">王語大臣。<lb/></seg>
<seg xml:id="CH2a1791_CHANT_001-1a.68">此是國事非卿所知。<lb/></seg>
<seg xml:id="CH2a1791_CHANT_001-1a.69">作藏已訖來迎太子。<lb/></seg>
<seg xml:id="CH2a1791_CHANT_001-1a.70">王語其僕。<lb/></seg>
<seg xml:id="CH2a1791_CHANT_001-1a.71">使太子載我四望象車。<lb/></seg>
<seg xml:id="CH2a1791_CHANT_001-1a.72">令國中人民就觀太子當語。<lb/></seg>
<seg xml:id="CH2a1791_CHANT_001-1a.73">若語者便載來還。<lb/></seg>
<seg xml:id="CH2a1791_CHANT_001-1a.74">於是太子乘車尋路。<lb/></seg>
<seg xml:id="CH2a1791_CHANT_001-1a.75">國中耆舊大臣皆宛轉車前而言。<lb/></seg>
<seg xml:id="CH2a1791_CHANT_001-1a.76">太子。<lb/></seg>
<seg xml:id="CH2a1791_CHANT_001-1a.77">要當一語。<lb/></seg>
<seg xml:id="CH2a1791_CHANT_001-1a.78">若不語者便以車輾我上過去。<lb/></seg>
<seg xml:id="CH2a1791_CHANT_001-1a.79">遮蠡虎賁扶避使過。<lb/></seg>
<seg xml:id="CH2a1791_CHANT_001-1a.80">遂侍太子遂到藏所。<lb/></seg>
<seg xml:id="CH2a1791_CHANT_001-1a.81">時有數千萬人。<lb/></seg>
<seg xml:id="CH2a1791_CHANT_001-1a.82">皆隨太子往到藏所。<lb/></seg>
<seg xml:id="CH2a1791_CHANT_001-1a.83">皆塞藏戶。<lb/></seg>
<seg xml:id="CH2a1791_CHANT_001-1a.84">太子復不得前。<lb/></seg>
<seg xml:id="CH2a1791_CHANT_001-1a.85">遮蠡虎賁麾人便卻。<lb/></seg>
<seg xml:id="CH2a1791_CHANT_001-1a.86">太子適前。<lb/></seg>
<seg xml:id="CH2a1791_CHANT_001-1a.87">飛鳥走獸復驚來前遶藏三匝。<lb/></seg>
<seg xml:id="CH2a1791_CHANT_001-1a.88">復塞藏戶。<lb/></seg>
<seg xml:id="CH2a1791_CHANT_001-1a.89">太子復不得前。<lb/></seg>
<seg xml:id="CH2a1791_CHANT_001-1a.90">於是太子舉右手住而言。<lb/></seg>
<seg xml:id="CH2a1791_CHANT_001-1a.91">我正不語而當生埋。<lb/></seg>
<seg xml:id="CH2a1791_CHANT_001-1a.92">我適欲語恐入地獄。<lb/></seg>
<seg xml:id="CH2a1791_CHANT_001-1a.93">我所以不語者。<lb/></seg>
<seg xml:id="CH2a1791_CHANT_001-1a.94">欲安身避害濟神離苦。<lb/></seg>
<seg xml:id="CH2a1791_CHANT_001-1a.95">是以不語。<lb/></seg>
<seg xml:id="CH2a1791_CHANT_001-1a.96">而信誑詐之言。<lb/></seg>
<seg xml:id="CH2a1791_CHANT_001-1a.97">謂我聾盲為實瘖啞。<lb/></seg>
<seg xml:id="CH2a1791_CHANT_001-1a.98">是時人民聞太子語有絕妙之音世所希聞。<lb/></seg>
<seg xml:id="CH2a1791_CHANT_001-1a.99">行者為止。<lb/></seg>
<seg xml:id="CH2a1791_CHANT_001-1a.100">坐者為之起。<lb/></seg>
<seg xml:id="CH2a1791_CHANT_001-1a.101">皆言。<lb/></seg>
<seg xml:id="CH2a1791_CHANT_001-1a.102">太子神聖乃爾。<lb/></seg>
<seg xml:id="CH2a1791_CHANT_001-1a.103">皆前叩頭求恩悔過。<lb/></seg>
<seg xml:id="CH2a1791_CHANT_001-1a.104">原赦我罪。<lb/></seg>
<seg xml:id="CH2a1791_CHANT_001-1a.105">其僕聞之歡喜踊躍。<lb/></seg>
<seg xml:id="CH2a1791_CHANT_001-1a.106">馳白大王。<lb/></seg>
<seg xml:id="CH2a1791_CHANT_001-1a.107">太子已語。<lb/></seg>
<seg xml:id="CH2a1791_CHANT_001-1a.108">上徹蒼天下徹黃泉。<lb/></seg>
<seg xml:id="CH2a1791_CHANT_001-1a.109">飛鳥走獸皆來伏聽於太子前。<lb/></seg>
<seg xml:id="CH2a1791_CHANT_001-1a.110">王聞太子語歡欣踊躍。<lb/></seg>
<seg xml:id="CH2a1791_CHANT_001-1a.111">即與夫人駕四望象車。<lb/></seg>
<seg xml:id="CH2a1791_CHANT_001-1a.112">往迎太子。<lb/></seg>
<seg xml:id="CH2a1791_CHANT_001-1a.113">太子顧視父王下車避道。<lb/></seg>
<seg xml:id="CH2a1791_CHANT_001-1a.114">四拜而起而言。<lb/></seg>
<seg xml:id="CH2a1791_CHANT_001-1a.115">勞屈父王遠來見迎。<lb/></seg>
<seg xml:id="CH2a1791_CHANT_001-1a.116">今日父子已生相棄捐。<lb/></seg>
<seg xml:id="CH2a1791_CHANT_001-1a.117">恩愛已乖骨肉以離。<lb/></seg>
<seg xml:id="CH2a1791_CHANT_001-1a.118">其義甚愆不可聽觀。<lb/></seg>
<seg xml:id="CH2a1791_CHANT_001-1a.119">王語太子。<lb/></seg>
<seg xml:id="CH2a1791_CHANT_001-1a.120">不可不可。<lb/></seg>
<seg xml:id="CH2a1791_CHANT_001-1a.121">汝為智者當原不及。<lb/></seg>
<seg xml:id="CH2a1791_CHANT_001-1a.122">共還入國舉位與汝。<lb/></seg>
<seg xml:id="CH2a1791_CHANT_001-1a.123">我自避退。<lb/></seg>
<seg xml:id="CH2a1791_CHANT_001-1a.124">太子答言。<lb/></seg>
<seg xml:id="CH2a1791_CHANT_001-1a.125">我曾為國王用行有缺漏故。<lb/></seg>
<seg xml:id="CH2a1791_CHANT_001-1a.126">下入地獄六萬餘歲。<lb/></seg>
<seg xml:id="CH2a1791_CHANT_001-1a.127">蒸煮剝裂其痛難忍。<lb/></seg>
<seg xml:id="CH2a1791_CHANT_001-1a.128">當此之時。<lb/></seg>
<seg xml:id="CH2a1791_CHANT_001-1a.129">父母寧能知我地獄苦痛劇不。<lb/></seg>
<seg xml:id="CH2a1791_CHANT_001-1a.130">寧能分取我身上痛不。<lb/></seg>
<seg xml:id="CH2a1791_CHANT_001-1a.131">我厭畏地獄苦。<lb/></seg>
<seg xml:id="CH2a1791_CHANT_001-1a.132">是以結舌不語十有三歲。<lb/></seg>
<seg xml:id="CH2a1791_CHANT_001-1a.133">冀得免瑕除去垢穢。<lb/></seg>
<seg xml:id="CH2a1791_CHANT_001-1a.134">出於塵埃之外不與罪會。<lb/></seg>
<seg xml:id="CH2a1791_CHANT_001-1a.135">除憂去累念生若寄。<lb/></seg>
<seg xml:id="CH2a1791_CHANT_001-1a.136">不可選軟去道日遠。<lb/></seg>
<seg xml:id="CH2a1791_CHANT_001-1a.137">高翔遠逝自濟於世。<lb/></seg>
<seg xml:id="CH2a1791_CHANT_001-1a.138">世間無常恍惚如夢。<lb/></seg>
<seg xml:id="CH2a1791_CHANT_001-1a.139">室家歡娛須臾間耳。<lb/></seg>
<seg xml:id="CH2a1791_CHANT_001-1a.140">歡樂暫有憂苦延長。<lb/></seg>
<seg xml:id="CH2a1791_CHANT_001-1a.141">王知太子意堅志固。<lb/></seg>
<seg xml:id="CH2a1791_CHANT_001-1a.142">遂聽學道。<lb/></seg>
<seg xml:id="CH2a1791_CHANT_001-1a.143">於是太子棄國捐王。<lb/></seg>
<seg xml:id="CH2a1791_CHANT_001-1a.144">入山求道思惟禪定。<lb/></seg>
<seg xml:id="CH2a1791_CHANT_001-1a.145">壽終即生兜術天上。<lb/></seg>
<seg xml:id="CH2a1791_CHANT_001-1a.146">畢天之壽下生世間。<lb/></seg>
<seg xml:id="CH2a1791_CHANT_001-1a.147">為迦維羅衛王作太子。<lb/></seg>
<seg xml:id="CH2a1791_CHANT_001-1a.148">自致得佛。<lb/></seg>
<seg xml:id="CH2a1791_CHANT_001-1a.149">佛告阿難。<lb/></seg>
<seg xml:id="CH2a1791_CHANT_001-1a.150">爾時太子墓魄者我身是也。<lb/></seg>
<seg xml:id="CH2a1791_CHANT_001-1a.151">是時父王者今閱頭檀是也。<lb/></seg>
<seg xml:id="CH2a1791_CHANT_001-1a.152">是時母者今摩耶是也。<lb/></seg>
<seg xml:id="CH2a1791_CHANT_001-1a.153">是時侍我五僕者阿若拘鄰等是也。<lb/></seg>
<seg xml:id="CH2a1791_CHANT_001-1a.154">是時婆羅門欲生埋我者今調達是也。<lb/></seg>
<seg xml:id="CH2a1791_CHANT_001-1a.155">我與調達世世有怨。<lb/></seg>
<seg xml:id="CH2a1791_CHANT_001-1a.156">佛說經訖。<lb/></seg>
<seg xml:id="CH2a1791_CHANT_001-1a.157">諸弟子諸天龍鬼神帝王人民皆大歡喜。<lb/></seg>
<seg xml:id="CH2a1791_CHANT_001-1a.158">為佛作禮。<lb/></seg>
</p>
</div>
</body>
</text>
</TEI>
