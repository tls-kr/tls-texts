<TEI xmlns="http://www.tei-c.org/ns/1.0" xml:id="CH2a1792">
<teiHeader>
<fileDesc>
<titleStmt>
<title>犍陀國王經</title>
</titleStmt>
<editionStmt><edition><idno type="kanripo">CH2a1792</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>犍陀國王經</head>
<p>
<seg xml:id="CH2a1792_CHANT_001-1a.1"><pb xml:id="CH2a1792_CHANT_001-1a" ed="CHANT" n="001-1a"/><lb/></seg>
<seg xml:id="CH2a1792_CHANT_001-1a.2">後漢安息國三藏安世高譯<lb/></seg>
</p>
<p>
<seg xml:id="CH2a1792_CHANT_001-1a.3">聞如是。<lb/></seg>
<seg xml:id="CH2a1792_CHANT_001-1a.4">一時佛在舍衛國。<lb/></seg>
<seg xml:id="CH2a1792_CHANT_001-1a.5">祇樹給孤獨園。<lb/></seg>
<seg xml:id="CH2a1792_CHANT_001-1a.6">與千二百五十比丘俱。<lb/></seg>
<seg xml:id="CH2a1792_CHANT_001-1a.7">時有國王。<lb/></seg>
<seg xml:id="CH2a1792_CHANT_001-1a.8">號名犍陀。<lb/></seg>
<seg xml:id="CH2a1792_CHANT_001-1a.9">奉事婆羅門。<lb/></seg>
<seg xml:id="CH2a1792_CHANT_001-1a.10">婆羅門居在山中。<lb/></seg>
<seg xml:id="CH2a1792_CHANT_001-1a.11">多種果樹。<lb/></seg>
<seg xml:id="CH2a1792_CHANT_001-1a.12">時有採樵人。<lb/></seg>
<seg xml:id="CH2a1792_CHANT_001-1a.13">毀敗其果樹。<lb/></seg>
<seg xml:id="CH2a1792_CHANT_001-1a.14">婆羅門時見之。<lb/></seg>
<seg xml:id="CH2a1792_CHANT_001-1a.15">便將詣王所言。<lb/></seg>
<seg xml:id="CH2a1792_CHANT_001-1a.16">是人無狀。<lb/></seg>
<seg xml:id="CH2a1792_CHANT_001-1a.17">殘敗我果樹。<lb/></seg>
<seg xml:id="CH2a1792_CHANT_001-1a.18">王當治殺之。<lb/></seg>
<seg xml:id="CH2a1792_CHANT_001-1a.19">王敬事婆羅門。<lb/></seg>
<seg xml:id="CH2a1792_CHANT_001-1a.20">不敢違之。<lb/></seg>
<seg xml:id="CH2a1792_CHANT_001-1a.21">即為殺敗樹者。<lb/></seg>
<seg xml:id="CH2a1792_CHANT_001-1a.22">自後未久。<lb/></seg>
<seg xml:id="CH2a1792_CHANT_001-1a.23">有牛食人稻。<lb/></seg>
<seg xml:id="CH2a1792_CHANT_001-1a.24">其主逐捶牛。<lb/></seg>
<seg xml:id="CH2a1792_CHANT_001-1a.25">折其一角。<lb/></seg>
<seg xml:id="CH2a1792_CHANT_001-1a.26">血流被面。<lb/></seg>
<seg xml:id="CH2a1792_CHANT_001-1a.27">痛不可忍。<lb/></seg>
<seg xml:id="CH2a1792_CHANT_001-1a.28">牛徑到王所白言。<lb/></seg>
<seg xml:id="CH2a1792_CHANT_001-1a.29">我實無狀。<lb/></seg>
<seg xml:id="CH2a1792_CHANT_001-1a.30">食此人少稻。<lb/></seg>
<seg xml:id="CH2a1792_CHANT_001-1a.31">今為其見捶折我角。<lb/></seg>
<seg xml:id="CH2a1792_CHANT_001-1a.32">稻主亦追到王所。<lb/></seg>
<seg xml:id="CH2a1792_CHANT_001-1a.33">王曉鳥獸語。<lb/></seg>
<seg xml:id="CH2a1792_CHANT_001-1a.34">告牛言。<lb/></seg>
<seg xml:id="CH2a1792_CHANT_001-1a.35">我當為汝治殺之。<lb/></seg>
<seg xml:id="CH2a1792_CHANT_001-1a.36">牛即報言。<lb/></seg>
<seg xml:id="CH2a1792_CHANT_001-1a.37">今雖殺此人。<lb/></seg>
<seg xml:id="CH2a1792_CHANT_001-1a.38">亦不能令我不痛。<lb/></seg>
<seg xml:id="CH2a1792_CHANT_001-1a.39">但當約敕。<lb/></seg>
<seg xml:id="CH2a1792_CHANT_001-1a.40">後莫取人如我耳。<lb/></seg>
<seg xml:id="CH2a1792_CHANT_001-1a.41">王便感念言。<lb/></seg>
<seg xml:id="CH2a1792_CHANT_001-1a.42">我事婆羅門。<lb/></seg>
<seg xml:id="CH2a1792_CHANT_001-1a.43">但坐果樹。<lb/></seg>
<seg xml:id="CH2a1792_CHANT_001-1a.44">令我殺人。<lb/></seg>
<seg xml:id="CH2a1792_CHANT_001-1a.45">不如此牛也。<lb/></seg>
<seg xml:id="CH2a1792_CHANT_001-1a.46">便呼婆羅門問言。<lb/></seg>
<seg xml:id="CH2a1792_CHANT_001-1a.47">今事此道。<lb/></seg>
<seg xml:id="CH2a1792_CHANT_001-1a.48">有何福乎。<lb/></seg>
<seg xml:id="CH2a1792_CHANT_001-1a.49">婆羅門報言。<lb/></seg>
<seg xml:id="CH2a1792_CHANT_001-1a.50">可得攘災致福富貴長壽。<lb/></seg>
<seg xml:id="CH2a1792_CHANT_001-1a.51">王復問言。<lb/></seg>
<seg xml:id="CH2a1792_CHANT_001-1a.52">可得免於生死不。<lb/></seg>
<seg xml:id="CH2a1792_CHANT_001-1a.53">報言不得免於生死也。<lb/></seg>
<seg xml:id="CH2a1792_CHANT_001-1a.54">王獨念言。<lb/></seg>
<seg xml:id="CH2a1792_CHANT_001-1a.55">當用此道為事。<lb/></seg>
<seg xml:id="CH2a1792_CHANT_001-1a.56">便敕群臣嚴駕。<lb/></seg>
<seg xml:id="CH2a1792_CHANT_001-1a.57">往到佛所。<lb/></seg>
<seg xml:id="CH2a1792_CHANT_001-1a.58">五體投地。<lb/></seg>
<seg xml:id="CH2a1792_CHANT_001-1a.59">為佛作禮。<lb/></seg>
<seg xml:id="CH2a1792_CHANT_001-1a.60">白言我聞佛道至尊。<lb/></seg>
<seg xml:id="CH2a1792_CHANT_001-1a.61">巍巍教化。<lb/></seg>
<seg xml:id="CH2a1792_CHANT_001-1a.62">天下所度無數。<lb/></seg>
<seg xml:id="CH2a1792_CHANT_001-1a.63">願受法言。<lb/></seg>
<seg xml:id="CH2a1792_CHANT_001-1a.64">以自改操。<lb/></seg>
<seg xml:id="CH2a1792_CHANT_001-1a.65">佛即授王五戒十善。<lb/></seg>
<seg xml:id="CH2a1792_CHANT_001-1a.66">為說一切天地人物無生不死者。<lb/></seg>
<seg xml:id="CH2a1792_CHANT_001-1a.67">王以頭面著地為禮。<lb/></seg>
<seg xml:id="CH2a1792_CHANT_001-1a.68">白佛言。<lb/></seg>
<seg xml:id="CH2a1792_CHANT_001-1a.69">今奉尊法戒。<lb/></seg>
<seg xml:id="CH2a1792_CHANT_001-1a.70">當得何福。<lb/></seg>
<seg xml:id="CH2a1792_CHANT_001-1a.71">佛言布施持戒。<lb/></seg>
<seg xml:id="CH2a1792_CHANT_001-1a.72">現世得福。<lb/></seg>
<seg xml:id="CH2a1792_CHANT_001-1a.73">忍辱精進一心智慧者。<lb/></seg>
<seg xml:id="CH2a1792_CHANT_001-1a.74">其德無量。<lb/></seg>
<seg xml:id="CH2a1792_CHANT_001-1a.75">後上天上。<lb/></seg>
<seg xml:id="CH2a1792_CHANT_001-1a.76">亦可得作遮迦越王。<lb/></seg>
<seg xml:id="CH2a1792_CHANT_001-1a.77">亦可得無為度世之道。<lb/></seg>
<seg xml:id="CH2a1792_CHANT_001-1a.78">佛即為王現相好威神光耀。<lb/></seg>
<seg xml:id="CH2a1792_CHANT_001-1a.79">王即歡喜意解。<lb/></seg>
<seg xml:id="CH2a1792_CHANT_001-1a.80">便得須陀洹道。<lb/></seg>
<seg xml:id="CH2a1792_CHANT_001-1a.81">阿難正衣服。<lb/></seg>
<seg xml:id="CH2a1792_CHANT_001-1a.82">頭面著地。<lb/></seg>
<seg xml:id="CH2a1792_CHANT_001-1a.83">為佛作禮。<lb/></seg>
<seg xml:id="CH2a1792_CHANT_001-1a.84">白佛言。<lb/></seg>
<seg xml:id="CH2a1792_CHANT_001-1a.85">此王與牛。<lb/></seg>
<seg xml:id="CH2a1792_CHANT_001-1a.86">本何因緣。<lb/></seg>
<seg xml:id="CH2a1792_CHANT_001-1a.87">牛語意便解。<lb/></seg>
<seg xml:id="CH2a1792_CHANT_001-1a.88">捨婆羅門。<lb/></seg>
<seg xml:id="CH2a1792_CHANT_001-1a.89">而事佛道。<lb/></seg>
<seg xml:id="CH2a1792_CHANT_001-1a.90">見佛聞法。<lb/></seg>
<seg xml:id="CH2a1792_CHANT_001-1a.91">即得道迹。<lb/></seg>
<seg xml:id="CH2a1792_CHANT_001-1a.92">佛言乃昔拘那含牟尼佛時。<lb/></seg>
<seg xml:id="CH2a1792_CHANT_001-1a.93">王與牛為史弟。<lb/></seg>
<seg xml:id="CH2a1792_CHANT_001-1a.94">作優婆塞。<lb/></seg>
<seg xml:id="CH2a1792_CHANT_001-1a.95">俱持齋一日一夜。<lb/></seg>
<seg xml:id="CH2a1792_CHANT_001-1a.96">王守法精進不懈怠。<lb/></seg>
<seg xml:id="CH2a1792_CHANT_001-1a.97">壽終昇天上。<lb/></seg>
<seg xml:id="CH2a1792_CHANT_001-1a.98">壽盡下為國王。<lb/></seg>
<seg xml:id="CH2a1792_CHANT_001-1a.99">牛時犯齋夜食。<lb/></seg>
<seg xml:id="CH2a1792_CHANT_001-1a.100">後受其罪。<lb/></seg>
<seg xml:id="CH2a1792_CHANT_001-1a.101">罪畢復作牛。<lb/></seg>
<seg xml:id="CH2a1792_CHANT_001-1a.102">百世尚有宿識。<lb/></seg>
<seg xml:id="CH2a1792_CHANT_001-1a.103">故來開悟王意。<lb/></seg>
<seg xml:id="CH2a1792_CHANT_001-1a.104">牛後七日。<lb/></seg>
<seg xml:id="CH2a1792_CHANT_001-1a.105">壽終上生天上。<lb/></seg>
<seg xml:id="CH2a1792_CHANT_001-1a.106">佛言四輩弟子。<lb/></seg>
<seg xml:id="CH2a1792_CHANT_001-1a.107">受持齋戒。<lb/></seg>
<seg xml:id="CH2a1792_CHANT_001-1a.108">不可犯也。<lb/></seg>
<seg xml:id="CH2a1792_CHANT_001-1a.109">諸比丘僧比丘尼。<lb/></seg>
<seg xml:id="CH2a1792_CHANT_001-1a.110">優婆塞優婆夷。<lb/></seg>
<seg xml:id="CH2a1792_CHANT_001-1a.111">天龍鬼神。<lb/></seg>
<seg xml:id="CH2a1792_CHANT_001-1a.112">聞經歡喜。<lb/></seg>
<seg xml:id="CH2a1792_CHANT_001-1a.113">前為佛作禮爾去。<lb/></seg>
</p>
</div>
</body>
</text>
</TEI>
