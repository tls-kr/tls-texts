<TEI xmlns="http://www.tei-c.org/ns/1.0" xml:id="CH2a1835">
<teiHeader>
<fileDesc>
<titleStmt>
<title>佛說文殊悔過經</title>
</titleStmt>
<editionStmt><edition><idno type="kanripo">CH2a1835</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛說文殊悔過經</head>
<p>
<seg xml:id="CH2a1835_CHANT_001-1a.1"><pb xml:id="CH2a1835_CHANT_001-1a" ed="CHANT" n="001-1a"/><lb/></seg>
<seg xml:id="CH2a1835_CHANT_001-1a.2">聞如是。<lb/></seg>
<seg xml:id="CH2a1835_CHANT_001-1a.3">一時佛在羅閱祇耆闍崛山中。<lb/></seg>
<seg xml:id="CH2a1835_CHANT_001-1a.4">與大比丘眾俱。<lb/></seg>
<seg xml:id="CH2a1835_CHANT_001-1a.5">比丘千二百五十。<lb/></seg>
<seg xml:id="CH2a1835_CHANT_001-1a.6">菩薩無央數。<lb/></seg>
<seg xml:id="CH2a1835_CHANT_001-1a.7">一切大聖。<lb/></seg>
<seg xml:id="CH2a1835_CHANT_001-1a.8">神通已達逮得總持。<lb/></seg>
<seg xml:id="CH2a1835_CHANT_001-1a.9">攬十方慧立三脫門。<lb/></seg>
<seg xml:id="CH2a1835_CHANT_001-1a.10">曉了三世無所罣礙。<lb/></seg>
<seg xml:id="CH2a1835_CHANT_001-1a.11">頒宣三寶救濟三界。<lb/></seg>
<seg xml:id="CH2a1835_CHANT_001-1a.12">開演三乘使曉本無無上正真。<lb/></seg>
</p>
<p>
<seg xml:id="CH2a1835_CHANT_001-2a.1"><pb xml:id="CH2a1835_CHANT_001-2a" ed="CHANT" n="001-2a"/><lb/></seg>
<seg xml:id="CH2a1835_CHANT_001-2a.2">爾時文殊師利菩薩遊羅閱祇耆闍崛山。<lb/></seg>
<seg xml:id="CH2a1835_CHANT_001-2a.3">與諸菩薩不可稱計諸大弟子天龍鬼神乾沓和阿須倫迦留羅真陀羅摩睺勒等眷屬圍遶。<lb/></seg>
<seg xml:id="CH2a1835_CHANT_001-2a.4">而為眾生廣說經法開演分別。<lb/></seg>
<seg xml:id="CH2a1835_CHANT_001-2a.5">志三乘學其來聽者。<lb/></seg>
<seg xml:id="CH2a1835_CHANT_001-2a.6">本學聲聞尋問文殊四聖諦事。<lb/></seg>
<seg xml:id="CH2a1835_CHANT_001-2a.7">學緣覺者則已自問十二緣起深奧之事。<lb/></seg>
<seg xml:id="CH2a1835_CHANT_001-2a.8">學大乘者則從已行。<lb/></seg>
<seg xml:id="CH2a1835_CHANT_001-2a.9">諮問咸受六度無極四等四恩善權方便無極大道。<lb/></seg>
<seg xml:id="CH2a1835_CHANT_001-2a.10">或問神通四無放逸四等心行諸分別辯菩薩之道。<lb/></seg>
<seg xml:id="CH2a1835_CHANT_001-2a.11">三十七品不退轉地超入寂滅。<lb/></seg>
<seg xml:id="CH2a1835_CHANT_001-2a.12">或問土界悔過之處。<lb/></seg>
<seg xml:id="CH2a1835_CHANT_001-2a.13">十地十忍十分別事十瑞十持十印十三昧定。<lb/></seg>
<seg xml:id="CH2a1835_CHANT_001-2a.14">或有問於不壞諸法。<lb/></seg>
<seg xml:id="CH2a1835_CHANT_001-2a.15">入于一義無從生忍。<lb/></seg>
<seg xml:id="CH2a1835_CHANT_001-2a.16">文殊師利各隨所問而發遣之。<lb/></seg>
<seg xml:id="CH2a1835_CHANT_001-2a.17">可悅其心令無餘疑。<lb/></seg>
<seg xml:id="CH2a1835_CHANT_001-2a.18">爾時會中有諸新學發意菩薩而來聽受。<lb/></seg>
<seg xml:id="CH2a1835_CHANT_001-2a.19">不能將護罪福之緣。<lb/></seg>
<seg xml:id="CH2a1835_CHANT_001-2a.20">陰蓋所覆而為虛妄狐疑所蔽。<lb/></seg>
<seg xml:id="CH2a1835_CHANT_001-2a.21">習在顛倒無勇猛志。<lb/></seg>
<seg xml:id="CH2a1835_CHANT_001-2a.22">依倚形色垉怯弱心。<lb/></seg>
<seg xml:id="CH2a1835_CHANT_001-2a.23">不能諮啟文殊師利。<lb/></seg>
<seg xml:id="CH2a1835_CHANT_001-2a.24">淨除因緣一切罪苦。<lb/></seg>
<seg xml:id="CH2a1835_CHANT_001-2a.25">修學大乘至無上道。<lb/></seg>
<seg xml:id="CH2a1835_CHANT_001-2a.26">時彼會中有一菩薩。<lb/></seg>
<seg xml:id="CH2a1835_CHANT_001-2a.27">名曰如來齊光照燿。<lb/></seg>
<seg xml:id="CH2a1835_CHANT_001-2a.28">見諸新學菩薩心念志懷猶豫不能自決。<lb/></seg>
<seg xml:id="CH2a1835_CHANT_001-2a.29">則前白問文殊師利。<lb/></seg>
<seg xml:id="CH2a1835_CHANT_001-2a.30">無罪之事悔過之義。<lb/></seg>
<seg xml:id="CH2a1835_CHANT_001-2a.31">無失勸助諮請無過不違誘進。<lb/></seg>
<seg xml:id="CH2a1835_CHANT_001-2a.32">文殊師利即答如來齊光照燿菩薩。<lb/></seg>
<seg xml:id="CH2a1835_CHANT_001-2a.33">是族姓子。<lb/></seg>
<seg xml:id="CH2a1835_CHANT_001-2a.34">菩薩大士欲捨罪業奉行平等。<lb/></seg>
<seg xml:id="CH2a1835_CHANT_001-2a.35">入於過去當來現在佛法。<lb/></seg>
<seg xml:id="CH2a1835_CHANT_001-2a.36">五體投地尋復起立。<lb/></seg>
<seg xml:id="CH2a1835_CHANT_001-2a.37">右膝著地口自說言。<lb/></seg>
<seg xml:id="CH2a1835_CHANT_001-2a.38">一切眾生從於左路著於左道。<lb/></seg>
<seg xml:id="CH2a1835_CHANT_001-2a.39">其在邪見悉當立之於賢聖法。<lb/></seg>
<seg xml:id="CH2a1835_CHANT_001-2a.40">欲化一切眾生之類。<lb/></seg>
<seg xml:id="CH2a1835_CHANT_001-2a.41">皆至無上正真平等之道。<lb/></seg>
<seg xml:id="CH2a1835_CHANT_001-2a.42">以是之故。<lb/></seg>
<seg xml:id="CH2a1835_CHANT_001-2a.43">右膝著地當宣此言。<lb/></seg>
<seg xml:id="CH2a1835_CHANT_001-2a.44">猶若如來至真等正覺。<lb/></seg>
<seg xml:id="CH2a1835_CHANT_001-2a.45">詣於道場坐尊樹時。<lb/></seg>
<seg xml:id="CH2a1835_CHANT_001-2a.46">蠲除一切眾惡之法諸善普備。<lb/></seg>
<seg xml:id="CH2a1835_CHANT_001-2a.47">吾亦如之。<lb/></seg>
<seg xml:id="CH2a1835_CHANT_001-2a.48">觀首遍體以手摩之。<lb/></seg>
<seg xml:id="CH2a1835_CHANT_001-2a.49">重以右手而指于地。<lb/></seg>
<seg xml:id="CH2a1835_CHANT_001-2a.50">吾當降魔并及官屬。<lb/></seg>
<seg xml:id="CH2a1835_CHANT_001-2a.51">若得佛道令一切人眾生之類消伏魔事及外怨敵。<lb/></seg>
<seg xml:id="CH2a1835_CHANT_001-2a.52">坐佛樹下指地要誓。<lb/></seg>
<seg xml:id="CH2a1835_CHANT_001-2a.53">成佛聖慧。<lb/></seg>
<seg xml:id="CH2a1835_CHANT_001-2a.54">如本世尊右手指地降十八億諸魔官屬。<lb/></seg>
<seg xml:id="CH2a1835_CHANT_001-2a.55">以是之故。<lb/></seg>
<seg xml:id="CH2a1835_CHANT_001-2a.56">所以右掌而案著地。<lb/></seg>
<seg xml:id="CH2a1835_CHANT_001-2a.57">以當左手案著於地。<lb/></seg>
<seg xml:id="CH2a1835_CHANT_001-2a.58">又跪左膝口說此言。<lb/></seg>
<seg xml:id="CH2a1835_CHANT_001-2a.59">假使有人住愚癡法。<lb/></seg>
<seg xml:id="CH2a1835_CHANT_001-2a.60">所受顛倒而不順義。<lb/></seg>
<seg xml:id="CH2a1835_CHANT_001-2a.61">𢤱悷難化不成好器。<lb/></seg>
<seg xml:id="CH2a1835_CHANT_001-2a.62">慳貪垢穢而處危害訾毀同學。<lb/></seg>
<seg xml:id="CH2a1835_CHANT_001-2a.63">今者識道改往修來。<lb/></seg>
<seg xml:id="CH2a1835_CHANT_001-2a.64">而皆諦受於四恩行。<lb/></seg>
<seg xml:id="CH2a1835_CHANT_001-2a.65">是以左手及與左膝著於地矣。<lb/></seg>
<seg xml:id="CH2a1835_CHANT_001-2a.66">假使頭腦著於地時口演此言。<lb/></seg>
<seg xml:id="CH2a1835_CHANT_001-2a.67">使一切人棄除貢高自大之心。<lb/></seg>
<seg xml:id="CH2a1835_CHANT_001-2a.68">孝順父母奉敬尊長。<lb/></seg>
<seg xml:id="CH2a1835_CHANT_001-2a.69">若干種養。<lb/></seg>
<seg xml:id="CH2a1835_CHANT_001-2a.70">當以逮得無能見頂。<lb/></seg>
<seg xml:id="CH2a1835_CHANT_001-2a.71">佛之髻相越度一切世間諸法。<lb/></seg>
<seg xml:id="CH2a1835_CHANT_001-2a.72">身過三界慧踰虛空。<lb/></seg>
<seg xml:id="CH2a1835_CHANT_001-2a.73">今吾自歸。<lb/></seg>
<seg xml:id="CH2a1835_CHANT_001-2a.74">以是五體投地禮德。<lb/></seg>
<seg xml:id="CH2a1835_CHANT_001-2a.75">使諸眾生至成大道。<lb/></seg>
<seg xml:id="CH2a1835_CHANT_001-2a.76">世俗之人生長五蓋。<lb/></seg>
<seg xml:id="CH2a1835_CHANT_001-2a.77">以此功德自然棄除五蓋之蔽。<lb/></seg>
<seg xml:id="CH2a1835_CHANT_001-2a.78">具足五根究竟五力。<lb/></seg>
<seg xml:id="CH2a1835_CHANT_001-2a.79">絕滅五欲逮得五通。<lb/></seg>
<seg xml:id="CH2a1835_CHANT_001-2a.80">遠離五陰成就五眼。<lb/></seg>
<seg xml:id="CH2a1835_CHANT_001-2a.81">其在五趣眾生之類。<lb/></seg>
<seg xml:id="CH2a1835_CHANT_001-2a.82">獲致殊特。<lb/></seg>
<seg xml:id="CH2a1835_CHANT_001-2a.83">五法之行禁戒差特。<lb/></seg>
<seg xml:id="CH2a1835_CHANT_001-2a.84">三昧智慧修於解脫度知見事。<lb/></seg>
<seg xml:id="CH2a1835_CHANT_001-2a.85">以是五體投地之德陰蓋以消。<lb/></seg>
<seg xml:id="CH2a1835_CHANT_001-2a.86">住根力者常念如來未曾捨懷。<lb/></seg>
<seg xml:id="CH2a1835_CHANT_001-2a.87">復說此言。<lb/></seg>
<seg xml:id="CH2a1835_CHANT_001-2a.88">諸佛世尊唯垂恩慈而見愍念。<lb/></seg>
<seg xml:id="CH2a1835_CHANT_001-2a.89">於是一切十方世界所有菩薩。<lb/></seg>
<seg xml:id="CH2a1835_CHANT_001-2a.90">上至諸佛慧無罣礙。<lb/></seg>
<seg xml:id="CH2a1835_CHANT_001-2a.91">其行不二。<lb/></seg>
<seg xml:id="CH2a1835_CHANT_001-2a.92">於是平等將護法相以法身體。<lb/></seg>
<seg xml:id="CH2a1835_CHANT_001-2a.93">清淨之言無有解脫。<lb/></seg>
<seg xml:id="CH2a1835_CHANT_001-2a.94">鮮潔之心而無有心。<lb/></seg>
<seg xml:id="CH2a1835_CHANT_001-2a.95">一切諸法慧無陰蔽無來無去。<lb/></seg>
<seg xml:id="CH2a1835_CHANT_001-2a.96">於一切智悉愍普見。<lb/></seg>
<seg xml:id="CH2a1835_CHANT_001-2a.97">等入如來證明要義。<lb/></seg>
<seg xml:id="CH2a1835_CHANT_001-2a.98">過去當來今現在法。<lb/></seg>
<seg xml:id="CH2a1835_CHANT_001-2a.99">識知罪福因緣之報。<lb/></seg>
<seg xml:id="CH2a1835_CHANT_001-2a.100">諸佛世尊乃為聖眼。<lb/></seg>
<seg xml:id="CH2a1835_CHANT_001-2a.101">其慧成就悉能證明。<lb/></seg>
<seg xml:id="CH2a1835_CHANT_001-2a.102">為人重任備精進已。<lb/></seg>
<seg xml:id="CH2a1835_CHANT_001-2a.103">吾從本際至於生死。<lb/></seg>
<seg xml:id="CH2a1835_CHANT_001-2a.104">於真諦際而自迷惑。<lb/></seg>
<seg xml:id="CH2a1835_CHANT_001-2a.105">不能敏達無所識知。<lb/></seg>
<seg xml:id="CH2a1835_CHANT_001-2a.106">處在非法興於法想。<lb/></seg>
<seg xml:id="CH2a1835_CHANT_001-2a.107">違犯政律以為律想。<lb/></seg>
<seg xml:id="CH2a1835_CHANT_001-2a.108">非是眾祐為眾祐想。<lb/></seg>
<seg xml:id="CH2a1835_CHANT_001-2a.109">興發不善以為善想。<lb/></seg>
<seg xml:id="CH2a1835_CHANT_001-2a.110">心隨顛倒不了無常。<lb/></seg>
<seg xml:id="CH2a1835_CHANT_001-2a.111">苦空非身自貪見身。<lb/></seg>
<seg xml:id="CH2a1835_CHANT_001-2a.112">諸惡罪業所為非法。<lb/></seg>
<seg xml:id="CH2a1835_CHANT_001-2a.113">不順典約佛所禁限。<lb/></seg>
<seg xml:id="CH2a1835_CHANT_001-2a.114">自犯此罪若教他人。<lb/></seg>
<seg xml:id="CH2a1835_CHANT_001-2a.115">方當所作罪蓋塵勞。<lb/></seg>
<seg xml:id="CH2a1835_CHANT_001-2a.116">不聽聞法。<lb/></seg>
<seg xml:id="CH2a1835_CHANT_001-2a.117">憎惡菩薩聖眾之業。<lb/></seg>
<seg xml:id="CH2a1835_CHANT_001-2a.118">不奉道教見諸魔事。<lb/></seg>
<seg xml:id="CH2a1835_CHANT_001-2a.119">遠波羅蜜諸度無極。<lb/></seg>
<seg xml:id="CH2a1835_CHANT_001-2a.120">若人布施抑令不為。<lb/></seg>
<seg xml:id="CH2a1835_CHANT_001-2a.121">壞人德本使不成就。<lb/></seg>
<seg xml:id="CH2a1835_CHANT_001-2a.122">吾今皆從十方諸佛世尊光耀。<lb/></seg>
<seg xml:id="CH2a1835_CHANT_001-2a.123">悔過自首不敢覆蔽。<lb/></seg>
<seg xml:id="CH2a1835_CHANT_001-2a.124">令除其殃改往修來。<lb/></seg>
<seg xml:id="CH2a1835_CHANT_001-2a.125">從今已後不敢復犯。<lb/></seg>
<seg xml:id="CH2a1835_CHANT_001-2a.126">勿復令我有眾罪蓋墮於地獄餓鬼畜生鬼神貧窮。<lb/></seg>
<seg xml:id="CH2a1835_CHANT_001-2a.127">若在人中莫令乏匱。<lb/></seg>
<seg xml:id="CH2a1835_CHANT_001-2a.128">設在天上勿為貧天。<lb/></seg>
<seg xml:id="CH2a1835_CHANT_001-2a.129">博達眾經莫貧於道。<lb/></seg>
<seg xml:id="CH2a1835_CHANT_001-2a.130">財業豐饒莫使厄匱。<lb/></seg>
<seg xml:id="CH2a1835_CHANT_001-2a.131">用七法財以給少智。<lb/></seg>
<seg xml:id="CH2a1835_CHANT_001-2a.132">眼耳鼻口身意陰蓋。<lb/></seg>
<seg xml:id="CH2a1835_CHANT_001-2a.133">斯侵親屬心壞因緣。<lb/></seg>
<seg xml:id="CH2a1835_CHANT_001-2a.134">若生邊地。<lb/></seg>
<seg xml:id="CH2a1835_CHANT_001-2a.135">家室鬭諍而相別離。<lb/></seg>
<seg xml:id="CH2a1835_CHANT_001-2a.136">臭惡瑕穢而不可忍。<lb/></seg>
<seg xml:id="CH2a1835_CHANT_001-2a.137">莫與如此眷屬共會。<lb/></seg>
<seg xml:id="CH2a1835_CHANT_001-2a.138">常使應行正士俱會而與相見。<lb/></seg>
<seg xml:id="CH2a1835_CHANT_001-2a.139">今從十方諸佛悔過。<lb/></seg>
<seg xml:id="CH2a1835_CHANT_001-2a.140">改往修來不敢藏匿。<lb/></seg>
</p>
<p>
<seg xml:id="CH2a1835_CHANT_001-3a.1"><pb xml:id="CH2a1835_CHANT_001-3a" ed="CHANT" n="001-3a"/><lb/></seg>
<seg xml:id="CH2a1835_CHANT_001-3a.2">文殊師利言。<lb/></seg>
<seg xml:id="CH2a1835_CHANT_001-3a.3">當復自責。<lb/></seg>
<seg xml:id="CH2a1835_CHANT_001-3a.4">我前世時行不清淨。<lb/></seg>
<seg xml:id="CH2a1835_CHANT_001-3a.5">毀身口意。<lb/></seg>
<seg xml:id="CH2a1835_CHANT_001-3a.6">淫怒愚癡興心為害。<lb/></seg>
<seg xml:id="CH2a1835_CHANT_001-3a.7">放訑諛諂多求無厭積累惡業。<lb/></seg>
<seg xml:id="CH2a1835_CHANT_001-3a.8">誹謗輕調毀佛法眾。<lb/></seg>
<seg xml:id="CH2a1835_CHANT_001-3a.9">不孝父母蔑於尊長。<lb/></seg>
<seg xml:id="CH2a1835_CHANT_001-3a.10">眾祐凡人噎其功勳。<lb/></seg>
<seg xml:id="CH2a1835_CHANT_001-3a.11">不能自覺輕智慢聖。<lb/></seg>
<seg xml:id="CH2a1835_CHANT_001-3a.12">自歎其身求他長短。<lb/></seg>
<seg xml:id="CH2a1835_CHANT_001-3a.13">既身自犯又勸他人。<lb/></seg>
<seg xml:id="CH2a1835_CHANT_001-3a.14">其順行者教令越法。<lb/></seg>
<seg xml:id="CH2a1835_CHANT_001-3a.15">不知佛時。<lb/></seg>
<seg xml:id="CH2a1835_CHANT_001-3a.16">不知法時。<lb/></seg>
<seg xml:id="CH2a1835_CHANT_001-3a.17">不知僧時。<lb/></seg>
<seg xml:id="CH2a1835_CHANT_001-3a.18">不知善惡時。<lb/></seg>
<seg xml:id="CH2a1835_CHANT_001-3a.19">深沒貪淫瞋恚所沮。<lb/></seg>
<seg xml:id="CH2a1835_CHANT_001-3a.20">愚癡所蔽不能精進。<lb/></seg>
<seg xml:id="CH2a1835_CHANT_001-3a.21">嫉妬不實兇暴難化。<lb/></seg>
<seg xml:id="CH2a1835_CHANT_001-3a.22">多所志慕計任吾我。<lb/></seg>
<seg xml:id="CH2a1835_CHANT_001-3a.23">處人壽命興五趣念。<lb/></seg>
<seg xml:id="CH2a1835_CHANT_001-3a.24">乞求合集懷諛諂想。<lb/></seg>
<seg xml:id="CH2a1835_CHANT_001-3a.25">積累無限非法之行。<lb/></seg>
<seg xml:id="CH2a1835_CHANT_001-3a.26">自計有身念是我所。<lb/></seg>
<seg xml:id="CH2a1835_CHANT_001-3a.27">無常為常想。<lb/></seg>
<seg xml:id="CH2a1835_CHANT_001-3a.28">苦為樂想。<lb/></seg>
<seg xml:id="CH2a1835_CHANT_001-3a.29">無身為身想。<lb/></seg>
<seg xml:id="CH2a1835_CHANT_001-3a.30">不淨為淨想。<lb/></seg>
<seg xml:id="CH2a1835_CHANT_001-3a.31">墮四顛倒種於惡業。<lb/></seg>
<seg xml:id="CH2a1835_CHANT_001-3a.32">醉於形色迷於財業惑於傲貴荒於國位亂於眷屬。<lb/></seg>
<seg xml:id="CH2a1835_CHANT_001-3a.33">所作過罪。<lb/></seg>
<seg xml:id="CH2a1835_CHANT_001-3a.34">見覩諸佛聞所說法不肯諮受。<lb/></seg>
<seg xml:id="CH2a1835_CHANT_001-3a.35">不供聖眾離於德本。<lb/></seg>
<seg xml:id="CH2a1835_CHANT_001-3a.36">捨度無極而忘道心。<lb/></seg>
<seg xml:id="CH2a1835_CHANT_001-3a.37">違失三寶。<lb/></seg>
<seg xml:id="CH2a1835_CHANT_001-3a.38">若復棄捐無盡正業無量功德及不可盡聖慧辯才。<lb/></seg>
<seg xml:id="CH2a1835_CHANT_001-3a.39">所欲自恣。<lb/></seg>
<seg xml:id="CH2a1835_CHANT_001-3a.40">從惡知識遠於善友。<lb/></seg>
<seg xml:id="CH2a1835_CHANT_001-3a.41">從十方佛自首悔過。<lb/></seg>
<seg xml:id="CH2a1835_CHANT_001-3a.42">改往修來不敢藏匿。<lb/></seg>
<seg xml:id="CH2a1835_CHANT_001-3a.43">文殊師利復曰。<lb/></seg>
<seg xml:id="CH2a1835_CHANT_001-3a.44">當自悔言。<lb/></seg>
<seg xml:id="CH2a1835_CHANT_001-3a.45">我前世時志於下劣。<lb/></seg>
<seg xml:id="CH2a1835_CHANT_001-3a.46">所遊土地而興誓願。<lb/></seg>
<seg xml:id="CH2a1835_CHANT_001-3a.47">毀訾大乘遏斷正教。<lb/></seg>
<seg xml:id="CH2a1835_CHANT_001-3a.48">勸從邪徑誹謗正法。<lb/></seg>
<seg xml:id="CH2a1835_CHANT_001-3a.49">佛所頒宣深妙之典。<lb/></seg>
<seg xml:id="CH2a1835_CHANT_001-3a.50">若干種教抑制法輪使不通流。<lb/></seg>
<seg xml:id="CH2a1835_CHANT_001-3a.51">若身自犯設教他人。<lb/></seg>
<seg xml:id="CH2a1835_CHANT_001-3a.52">勸助非法。<lb/></seg>
<seg xml:id="CH2a1835_CHANT_001-3a.53">破壞塔寺敗亂聖眾。<lb/></seg>
<seg xml:id="CH2a1835_CHANT_001-3a.54">散縣聚落毀大國土。<lb/></seg>
<seg xml:id="CH2a1835_CHANT_001-3a.55">若危城邑謀圖帝主。<lb/></seg>
<seg xml:id="CH2a1835_CHANT_001-3a.56">害於種姓內外親屬。<lb/></seg>
<seg xml:id="CH2a1835_CHANT_001-3a.57">若復傷殘他人身體。<lb/></seg>
<seg xml:id="CH2a1835_CHANT_001-3a.58">令生瘡瘢危其命根。<lb/></seg>
<seg xml:id="CH2a1835_CHANT_001-3a.59">閉於牢獄若教人殺。<lb/></seg>
<seg xml:id="CH2a1835_CHANT_001-3a.60">其心迷荒常懷狐疑。<lb/></seg>
<seg xml:id="CH2a1835_CHANT_001-3a.61">教人猶豫說他罪殃。<lb/></seg>
<seg xml:id="CH2a1835_CHANT_001-3a.62">使不順戒處於邪見。<lb/></seg>
<seg xml:id="CH2a1835_CHANT_001-3a.63">從異道教反其正行。<lb/></seg>
<seg xml:id="CH2a1835_CHANT_001-3a.64">自懷怨心亂他人意令必瞋恚。<lb/></seg>
<seg xml:id="CH2a1835_CHANT_001-3a.65">所作過罪。<lb/></seg>
<seg xml:id="CH2a1835_CHANT_001-3a.66">若身自犯及教他人。<lb/></seg>
<seg xml:id="CH2a1835_CHANT_001-3a.67">皆從十方自首悔過。<lb/></seg>
<seg xml:id="CH2a1835_CHANT_001-3a.68">佛世光明唯蒙見濟。<lb/></seg>
<seg xml:id="CH2a1835_CHANT_001-3a.69">改往修來不敢藏匿。<lb/></seg>
<seg xml:id="CH2a1835_CHANT_001-3a.70">文殊師利曰。<lb/></seg>
<seg xml:id="CH2a1835_CHANT_001-3a.71">當復悔過言。<lb/></seg>
<seg xml:id="CH2a1835_CHANT_001-3a.72">我身前計有吾我言是我所。<lb/></seg>
<seg xml:id="CH2a1835_CHANT_001-3a.73">所見顛倒住於貪淫。<lb/></seg>
<seg xml:id="CH2a1835_CHANT_001-3a.74">心者無本而想有心。<lb/></seg>
<seg xml:id="CH2a1835_CHANT_001-3a.75">不能明了心如幻化也。<lb/></seg>
<seg xml:id="CH2a1835_CHANT_001-3a.76">其本自然不能分別諸佛之法。<lb/></seg>
<seg xml:id="CH2a1835_CHANT_001-3a.77">發於無上正真道意。<lb/></seg>
<seg xml:id="CH2a1835_CHANT_001-3a.78">而欲覩見道之處所。<lb/></seg>
<seg xml:id="CH2a1835_CHANT_001-3a.79">一切諸法悉無所有。<lb/></seg>
<seg xml:id="CH2a1835_CHANT_001-3a.80">而反言有。<lb/></seg>
<seg xml:id="CH2a1835_CHANT_001-3a.81">其身口心所作善惡。<lb/></seg>
<seg xml:id="CH2a1835_CHANT_001-3a.82">皆從十方諸世光曜自首悔過。<lb/></seg>
<seg xml:id="CH2a1835_CHANT_001-3a.83">改往修來不敢藏匿。<lb/></seg>
<seg xml:id="CH2a1835_CHANT_001-3a.84">吾往本時所行布施持戒忍辱精進一心智慧。<lb/></seg>
<seg xml:id="CH2a1835_CHANT_001-3a.85">不解三昧住顛倒見。<lb/></seg>
<seg xml:id="CH2a1835_CHANT_001-3a.86">若布施者妄想求報。<lb/></seg>
<seg xml:id="CH2a1835_CHANT_001-3a.87">心念所取護於禁戒。<lb/></seg>
<seg xml:id="CH2a1835_CHANT_001-3a.88">想我他人修於忍辱。<lb/></seg>
<seg xml:id="CH2a1835_CHANT_001-3a.89">心倚著身奉持精進。<lb/></seg>
<seg xml:id="CH2a1835_CHANT_001-3a.90">住于眾想興發禪定。<lb/></seg>
<seg xml:id="CH2a1835_CHANT_001-3a.91">念應不應而想有人。<lb/></seg>
<seg xml:id="CH2a1835_CHANT_001-3a.92">樂于放逸貪求智慧。<lb/></seg>
<seg xml:id="CH2a1835_CHANT_001-3a.93">志慕歸道謂有處所。<lb/></seg>
<seg xml:id="CH2a1835_CHANT_001-3a.94">皆從十方世光悔過。<lb/></seg>
<seg xml:id="CH2a1835_CHANT_001-3a.95">改往修來不敢藏匿。<lb/></seg>
</p>
<p>
<seg xml:id="CH2a1835_CHANT_001-4a.1"><pb xml:id="CH2a1835_CHANT_001-4a" ed="CHANT" n="001-4a"/><lb/></seg>
<seg xml:id="CH2a1835_CHANT_001-4a.2">吾往古時不能曉了正真之義。<lb/></seg>
<seg xml:id="CH2a1835_CHANT_001-4a.3">供養於佛而反倚求色相莊嚴八十種好。<lb/></seg>
<seg xml:id="CH2a1835_CHANT_001-4a.4">雖奉事佛不能入於法界無所壞法。<lb/></seg>
<seg xml:id="CH2a1835_CHANT_001-4a.5">亦不曉了無所住法。<lb/></seg>
<seg xml:id="CH2a1835_CHANT_001-4a.6">而住諸法想法若干。<lb/></seg>
<seg xml:id="CH2a1835_CHANT_001-4a.7">設聞經法若講說者。<lb/></seg>
<seg xml:id="CH2a1835_CHANT_001-4a.8">思惟所趣。<lb/></seg>
<seg xml:id="CH2a1835_CHANT_001-4a.9">而不分別無為之法。<lb/></seg>
<seg xml:id="CH2a1835_CHANT_001-4a.10">計於聖眾而有數想。<lb/></seg>
<seg xml:id="CH2a1835_CHANT_001-4a.11">供養眾聖亦起悕望。<lb/></seg>
<seg xml:id="CH2a1835_CHANT_001-4a.12">皆從十方世光悔過。<lb/></seg>
<seg xml:id="CH2a1835_CHANT_001-4a.13">改往修來不敢隱匿。<lb/></seg>
</p>
<p>
<seg xml:id="CH2a1835_CHANT_001-5a.1"><pb xml:id="CH2a1835_CHANT_001-5a" ed="CHANT" n="001-5a"/><lb/></seg>
<seg xml:id="CH2a1835_CHANT_001-5a.2">吾往古時希望諸法。<lb/></seg>
<seg xml:id="CH2a1835_CHANT_001-5a.3">求空處所遊於閑居。<lb/></seg>
<seg xml:id="CH2a1835_CHANT_001-5a.4">限節知足少欲為德。<lb/></seg>
<seg xml:id="CH2a1835_CHANT_001-5a.5">不能識知一切法空。<lb/></seg>
<seg xml:id="CH2a1835_CHANT_001-5a.6">心無所著。<lb/></seg>
<seg xml:id="CH2a1835_CHANT_001-5a.7">爾乃可謂靜處燕坐住於法界。<lb/></seg>
<seg xml:id="CH2a1835_CHANT_001-5a.8">不能解達法界無受。<lb/></seg>
<seg xml:id="CH2a1835_CHANT_001-5a.9">及眾生界亦無所受。<lb/></seg>
<seg xml:id="CH2a1835_CHANT_001-5a.10">及依吾我。<lb/></seg>
<seg xml:id="CH2a1835_CHANT_001-5a.11">立僻沈沒不能行道。<lb/></seg>
<seg xml:id="CH2a1835_CHANT_001-5a.12">而計有人不修四恩。<lb/></seg>
<seg xml:id="CH2a1835_CHANT_001-5a.13">當救眾生亦不能濟。<lb/></seg>
<seg xml:id="CH2a1835_CHANT_001-5a.14">亦不曉了佛道自然相。<lb/></seg>
<seg xml:id="CH2a1835_CHANT_001-5a.15">亦自然於三十七道品之法。<lb/></seg>
<seg xml:id="CH2a1835_CHANT_001-5a.16">見有吾起而倚求望。<lb/></seg>
<seg xml:id="CH2a1835_CHANT_001-5a.17">不知寂然沙門之義出家所修。<lb/></seg>
<seg xml:id="CH2a1835_CHANT_001-5a.18">奉受具戒依比丘行。<lb/></seg>
<seg xml:id="CH2a1835_CHANT_001-5a.19">如是及餘所造德本。<lb/></seg>
<seg xml:id="CH2a1835_CHANT_001-5a.20">因共德本獲致安隱。<lb/></seg>
<seg xml:id="CH2a1835_CHANT_001-5a.21">有為之福與無為安。<lb/></seg>
<seg xml:id="CH2a1835_CHANT_001-5a.22">超絕迥遠不與道合。<lb/></seg>
<seg xml:id="CH2a1835_CHANT_001-5a.23">皆從十方世光悔過。<lb/></seg>
<seg xml:id="CH2a1835_CHANT_001-5a.24">改往修來不敢藏匿。<lb/></seg>
<seg xml:id="CH2a1835_CHANT_001-5a.25">如過去佛諸天中天。<lb/></seg>
<seg xml:id="CH2a1835_CHANT_001-5a.26">本為菩薩奉行道時。<lb/></seg>
<seg xml:id="CH2a1835_CHANT_001-5a.27">皆悔諸罪罣礙陰蓋。<lb/></seg>
<seg xml:id="CH2a1835_CHANT_001-5a.28">吾亦若茲。<lb/></seg>
<seg xml:id="CH2a1835_CHANT_001-5a.29">當來現在諸佛世尊本所修改。<lb/></seg>
<seg xml:id="CH2a1835_CHANT_001-5a.30">我今悔過亦當如是。<lb/></seg>
<seg xml:id="CH2a1835_CHANT_001-5a.31">向尊自首歸命於佛。<lb/></seg>
<seg xml:id="CH2a1835_CHANT_001-5a.32">為上為長。<lb/></seg>
<seg xml:id="CH2a1835_CHANT_001-5a.33">最勝殊特無上之德為無等倫。<lb/></seg>
<seg xml:id="CH2a1835_CHANT_001-5a.34">諸佛聖慧巍巍無量。<lb/></seg>
<seg xml:id="CH2a1835_CHANT_001-5a.35">悉知一切世界所有眾塵諸數而得自在。<lb/></seg>
<seg xml:id="CH2a1835_CHANT_001-5a.36">普能曉了眾生心念。<lb/></seg>
<seg xml:id="CH2a1835_CHANT_001-5a.37">吾等之身從無央數阿僧祇劫所行迷惑而自放逸。<lb/></seg>
<seg xml:id="CH2a1835_CHANT_001-5a.38">悔一切罪陰蓋之患。<lb/></seg>
<seg xml:id="CH2a1835_CHANT_001-5a.39">如為己身所悔殃寡。<lb/></seg>
<seg xml:id="CH2a1835_CHANT_001-5a.40">及為地獄餓鬼畜生在於五趣一切眾生罪所蔽者。<lb/></seg>
<seg xml:id="CH2a1835_CHANT_001-5a.41">今吾皆以五體代受而為悔過。<lb/></seg>
<seg xml:id="CH2a1835_CHANT_001-5a.42">曉了微妙除諸限礙。<lb/></seg>
<seg xml:id="CH2a1835_CHANT_001-5a.43">已能遊入觀一切法。<lb/></seg>
<seg xml:id="CH2a1835_CHANT_001-5a.44">譬如虛空。<lb/></seg>
<seg xml:id="CH2a1835_CHANT_001-5a.45">所可悔者無罪無報亦無塵染。<lb/></seg>
<seg xml:id="CH2a1835_CHANT_001-5a.46">已入諸法無罪蓋者乃為名曰悔一切過。<lb/></seg>
<seg xml:id="CH2a1835_CHANT_001-5a.47">是族姓子。<lb/></seg>
<seg xml:id="CH2a1835_CHANT_001-5a.48">菩薩大士往古結縛。<lb/></seg>
<seg xml:id="CH2a1835_CHANT_001-5a.49">一切所行眾念妄想。<lb/></seg>
<seg xml:id="CH2a1835_CHANT_001-5a.50">財業因緣所受依倚。<lb/></seg>
<seg xml:id="CH2a1835_CHANT_001-5a.51">而住處所皆當悔過。<lb/></seg>
<seg xml:id="CH2a1835_CHANT_001-5a.52">若使於中如此色像。<lb/></seg>
<seg xml:id="CH2a1835_CHANT_001-5a.53">所受思想行不平等。<lb/></seg>
<seg xml:id="CH2a1835_CHANT_001-5a.54">當令明了一切無本。<lb/></seg>
<seg xml:id="CH2a1835_CHANT_001-5a.55">假使一切無所行者。<lb/></seg>
<seg xml:id="CH2a1835_CHANT_001-5a.56">乃能得入於斯本際。<lb/></seg>
<seg xml:id="CH2a1835_CHANT_001-5a.57">無想之際。<lb/></seg>
<seg xml:id="CH2a1835_CHANT_001-5a.58">無形想際。<lb/></seg>
<seg xml:id="CH2a1835_CHANT_001-5a.59">無有二際。<lb/></seg>
<seg xml:id="CH2a1835_CHANT_001-5a.60">無陰蓋際。<lb/></seg>
<seg xml:id="CH2a1835_CHANT_001-5a.61">無所得際。<lb/></seg>
<seg xml:id="CH2a1835_CHANT_001-5a.62">無身之際。<lb/></seg>
<seg xml:id="CH2a1835_CHANT_001-5a.63">離欲之際。<lb/></seg>
<seg xml:id="CH2a1835_CHANT_001-5a.64">無所習際。<lb/></seg>
<seg xml:id="CH2a1835_CHANT_001-5a.65">無所行際。<lb/></seg>
<seg xml:id="CH2a1835_CHANT_001-5a.66">無罣礙際。<lb/></seg>
<seg xml:id="CH2a1835_CHANT_001-5a.67">無所歸際。<lb/></seg>
<seg xml:id="CH2a1835_CHANT_001-5a.68">無所由際。<lb/></seg>
<seg xml:id="CH2a1835_CHANT_001-5a.69">是則名曰菩薩大士自首悔過。<lb/></seg>
<seg xml:id="CH2a1835_CHANT_001-5a.70">無有罪害得至佛慧。<lb/></seg>
<seg xml:id="CH2a1835_CHANT_001-5a.71">滅除一切休息殃寡罣礙之蓋。<lb/></seg>
</p>
<p>
<seg xml:id="CH2a1835_CHANT_001-6a.1"><pb xml:id="CH2a1835_CHANT_001-6a" ed="CHANT" n="001-6a"/><lb/></seg>
<seg xml:id="CH2a1835_CHANT_001-6a.2">文殊師利曰。<lb/></seg>
<seg xml:id="CH2a1835_CHANT_001-6a.3">悔此一切眾罪過已。<lb/></seg>
<seg xml:id="CH2a1835_CHANT_001-6a.4">尋發無上正真道意。<lb/></seg>
<seg xml:id="CH2a1835_CHANT_001-6a.5">請為一切眾生之類。<lb/></seg>
<seg xml:id="CH2a1835_CHANT_001-6a.6">除諸殃釁使無罪蓋。<lb/></seg>
<seg xml:id="CH2a1835_CHANT_001-6a.7">令在世間成佛正真。<lb/></seg>
<seg xml:id="CH2a1835_CHANT_001-6a.8">莫為聲聞緣覺之乘開化眾生。<lb/></seg>
<seg xml:id="CH2a1835_CHANT_001-6a.9">諸求度者吾當度之。<lb/></seg>
<seg xml:id="CH2a1835_CHANT_001-6a.10">諸未脫者吾當脫之。<lb/></seg>
<seg xml:id="CH2a1835_CHANT_001-6a.11">諸求滅度者當滅度之。<lb/></seg>
<seg xml:id="CH2a1835_CHANT_001-6a.12">為一切人救濟之宅。<lb/></seg>
<seg xml:id="CH2a1835_CHANT_001-6a.13">擁護自歸導示道徑。<lb/></seg>
<seg xml:id="CH2a1835_CHANT_001-6a.14">將順燈明光明之曜。<lb/></seg>
<seg xml:id="CH2a1835_CHANT_001-6a.15">為眾將師賈人大導。<lb/></seg>
<seg xml:id="CH2a1835_CHANT_001-6a.16">以是如來十種之力。<lb/></seg>
<seg xml:id="CH2a1835_CHANT_001-6a.17">尋發意頃令得莊嚴四無所畏三十有二大人之相八十種好。<lb/></seg>
<seg xml:id="CH2a1835_CHANT_001-6a.18">如來音響八部之聲。<lb/></seg>
<seg xml:id="CH2a1835_CHANT_001-6a.19">明識如來善權方便。<lb/></seg>
<seg xml:id="CH2a1835_CHANT_001-6a.20">入眾生心佛之弘廣無上大慧。<lb/></seg>
<seg xml:id="CH2a1835_CHANT_001-6a.21">在於法界禁戒清淨無有缺漏。<lb/></seg>
<seg xml:id="CH2a1835_CHANT_001-6a.22">而雨諸法金剛章句。<lb/></seg>
<seg xml:id="CH2a1835_CHANT_001-6a.23">不捨一切群生之類則不退轉。<lb/></seg>
<seg xml:id="CH2a1835_CHANT_001-6a.24">究竟得至於一切智。<lb/></seg>
<seg xml:id="CH2a1835_CHANT_001-6a.25">諸通之慧興正真心。<lb/></seg>
<seg xml:id="CH2a1835_CHANT_001-6a.26">於諸佛法而無所著。<lb/></seg>
<seg xml:id="CH2a1835_CHANT_001-6a.27">以諸德本勸助諸佛。<lb/></seg>
<seg xml:id="CH2a1835_CHANT_001-6a.28">過去當來今現在佛本行學道。<lb/></seg>
<seg xml:id="CH2a1835_CHANT_001-6a.29">從初發意至於無上正真之道成最正覺。<lb/></seg>
<seg xml:id="CH2a1835_CHANT_001-6a.30">於此中間所顯德本如佛所教。<lb/></seg>
<seg xml:id="CH2a1835_CHANT_001-6a.31">一切諸法。<lb/></seg>
<seg xml:id="CH2a1835_CHANT_001-6a.32">則無根原亦無所住。<lb/></seg>
<seg xml:id="CH2a1835_CHANT_001-6a.33">所施捨者而無所施。<lb/></seg>
<seg xml:id="CH2a1835_CHANT_001-6a.34">本性清淨禁戒鮮潔乃無所犯。<lb/></seg>
<seg xml:id="CH2a1835_CHANT_001-6a.35">眾生盡索而無所起。<lb/></seg>
<seg xml:id="CH2a1835_CHANT_001-6a.36">乃曰為忍。<lb/></seg>
<seg xml:id="CH2a1835_CHANT_001-6a.37">靜默無作乃為精進。<lb/></seg>
<seg xml:id="CH2a1835_CHANT_001-6a.38">其心自然而無所生。<lb/></seg>
<seg xml:id="CH2a1835_CHANT_001-6a.39">乃為一心。<lb/></seg>
<seg xml:id="CH2a1835_CHANT_001-6a.40">度無所度不越駛水棄諸邪見。<lb/></seg>
<seg xml:id="CH2a1835_CHANT_001-6a.41">乃為智慧。<lb/></seg>
<seg xml:id="CH2a1835_CHANT_001-6a.42">入於深遠十二緣起而無所入。<lb/></seg>
<seg xml:id="CH2a1835_CHANT_001-6a.43">乃可堪任名為玄妙。<lb/></seg>
<seg xml:id="CH2a1835_CHANT_001-6a.44">明達行空乃為慈心。<lb/></seg>
<seg xml:id="CH2a1835_CHANT_001-6a.45">作無所作乃曰為哀。<lb/></seg>
<seg xml:id="CH2a1835_CHANT_001-6a.46">不行諸法乃曰為喜。<lb/></seg>
<seg xml:id="CH2a1835_CHANT_001-6a.47">若越四瀆而無有二乃曰為護。<lb/></seg>
<seg xml:id="CH2a1835_CHANT_001-6a.48">無受不受亦無所攝乃為四恩。<lb/></seg>
<seg xml:id="CH2a1835_CHANT_001-6a.49">無有根本亦無所住乃為德本名曰五根。<lb/></seg>
<seg xml:id="CH2a1835_CHANT_001-6a.50">意無所念亦無所遊乃為五力。<lb/></seg>
<seg xml:id="CH2a1835_CHANT_001-6a.51">覺了真諦一切本末為七覺意。<lb/></seg>
<seg xml:id="CH2a1835_CHANT_001-6a.52">不合於二無合無散乃曰道矣。<lb/></seg>
<seg xml:id="CH2a1835_CHANT_001-6a.53">獲致之然澹泊之行乃曰為寂。<lb/></seg>
<seg xml:id="CH2a1835_CHANT_001-6a.54">以慧解度不違柔順乃曰為觀。<lb/></seg>
<seg xml:id="CH2a1835_CHANT_001-6a.55">以慧為黨乃曰神通。<lb/></seg>
<seg xml:id="CH2a1835_CHANT_001-6a.56">吾皆以此勸助歸趣。<lb/></seg>
<seg xml:id="CH2a1835_CHANT_001-6a.57">不退轉輪等御至佛。<lb/></seg>
<seg xml:id="CH2a1835_CHANT_001-6a.58">所以如來具足莊嚴成就其身。<lb/></seg>
<seg xml:id="CH2a1835_CHANT_001-6a.59">則以此義演文字說。<lb/></seg>
<seg xml:id="CH2a1835_CHANT_001-6a.60">隨諸眾生言語音響為分別解。<lb/></seg>
<seg xml:id="CH2a1835_CHANT_001-6a.61">所可頒宣靡不周遍。<lb/></seg>
<seg xml:id="CH2a1835_CHANT_001-6a.62">無能抑制。<lb/></seg>
<seg xml:id="CH2a1835_CHANT_001-6a.63">所以如來於十種力常得自在。<lb/></seg>
<seg xml:id="CH2a1835_CHANT_001-6a.64">以慧莊嚴而得成就。<lb/></seg>
<seg xml:id="CH2a1835_CHANT_001-6a.65">示現一切諸佛變化。<lb/></seg>
<seg xml:id="CH2a1835_CHANT_001-6a.66">無上無極最尊無比。<lb/></seg>
<seg xml:id="CH2a1835_CHANT_001-6a.67">為無等倫。<lb/></seg>
<seg xml:id="CH2a1835_CHANT_001-6a.68">我皆勸助如是法行。<lb/></seg>
</p>
<p>
<seg xml:id="CH2a1835_CHANT_001-7a.1"><pb xml:id="CH2a1835_CHANT_001-7a" ed="CHANT" n="001-7a"/><lb/></seg>
<seg xml:id="CH2a1835_CHANT_001-7a.2">其有過去當來現在諸佛世尊本清淨身。<lb/></seg>
<seg xml:id="CH2a1835_CHANT_001-7a.3">而解自然悉不可得。<lb/></seg>
<seg xml:id="CH2a1835_CHANT_001-7a.4">所言清淨其心清淨亦不可得。<lb/></seg>
<seg xml:id="CH2a1835_CHANT_001-7a.5">無所發遣供養諸佛。<lb/></seg>
<seg xml:id="CH2a1835_CHANT_001-7a.6">於一切法無所將護乃為護法。<lb/></seg>
<seg xml:id="CH2a1835_CHANT_001-7a.7">無德無眾為供養僧。<lb/></seg>
<seg xml:id="CH2a1835_CHANT_001-7a.8">皆已備悉威儀禮節。<lb/></seg>
<seg xml:id="CH2a1835_CHANT_001-7a.9">亦以成就一切諸行。<lb/></seg>
<seg xml:id="CH2a1835_CHANT_001-7a.10">其行如是。<lb/></seg>
<seg xml:id="CH2a1835_CHANT_001-7a.11">并及餘事。<lb/></seg>
<seg xml:id="CH2a1835_CHANT_001-7a.12">而曉去來現在諸佛道慧平等。<lb/></seg>
<seg xml:id="CH2a1835_CHANT_001-7a.13">等行佛法不誤墮於一切眾魔。<lb/></seg>
<seg xml:id="CH2a1835_CHANT_001-7a.14">不與諸法而俱同塵。<lb/></seg>
<seg xml:id="CH2a1835_CHANT_001-7a.15">不著聲聞辟支佛地。<lb/></seg>
<seg xml:id="CH2a1835_CHANT_001-7a.16">斷絕諸非奉度無極。<lb/></seg>
<seg xml:id="CH2a1835_CHANT_001-7a.17">逮得總持修菩薩行速近於道。<lb/></seg>
<seg xml:id="CH2a1835_CHANT_001-7a.18">悉能報答眾生所言。<lb/></seg>
<seg xml:id="CH2a1835_CHANT_001-7a.19">恣隨眾人之所欲啟各令得所。<lb/></seg>
<seg xml:id="CH2a1835_CHANT_001-7a.20">常住平等所行由己。<lb/></seg>
<seg xml:id="CH2a1835_CHANT_001-7a.21">莊嚴一切諸佛國土。<lb/></seg>
<seg xml:id="CH2a1835_CHANT_001-7a.22">辯才光曜歸于清淨。<lb/></seg>
<seg xml:id="CH2a1835_CHANT_001-7a.23">斷諸惡趣三昧自在。<lb/></seg>
<seg xml:id="CH2a1835_CHANT_001-7a.24">恣隨一切眾生所為。<lb/></seg>
<seg xml:id="CH2a1835_CHANT_001-7a.25">得諸總持靡不照明。<lb/></seg>
<seg xml:id="CH2a1835_CHANT_001-7a.26">辯才聖達皆當從己。<lb/></seg>
<seg xml:id="CH2a1835_CHANT_001-7a.27">則以所發一切智心。<lb/></seg>
<seg xml:id="CH2a1835_CHANT_001-7a.28">悉用勸助諸佛道慧。<lb/></seg>
</p>
<p>
<seg xml:id="CH2a1835_CHANT_001-8a.1"><pb xml:id="CH2a1835_CHANT_001-8a" ed="CHANT" n="001-8a"/><lb/></seg>
<seg xml:id="CH2a1835_CHANT_001-8a.2">其諸過去當來現在。<lb/></seg>
<seg xml:id="CH2a1835_CHANT_001-8a.3">逮得佛道無有眾漏。<lb/></seg>
<seg xml:id="CH2a1835_CHANT_001-8a.4">戒定慧解度知見事。<lb/></seg>
<seg xml:id="CH2a1835_CHANT_001-8a.5">周遊諸力無能退轉。<lb/></seg>
<seg xml:id="CH2a1835_CHANT_001-8a.6">緣無所畏諸佛之法無所罣礙。<lb/></seg>
<seg xml:id="CH2a1835_CHANT_001-8a.7">其無極慈行無等倫。<lb/></seg>
<seg xml:id="CH2a1835_CHANT_001-8a.8">其大哀者不戴仰人。<lb/></seg>
<seg xml:id="CH2a1835_CHANT_001-8a.9">等如虛空無能察頂。<lb/></seg>
<seg xml:id="CH2a1835_CHANT_001-8a.10">無二功德報應之相。<lb/></seg>
<seg xml:id="CH2a1835_CHANT_001-8a.11">清淨蠲除迷惑之心。<lb/></seg>
<seg xml:id="CH2a1835_CHANT_001-8a.12">而自莊嚴其身口意。<lb/></seg>
<seg xml:id="CH2a1835_CHANT_001-8a.13">諸天釋梵普來勸助。<lb/></seg>
<seg xml:id="CH2a1835_CHANT_001-8a.14">敷演道教而轉法輪。<lb/></seg>
<seg xml:id="CH2a1835_CHANT_001-8a.15">棄去無智不達神識。<lb/></seg>
<seg xml:id="CH2a1835_CHANT_001-8a.16">化諸眾生建立佛慧。<lb/></seg>
<seg xml:id="CH2a1835_CHANT_001-8a.17">吾悉勸助使至於佛無上大道。<lb/></seg>
<seg xml:id="CH2a1835_CHANT_001-8a.18">其有去來今現在佛臨滅度時。<lb/></seg>
<seg xml:id="CH2a1835_CHANT_001-8a.19">善權方便威神建立。<lb/></seg>
<seg xml:id="CH2a1835_CHANT_001-8a.20">流布舍利令人供養。<lb/></seg>
<seg xml:id="CH2a1835_CHANT_001-8a.21">攝取一切眾生志性。<lb/></seg>
<seg xml:id="CH2a1835_CHANT_001-8a.22">從始至終乃能至于正法滅盡。<lb/></seg>
<seg xml:id="CH2a1835_CHANT_001-8a.23">我皆勸助所可勸助。<lb/></seg>
<seg xml:id="CH2a1835_CHANT_001-8a.24">志於佛慧無上大道。<lb/></seg>
<seg xml:id="CH2a1835_CHANT_001-8a.25">去來現在諸佛世尊現於滅度。<lb/></seg>
<seg xml:id="CH2a1835_CHANT_001-8a.26">合會聲聞過諸罣礙。<lb/></seg>
<seg xml:id="CH2a1835_CHANT_001-8a.27">導御篤信解法界味。<lb/></seg>
<seg xml:id="CH2a1835_CHANT_001-8a.28">導御法念度於八邪。<lb/></seg>
<seg xml:id="CH2a1835_CHANT_001-8a.29">所謂八等。<lb/></seg>
<seg xml:id="CH2a1835_CHANT_001-8a.30">住於無為種性之地。<lb/></seg>
<seg xml:id="CH2a1835_CHANT_001-8a.31">其種性眾而反其流至須陀洹。<lb/></seg>
<seg xml:id="CH2a1835_CHANT_001-8a.32">二反周旋為斯陀含。<lb/></seg>
<seg xml:id="CH2a1835_CHANT_001-8a.33">沒此生彼不復迴還為阿那含。<lb/></seg>
<seg xml:id="CH2a1835_CHANT_001-8a.34">無為無起無所復進為阿羅漢。<lb/></seg>
<seg xml:id="CH2a1835_CHANT_001-8a.35">分別曉了深妙緣起十二之因為辟支佛。<lb/></seg>
<seg xml:id="CH2a1835_CHANT_001-8a.36">目悉通見慧靡不達者為諸菩薩。<lb/></seg>
<seg xml:id="CH2a1835_CHANT_001-8a.37">初發意者心等如地。<lb/></seg>
<seg xml:id="CH2a1835_CHANT_001-8a.38">普入眾行所行真諦。<lb/></seg>
<seg xml:id="CH2a1835_CHANT_001-8a.39">窮盡生死諸法之原。<lb/></seg>
<seg xml:id="CH2a1835_CHANT_001-8a.40">具足佛法為不退轉。<lb/></seg>
<seg xml:id="CH2a1835_CHANT_001-8a.41">於一切生而無所生。<lb/></seg>
<seg xml:id="CH2a1835_CHANT_001-8a.42">乃能逮入一生補處。<lb/></seg>
<seg xml:id="CH2a1835_CHANT_001-8a.43">講說宣暢無所有慧而奮大光。<lb/></seg>
<seg xml:id="CH2a1835_CHANT_001-8a.44">諸所德本悉無根本亦無所住。<lb/></seg>
<seg xml:id="CH2a1835_CHANT_001-8a.45">吾悉勸助如是像法。<lb/></seg>
<seg xml:id="CH2a1835_CHANT_001-8a.46">志于佛慧無上大道。<lb/></seg>
<seg xml:id="CH2a1835_CHANT_001-8a.47">其有去來及今現在三世之中眾生之類淨諸佛眼。<lb/></seg>
<seg xml:id="CH2a1835_CHANT_001-8a.48">所可布施不計吾我無所貪愛。<lb/></seg>
<seg xml:id="CH2a1835_CHANT_001-8a.49">所作功德禁戒無盡不可限量。<lb/></seg>
<seg xml:id="CH2a1835_CHANT_001-8a.50">所修道義其行無行。<lb/></seg>
<seg xml:id="CH2a1835_CHANT_001-8a.51">所有功德悉以勸助諸佛之慧無上大道。<lb/></seg>
<seg xml:id="CH2a1835_CHANT_001-8a.52">而不差別等無所損。<lb/></seg>
<seg xml:id="CH2a1835_CHANT_001-8a.53">清淨離穢猶如虛空。<lb/></seg>
<seg xml:id="CH2a1835_CHANT_001-8a.54">入於殊妙智慧眾聖。<lb/></seg>
<seg xml:id="CH2a1835_CHANT_001-8a.55">則為最上導御眾義。<lb/></seg>
<seg xml:id="CH2a1835_CHANT_001-8a.56">精進行法自然如空。<lb/></seg>
<seg xml:id="CH2a1835_CHANT_001-8a.57">真實無比亦如無為便無有侶。<lb/></seg>
<seg xml:id="CH2a1835_CHANT_001-8a.58">以是勸助。<lb/></seg>
<seg xml:id="CH2a1835_CHANT_001-8a.59">取要言之。<lb/></seg>
<seg xml:id="CH2a1835_CHANT_001-8a.60">如去來今諸佛世尊本。<lb/></seg>
<seg xml:id="CH2a1835_CHANT_001-8a.61">為菩薩行求道時。<lb/></seg>
<seg xml:id="CH2a1835_CHANT_001-8a.62">所行無量智度無極。<lb/></seg>
<seg xml:id="CH2a1835_CHANT_001-8a.63">善權方便無所罣礙。<lb/></seg>
<seg xml:id="CH2a1835_CHANT_001-8a.64">真實之行善修清淨。<lb/></seg>
<seg xml:id="CH2a1835_CHANT_001-8a.65">行清淨已證取佛慧。<lb/></seg>
<seg xml:id="CH2a1835_CHANT_001-8a.66">所可勸助眾德之本方當勸助。<lb/></seg>
<seg xml:id="CH2a1835_CHANT_001-8a.67">吾當學此所尊修法而效勸助。<lb/></seg>
<seg xml:id="CH2a1835_CHANT_001-8a.68">志於佛慧無上大道。<lb/></seg>
<seg xml:id="CH2a1835_CHANT_001-8a.69">使諸眾生如十方界滿中諸塵。<lb/></seg>
<seg xml:id="CH2a1835_CHANT_001-8a.70">身所行事一切見佛。<lb/></seg>
<seg xml:id="CH2a1835_CHANT_001-8a.71">悉令發心不可計會。<lb/></seg>
<seg xml:id="CH2a1835_CHANT_001-8a.72">解於大道自在所行。<lb/></seg>
<seg xml:id="CH2a1835_CHANT_001-8a.73">吾悉勸助斯眾德本。<lb/></seg>
<seg xml:id="CH2a1835_CHANT_001-8a.74">了此德本不可捉持。<lb/></seg>
<seg xml:id="CH2a1835_CHANT_001-8a.75">一切諸法猶如虛空。<lb/></seg>
<seg xml:id="CH2a1835_CHANT_001-8a.76">若能勸助此德本已則無有本。<lb/></seg>
<seg xml:id="CH2a1835_CHANT_001-8a.77">已離諸本不可護持。<lb/></seg>
<seg xml:id="CH2a1835_CHANT_001-8a.78">無所志念寂然無生。<lb/></seg>
<seg xml:id="CH2a1835_CHANT_001-8a.79">達無生已便入諸法。<lb/></seg>
<seg xml:id="CH2a1835_CHANT_001-8a.80">已入諸法便勸德本。<lb/></seg>
<seg xml:id="CH2a1835_CHANT_001-8a.81">如為己身所可勸助。<lb/></seg>
<seg xml:id="CH2a1835_CHANT_001-8a.82">亦復勸助一切菩薩。<lb/></seg>
<seg xml:id="CH2a1835_CHANT_001-8a.83">開化眾生俱復如是等無差特。<lb/></seg>
<seg xml:id="CH2a1835_CHANT_001-8a.84">是族姓子。<lb/></seg>
<seg xml:id="CH2a1835_CHANT_001-8a.85">菩薩大士勸助佛慧。<lb/></seg>
<seg xml:id="CH2a1835_CHANT_001-8a.86">順而無失乃至大道。<lb/></seg>
</p>
<p>
<seg xml:id="CH2a1835_CHANT_001-9a.1"><pb xml:id="CH2a1835_CHANT_001-9a" ed="CHANT" n="001-9a"/><lb/></seg>
<seg xml:id="CH2a1835_CHANT_001-9a.2">復次族姓子。<lb/></seg>
<seg xml:id="CH2a1835_CHANT_001-9a.3">菩薩大士所住如此深妙大義。<lb/></seg>
<seg xml:id="CH2a1835_CHANT_001-9a.4">然復口宣斯之言教。<lb/></seg>
<seg xml:id="CH2a1835_CHANT_001-9a.5">其有十方不可稱計諸佛世尊在其世界逮得無上正真之道成最正覺。<lb/></seg>
<seg xml:id="CH2a1835_CHANT_001-9a.6">曉了經典。<lb/></seg>
<seg xml:id="CH2a1835_CHANT_001-9a.7">過於四魔。<lb/></seg>
<seg xml:id="CH2a1835_CHANT_001-9a.8">逮成無獲澹泊之法。<lb/></seg>
<seg xml:id="CH2a1835_CHANT_001-9a.9">皆離文字應聖二事。<lb/></seg>
<seg xml:id="CH2a1835_CHANT_001-9a.10">如所逮法而復觀察。<lb/></seg>
<seg xml:id="CH2a1835_CHANT_001-9a.11">善權方便示現受法。<lb/></seg>
<seg xml:id="CH2a1835_CHANT_001-9a.12">開化所應可度眾生不失大哀。<lb/></seg>
<seg xml:id="CH2a1835_CHANT_001-9a.13">稽首請問。<lb/></seg>
<seg xml:id="CH2a1835_CHANT_001-9a.14">樂於靜寂觀彼佛樹。<lb/></seg>
<seg xml:id="CH2a1835_CHANT_001-9a.15">為諸天龍神揵沓和所見諮嗟。<lb/></seg>
<seg xml:id="CH2a1835_CHANT_001-9a.16">解了音響言語文辭為一切說。<lb/></seg>
<seg xml:id="CH2a1835_CHANT_001-9a.17">若立此行則能降伏魔及官屬。<lb/></seg>
<seg xml:id="CH2a1835_CHANT_001-9a.18">化諸怨敵令無刺棘。<lb/></seg>
<seg xml:id="CH2a1835_CHANT_001-9a.19">所曰刺棘三毒之謂。<lb/></seg>
<seg xml:id="CH2a1835_CHANT_001-9a.20">具足所願輒如所念。<lb/></seg>
<seg xml:id="CH2a1835_CHANT_001-9a.21">滅除曚冥則成世間無極弘曜。<lb/></seg>
<seg xml:id="CH2a1835_CHANT_001-9a.22">聖慧之明入於無量分別聰達道靡不通。<lb/></seg>
<seg xml:id="CH2a1835_CHANT_001-9a.23">其智慧輪莫能遏毀。<lb/></seg>
<seg xml:id="CH2a1835_CHANT_001-9a.24">行權方便暢識一切眾生根本。<lb/></seg>
<seg xml:id="CH2a1835_CHANT_001-9a.25">為說經法莫能抑制。<lb/></seg>
<seg xml:id="CH2a1835_CHANT_001-9a.26">而皆斷絕一切處所閉結之行。<lb/></seg>
<seg xml:id="CH2a1835_CHANT_001-9a.27">照見群黎所欲咨受。<lb/></seg>
<seg xml:id="CH2a1835_CHANT_001-9a.28">五體投地稽首諸佛尊敬歸命。<lb/></seg>
<seg xml:id="CH2a1835_CHANT_001-9a.29">為勝為殊為最第一。<lb/></seg>
<seg xml:id="CH2a1835_CHANT_001-9a.30">為無等倫無有過上。<lb/></seg>
<seg xml:id="CH2a1835_CHANT_001-9a.31">不有譬喻無可為侶。<lb/></seg>
<seg xml:id="CH2a1835_CHANT_001-9a.32">佛之智慧如是難及。<lb/></seg>
<seg xml:id="CH2a1835_CHANT_001-9a.33">觀無二際。<lb/></seg>
<seg xml:id="CH2a1835_CHANT_001-9a.34">我如此禮乃為禮佛。<lb/></seg>
<seg xml:id="CH2a1835_CHANT_001-9a.35">無所從生亦無所至。<lb/></seg>
<seg xml:id="CH2a1835_CHANT_001-9a.36">為忍辱禮首悔殃釁。<lb/></seg>
<seg xml:id="CH2a1835_CHANT_001-9a.37">以稽首佛悔過自歸。<lb/></seg>
<seg xml:id="CH2a1835_CHANT_001-9a.38">殃罪消索雲除日出。<lb/></seg>
<seg xml:id="CH2a1835_CHANT_001-9a.39">假使無量十方一切所有世界滿中眾塵。<lb/></seg>
<seg xml:id="CH2a1835_CHANT_001-9a.40">如此之數眾生之類口所宣說發心之頃思念諸想不可計會。<lb/></seg>
<seg xml:id="CH2a1835_CHANT_001-9a.41">勸助諸佛令轉法輪。<lb/></seg>
<seg xml:id="CH2a1835_CHANT_001-9a.42">此諸世尊轉無上輪。<lb/></seg>
<seg xml:id="CH2a1835_CHANT_001-9a.43">至無二輪無有形相無成就輪不可得輪。<lb/></seg>
<seg xml:id="CH2a1835_CHANT_001-9a.44">裂壞一切魔羅網輪。<lb/></seg>
<seg xml:id="CH2a1835_CHANT_001-9a.45">久遠已來覺無從生。<lb/></seg>
<seg xml:id="CH2a1835_CHANT_001-9a.46">逮致大道而寤起輪。<lb/></seg>
<seg xml:id="CH2a1835_CHANT_001-9a.47">開化眾生嚴淨十方諸佛土輪。<lb/></seg>
<seg xml:id="CH2a1835_CHANT_001-9a.48">於一切智多所摧伏。<lb/></seg>
<seg xml:id="CH2a1835_CHANT_001-9a.49">力無能勝入此道輪。<lb/></seg>
<seg xml:id="CH2a1835_CHANT_001-9a.50">曉了於空無相願輪。<lb/></seg>
<seg xml:id="CH2a1835_CHANT_001-9a.51">無所行輪。<lb/></seg>
<seg xml:id="CH2a1835_CHANT_001-9a.52">亦無所生無有起輪。<lb/></seg>
<seg xml:id="CH2a1835_CHANT_001-9a.53">悉無所有如真諦輪。<lb/></seg>
<seg xml:id="CH2a1835_CHANT_001-9a.54">所可成就無所成輪。<lb/></seg>
<seg xml:id="CH2a1835_CHANT_001-9a.55">有可降伏無所度輪。<lb/></seg>
<seg xml:id="CH2a1835_CHANT_001-9a.56">深奧微妙解於十二緣起之輪。<lb/></seg>
<seg xml:id="CH2a1835_CHANT_001-9a.57">破壞眾魔卻外敵輪。<lb/></seg>
<seg xml:id="CH2a1835_CHANT_001-9a.58">消除迷惑危害怨賊。<lb/></seg>
<seg xml:id="CH2a1835_CHANT_001-9a.59">撾不可逮無極法鼓。<lb/></seg>
<seg xml:id="CH2a1835_CHANT_001-9a.60">亦復吹於無言法蠡。<lb/></seg>
<seg xml:id="CH2a1835_CHANT_001-9a.61">則亦豎立法慧之幢。<lb/></seg>
<seg xml:id="CH2a1835_CHANT_001-9a.62">而智聖慧解脫大明。<lb/></seg>
<seg xml:id="CH2a1835_CHANT_001-9a.63">而炳然熾無極錠燎。<lb/></seg>
<seg xml:id="CH2a1835_CHANT_001-9a.64">尋則雨於無量甘露。<lb/></seg>
<seg xml:id="CH2a1835_CHANT_001-9a.65">法渧之水可悅眾生。<lb/></seg>
<seg xml:id="CH2a1835_CHANT_001-9a.66">及賢聖智無上大道。<lb/></seg>
<seg xml:id="CH2a1835_CHANT_001-9a.67">以正七覺而飽滿之。<lb/></seg>
<seg xml:id="CH2a1835_CHANT_001-9a.68">滅盡一切眾生之類生老病死愁憂啼哭惱不可意結網之礙。<lb/></seg>
<seg xml:id="CH2a1835_CHANT_001-9a.69">窈冥唵蔽樹之根栽。<lb/></seg>
<seg xml:id="CH2a1835_CHANT_001-9a.70">故曰然於智慧之明無極大燈。<lb/></seg>
<seg xml:id="CH2a1835_CHANT_001-9a.71">則隨眾生本所為業。<lb/></seg>
<seg xml:id="CH2a1835_CHANT_001-9a.72">罪福果報各為現說。<lb/></seg>
<seg xml:id="CH2a1835_CHANT_001-9a.73">是諸世尊在於無數不可計會十方世界。<lb/></seg>
<seg xml:id="CH2a1835_CHANT_001-9a.74">而作佛事善示法律。<lb/></seg>
<seg xml:id="CH2a1835_CHANT_001-9a.75">不斷言教諦分別慧。<lb/></seg>
<seg xml:id="CH2a1835_CHANT_001-9a.76">亦復授於諸菩薩莂。<lb/></seg>
<seg xml:id="CH2a1835_CHANT_001-9a.77">堅住聖眾開化眾生。<lb/></seg>
<seg xml:id="CH2a1835_CHANT_001-9a.78">求於玄妙寂然無為。<lb/></seg>
<seg xml:id="CH2a1835_CHANT_001-9a.79">啟受經典而無厭足。<lb/></seg>
<seg xml:id="CH2a1835_CHANT_001-9a.80">諸佛大聖欲滅度者。<lb/></seg>
<seg xml:id="CH2a1835_CHANT_001-9a.81">我悉勸助令不滅度。<lb/></seg>
<seg xml:id="CH2a1835_CHANT_001-9a.82">專志一心所行安隱。<lb/></seg>
<seg xml:id="CH2a1835_CHANT_001-9a.83">順住法界而常永存。<lb/></seg>
<seg xml:id="CH2a1835_CHANT_001-9a.84">無央數姟不可稱計阿僧祇劫教化眾生。<lb/></seg>
<seg xml:id="CH2a1835_CHANT_001-9a.85">住六波羅蜜所度無餘。<lb/></seg>
<seg xml:id="CH2a1835_CHANT_001-9a.86">一人不度終不捨去。<lb/></seg>
<seg xml:id="CH2a1835_CHANT_001-9a.87">普令入於諸總持門。<lb/></seg>
<seg xml:id="CH2a1835_CHANT_001-9a.88">皆見一切諸佛三昧因行之始。<lb/></seg>
<seg xml:id="CH2a1835_CHANT_001-9a.89">若種正義立於大定勸志大乘。<lb/></seg>
<seg xml:id="CH2a1835_CHANT_001-9a.90">遣至一切諸佛世界而為顯示。<lb/></seg>
<seg xml:id="CH2a1835_CHANT_001-9a.91">諸佛世尊從無所生輒逮成道。<lb/></seg>
<seg xml:id="CH2a1835_CHANT_001-9a.92">現有所生實無所生。<lb/></seg>
<seg xml:id="CH2a1835_CHANT_001-9a.93">其無所滅亦復如是。<lb/></seg>
<seg xml:id="CH2a1835_CHANT_001-9a.94">乃有所滅自然寂靜悉無所著。<lb/></seg>
<seg xml:id="CH2a1835_CHANT_001-9a.95">是為族姓子菩薩大士勸助佛慧而無罪釁。<lb/></seg>
</p>
<p>
<seg xml:id="CH2a1835_CHANT_001-10a.1"><pb xml:id="CH2a1835_CHANT_001-10a" ed="CHANT" n="001-10a"/><lb/></seg>
<seg xml:id="CH2a1835_CHANT_001-10a.2">文殊師利言。<lb/></seg>
<seg xml:id="CH2a1835_CHANT_001-10a.3">已能如是悔所犯過。<lb/></seg>
<seg xml:id="CH2a1835_CHANT_001-10a.4">當發無上正真道意。<lb/></seg>
<seg xml:id="CH2a1835_CHANT_001-10a.5">常以慈心向於眾生不懷怨結。<lb/></seg>
<seg xml:id="CH2a1835_CHANT_001-10a.6">已無怨望請召三界。<lb/></seg>
<seg xml:id="CH2a1835_CHANT_001-10a.7">勸助一切眾德之本。<lb/></seg>
<seg xml:id="CH2a1835_CHANT_001-10a.8">稽首諸佛歸命悔過。<lb/></seg>
<seg xml:id="CH2a1835_CHANT_001-10a.9">勸助轉法輪。<lb/></seg>
<seg xml:id="CH2a1835_CHANT_001-10a.10">示現無量所建立德。<lb/></seg>
<seg xml:id="CH2a1835_CHANT_001-10a.11">則當興發薩芸若智。<lb/></seg>
<seg xml:id="CH2a1835_CHANT_001-10a.12">諸通敏慧。<lb/></seg>
<seg xml:id="CH2a1835_CHANT_001-10a.13">十方世界無所係屬。<lb/></seg>
<seg xml:id="CH2a1835_CHANT_001-10a.14">琦珍異寶花鬘雜香搗香澤香燈火衣服幢蓋繒綵。<lb/></seg>
<seg xml:id="CH2a1835_CHANT_001-10a.15">伎樂不鼓自鳴。<lb/></seg>
<seg xml:id="CH2a1835_CHANT_001-10a.16">宮殿浴池河海泉原日月光明。<lb/></seg>
<seg xml:id="CH2a1835_CHANT_001-10a.17">無君主者亦無敢名。<lb/></seg>
<seg xml:id="CH2a1835_CHANT_001-10a.18">吾目自見而心取此。<lb/></seg>
<seg xml:id="CH2a1835_CHANT_001-10a.19">持以貢上諸世光耀佛天中天。<lb/></seg>
<seg xml:id="CH2a1835_CHANT_001-10a.20">以此眾養奇寶異珍奉事諸佛。<lb/></seg>
<seg xml:id="CH2a1835_CHANT_001-10a.21">三界所有天上世間七寶樹木。<lb/></seg>
<seg xml:id="CH2a1835_CHANT_001-10a.22">自然瑰琦華香天樂床臥。<lb/></seg>
<seg xml:id="CH2a1835_CHANT_001-10a.23">復上諸佛。<lb/></seg>
<seg xml:id="CH2a1835_CHANT_001-10a.24">供養已訖。<lb/></seg>
<seg xml:id="CH2a1835_CHANT_001-10a.25">曉了諸佛解一同等。<lb/></seg>
<seg xml:id="CH2a1835_CHANT_001-10a.26">諸佛無二無有形容。<lb/></seg>
<seg xml:id="CH2a1835_CHANT_001-10a.27">三十二相八十種好而現相好。<lb/></seg>
<seg xml:id="CH2a1835_CHANT_001-10a.28">善權方便示無量色。<lb/></seg>
<seg xml:id="CH2a1835_CHANT_001-10a.29">有所演說音聲遠聞。<lb/></seg>
<seg xml:id="CH2a1835_CHANT_001-10a.30">化無數身不可計像。<lb/></seg>
<seg xml:id="CH2a1835_CHANT_001-10a.31">於諸世界而無所處。<lb/></seg>
<seg xml:id="CH2a1835_CHANT_001-10a.32">不住法界以懷誠信。<lb/></seg>
<seg xml:id="CH2a1835_CHANT_001-10a.33">因緣解脫所可供養。<lb/></seg>
<seg xml:id="CH2a1835_CHANT_001-10a.34">奉侍之德以貢諸佛。<lb/></seg>
<seg xml:id="CH2a1835_CHANT_001-10a.35">是諸世尊於諸法界而不動搖。<lb/></seg>
<seg xml:id="CH2a1835_CHANT_001-10a.36">不得諸度無極處所。<lb/></seg>
<seg xml:id="CH2a1835_CHANT_001-10a.37">入無罣礙所至無際。<lb/></seg>
<seg xml:id="CH2a1835_CHANT_001-10a.38">察於眾生五陰之體。<lb/></seg>
<seg xml:id="CH2a1835_CHANT_001-10a.39">猶如曠野而無有主悉無所有。<lb/></seg>
<seg xml:id="CH2a1835_CHANT_001-10a.40">不曉了此唐為憂患。<lb/></seg>
<seg xml:id="CH2a1835_CHANT_001-10a.41">化眾生類志薩芸若。<lb/></seg>
<seg xml:id="CH2a1835_CHANT_001-10a.42">諸通之慧普入眾行取如來身。<lb/></seg>
<seg xml:id="CH2a1835_CHANT_001-10a.43">所入行者悉捨有無。<lb/></seg>
<seg xml:id="CH2a1835_CHANT_001-10a.44">顯現眾生人之境界使無憍慢。<lb/></seg>
<seg xml:id="CH2a1835_CHANT_001-10a.45">轉佛法輪無有放逸。<lb/></seg>
<seg xml:id="CH2a1835_CHANT_001-10a.46">皆棄調戲抑制眾魔。<lb/></seg>
<seg xml:id="CH2a1835_CHANT_001-10a.47">人民志性不可限量斷除諸根為現無量。<lb/></seg>
<seg xml:id="CH2a1835_CHANT_001-10a.48">一切眾生處諸羅網。<lb/></seg>
<seg xml:id="CH2a1835_CHANT_001-10a.49">而以道力廣示其義。<lb/></seg>
<seg xml:id="CH2a1835_CHANT_001-10a.50">平等之事無陰蓋本。<lb/></seg>
<seg xml:id="CH2a1835_CHANT_001-10a.51">亦不動搖。<lb/></seg>
<seg xml:id="CH2a1835_CHANT_001-10a.52">悉皆興發宣示普門。<lb/></seg>
<seg xml:id="CH2a1835_CHANT_001-10a.53">具足逮成薩芸若慧。<lb/></seg>
<seg xml:id="CH2a1835_CHANT_001-10a.54">淨修諸佛功勳之德莊嚴其身。<lb/></seg>
<seg xml:id="CH2a1835_CHANT_001-10a.55">供養舍利以此燈香眾華雜聲諸所供具眾養之德以貢諸佛世之光曜。<lb/></seg>
<seg xml:id="CH2a1835_CHANT_001-10a.56">如諸菩薩過去佛時若干供養心無所著以貢諸佛。<lb/></seg>
<seg xml:id="CH2a1835_CHANT_001-10a.57">吾亦如之建立勸助。<lb/></seg>
<seg xml:id="CH2a1835_CHANT_001-10a.58">唯諸大聖垂以大慈見愍納受。<lb/></seg>
<seg xml:id="CH2a1835_CHANT_001-10a.59">文殊師利曰。<lb/></seg>
<seg xml:id="CH2a1835_CHANT_001-10a.60">復次族姓子。<lb/></seg>
<seg xml:id="CH2a1835_CHANT_001-10a.61">菩薩大士所住若茲。<lb/></seg>
<seg xml:id="CH2a1835_CHANT_001-10a.62">當說此言。<lb/></seg>
<seg xml:id="CH2a1835_CHANT_001-10a.63">吾所悔過則虛不實。<lb/></seg>
<seg xml:id="CH2a1835_CHANT_001-10a.64">所可勸助亦無所生。<lb/></seg>
<seg xml:id="CH2a1835_CHANT_001-10a.65">所可請問亦無所有。<lb/></seg>
<seg xml:id="CH2a1835_CHANT_001-10a.66">計此所悔虛無實也。<lb/></seg>
<seg xml:id="CH2a1835_CHANT_001-10a.67">設我所勸無所生者。<lb/></seg>
<seg xml:id="CH2a1835_CHANT_001-10a.68">所可請問無所有已。<lb/></seg>
<seg xml:id="CH2a1835_CHANT_001-10a.69">道亦如是虛無所有。<lb/></seg>
<seg xml:id="CH2a1835_CHANT_001-10a.70">其無所生無所有者。<lb/></seg>
<seg xml:id="CH2a1835_CHANT_001-10a.71">等定亦如則無所生。<lb/></seg>
<seg xml:id="CH2a1835_CHANT_001-10a.72">無有度者無著無念。<lb/></seg>
<seg xml:id="CH2a1835_CHANT_001-10a.73">已無所著則能信脫。<lb/></seg>
<seg xml:id="CH2a1835_CHANT_001-10a.74">無著勸助。<lb/></seg>
<seg xml:id="CH2a1835_CHANT_001-10a.75">所首悔過。<lb/></seg>
<seg xml:id="CH2a1835_CHANT_001-10a.76">功德之品。<lb/></seg>
<seg xml:id="CH2a1835_CHANT_001-10a.77">計於道心。<lb/></seg>
<seg xml:id="CH2a1835_CHANT_001-10a.78">一切眾生於無罪福。<lb/></seg>
<seg xml:id="CH2a1835_CHANT_001-10a.79">而得自在本所勸助。<lb/></seg>
<seg xml:id="CH2a1835_CHANT_001-10a.80">皆以德本供養一切諸如來眾。<lb/></seg>
<seg xml:id="CH2a1835_CHANT_001-10a.81">稽首歸命貢上燈香花蓋瓔珞若干種物。<lb/></seg>
<seg xml:id="CH2a1835_CHANT_001-10a.82">所供養者取此功德。<lb/></seg>
<seg xml:id="CH2a1835_CHANT_001-10a.83">皆為一味清淨之行。<lb/></seg>
<seg xml:id="CH2a1835_CHANT_001-10a.84">所清淨者本性清淨。<lb/></seg>
<seg xml:id="CH2a1835_CHANT_001-10a.85">鮮潔顯曜等一切智。<lb/></seg>
<seg xml:id="CH2a1835_CHANT_001-10a.86">以為大施無極之業。<lb/></seg>
<seg xml:id="CH2a1835_CHANT_001-10a.87">仁和無穢等行於道。<lb/></seg>
<seg xml:id="CH2a1835_CHANT_001-10a.88">所願合集當令歸趣如來之道。<lb/></seg>
<seg xml:id="CH2a1835_CHANT_001-10a.89">則用勸助無上正真為最正覺。<lb/></seg>
<seg xml:id="CH2a1835_CHANT_001-10a.90">一切諸法無所勸助。<lb/></seg>
<seg xml:id="CH2a1835_CHANT_001-10a.91">假使以眼不勸助色。<lb/></seg>
<seg xml:id="CH2a1835_CHANT_001-10a.92">了色自然不以眼著。<lb/></seg>
<seg xml:id="CH2a1835_CHANT_001-10a.93">因緣報應計如共識。<lb/></seg>
<seg xml:id="CH2a1835_CHANT_001-10a.94">所從起者不出於眼。<lb/></seg>
<seg xml:id="CH2a1835_CHANT_001-10a.95">亦無有色。<lb/></seg>
<seg xml:id="CH2a1835_CHANT_001-10a.96">適起壞滅。<lb/></seg>
<seg xml:id="CH2a1835_CHANT_001-10a.97">消散盡索亦無住處。<lb/></seg>
<seg xml:id="CH2a1835_CHANT_001-10a.98">耳聲鼻香舌味身更心法。<lb/></seg>
<seg xml:id="CH2a1835_CHANT_001-10a.99">所勸亦然意無有法。<lb/></seg>
<seg xml:id="CH2a1835_CHANT_001-10a.100">諸所功德亦復如是。<lb/></seg>
<seg xml:id="CH2a1835_CHANT_001-10a.101">勸助於道道無德本。<lb/></seg>
<seg xml:id="CH2a1835_CHANT_001-10a.102">有從德本而興因緣。<lb/></seg>
<seg xml:id="CH2a1835_CHANT_001-10a.103">因其所行而起心矣。<lb/></seg>
<seg xml:id="CH2a1835_CHANT_001-10a.104">所發道心亦無所住。<lb/></seg>
<seg xml:id="CH2a1835_CHANT_001-10a.105">適起尋壞消散滅盡。<lb/></seg>
<seg xml:id="CH2a1835_CHANT_001-10a.106">彼以共心而造德本。<lb/></seg>
<seg xml:id="CH2a1835_CHANT_001-10a.107">所可用心勸助行者。<lb/></seg>
<seg xml:id="CH2a1835_CHANT_001-10a.108">發心展轉而不相見。<lb/></seg>
<seg xml:id="CH2a1835_CHANT_001-10a.109">猶如燈火。<lb/></seg>
<seg xml:id="CH2a1835_CHANT_001-10a.110">若晝日光。<lb/></seg>
<seg xml:id="CH2a1835_CHANT_001-10a.111">無所從來無所從去。<lb/></seg>
<seg xml:id="CH2a1835_CHANT_001-10a.112">適起生焰因緣合成忽不知處。<lb/></seg>
<seg xml:id="CH2a1835_CHANT_001-10a.113">菩薩道心亦復如是。<lb/></seg>
<seg xml:id="CH2a1835_CHANT_001-10a.114">智慧之明興顯德本亦無所住。<lb/></seg>
<seg xml:id="CH2a1835_CHANT_001-10a.115">其如是像以法生者。<lb/></seg>
<seg xml:id="CH2a1835_CHANT_001-10a.116">是為名曰菩薩勸助。<lb/></seg>
<seg xml:id="CH2a1835_CHANT_001-10a.117">入於寂然受決得忍。<lb/></seg>
<seg xml:id="CH2a1835_CHANT_001-10a.118">逮致聖光智慧之曜。<lb/></seg>
<seg xml:id="CH2a1835_CHANT_001-10a.119">假使菩薩遊於是法。<lb/></seg>
<seg xml:id="CH2a1835_CHANT_001-10a.120">心不樂行眾穢之元。<lb/></seg>
<seg xml:id="CH2a1835_CHANT_001-10a.121">諸佛世尊以為證明。<lb/></seg>
<seg xml:id="CH2a1835_CHANT_001-10a.122">乃當勸助志於德本。<lb/></seg>
<seg xml:id="CH2a1835_CHANT_001-10a.123">猶如諸佛智度無極。<lb/></seg>
<seg xml:id="CH2a1835_CHANT_001-10a.124">善權方便所因聖慧。<lb/></seg>
<seg xml:id="CH2a1835_CHANT_001-10a.125">令眾菩薩行於正德。<lb/></seg>
<seg xml:id="CH2a1835_CHANT_001-10a.126">所說勸助吾亦如之而不動搖。<lb/></seg>
<seg xml:id="CH2a1835_CHANT_001-10a.127">精進若此。<lb/></seg>
<seg xml:id="CH2a1835_CHANT_001-10a.128">其道普至靡所不周。<lb/></seg>
<seg xml:id="CH2a1835_CHANT_001-10a.129">承志性力所入無量。<lb/></seg>
<seg xml:id="CH2a1835_CHANT_001-10a.130">亦皆棄除所應不應眾想之念。<lb/></seg>
<seg xml:id="CH2a1835_CHANT_001-10a.131">設已得入眾性行者。<lb/></seg>
<seg xml:id="CH2a1835_CHANT_001-10a.132">思念一切如來至真。<lb/></seg>
<seg xml:id="CH2a1835_CHANT_001-10a.133">悉在目前。<lb/></seg>
<seg xml:id="CH2a1835_CHANT_001-10a.134">思惟虛空。<lb/></seg>
<seg xml:id="CH2a1835_CHANT_001-10a.135">一切所有等如虛無。<lb/></seg>
<seg xml:id="CH2a1835_CHANT_001-10a.136">已能可意。<lb/></seg>
<seg xml:id="CH2a1835_CHANT_001-10a.137">入於無量。<lb/></seg>
<seg xml:id="CH2a1835_CHANT_001-10a.138">思法界行一切具足。<lb/></seg>
<seg xml:id="CH2a1835_CHANT_001-10a.139">神通之慧昇自在堂。<lb/></seg>
<seg xml:id="CH2a1835_CHANT_001-10a.140">乃得申敘而顯其心。<lb/></seg>
<seg xml:id="CH2a1835_CHANT_001-10a.141">普悉棄捐世之垢穢。<lb/></seg>
<seg xml:id="CH2a1835_CHANT_001-10a.142">裂壞羅網入於自誡。<lb/></seg>
<seg xml:id="CH2a1835_CHANT_001-10a.143">皆見十方佛天中天諸菩薩眾。<lb/></seg>
<seg xml:id="CH2a1835_CHANT_001-10a.144">無有遺脫而不覩者。<lb/></seg>
<seg xml:id="CH2a1835_CHANT_001-10a.145">念於去來現在諸佛悉為一等。<lb/></seg>
<seg xml:id="CH2a1835_CHANT_001-10a.146">則以德本勸助聖慧。<lb/></seg>
<seg xml:id="CH2a1835_CHANT_001-10a.147">吾今勸助如無二界一切普至。<lb/></seg>
<seg xml:id="CH2a1835_CHANT_001-10a.148">今此德本亦復如是悉令周遍。<lb/></seg>
<seg xml:id="CH2a1835_CHANT_001-10a.149">於諸群生而得申敘。<lb/></seg>
<seg xml:id="CH2a1835_CHANT_001-10a.150">皆使得入一切諸乘諸菩薩門所生之地。<lb/></seg>
<seg xml:id="CH2a1835_CHANT_001-10a.151">悉逮具足靡不覩念。<lb/></seg>
<seg xml:id="CH2a1835_CHANT_001-10a.152">令其眼根皆見眾生。<lb/></seg>
<seg xml:id="CH2a1835_CHANT_001-10a.153">究竟備悉無量佛事。<lb/></seg>
<seg xml:id="CH2a1835_CHANT_001-10a.154">盡入耳根所可聽聞。<lb/></seg>
<seg xml:id="CH2a1835_CHANT_001-10a.155">一切天人蜎飛蠕動音響言聲。<lb/></seg>
<seg xml:id="CH2a1835_CHANT_001-10a.156">分別文字所暢決慧。<lb/></seg>
<seg xml:id="CH2a1835_CHANT_001-10a.157">處處別異教誨具足。<lb/></seg>
<seg xml:id="CH2a1835_CHANT_001-10a.158">眾生所作諸業罪福所歸。<lb/></seg>
<seg xml:id="CH2a1835_CHANT_001-10a.159">從其所行而見果實。<lb/></seg>
<seg xml:id="CH2a1835_CHANT_001-10a.160">觀察三世去來今事。<lb/></seg>
<seg xml:id="CH2a1835_CHANT_001-10a.161">曉了眾生善分別行解知所言。<lb/></seg>
<seg xml:id="CH2a1835_CHANT_001-10a.162">而皆識練一切德本。<lb/></seg>
<seg xml:id="CH2a1835_CHANT_001-10a.163">無本無住亦無所行。<lb/></seg>
<seg xml:id="CH2a1835_CHANT_001-10a.164">乃為具足諸度無極。<lb/></seg>
<seg xml:id="CH2a1835_CHANT_001-10a.165">普見眾生而等導御。<lb/></seg>
<seg xml:id="CH2a1835_CHANT_001-10a.166">常以依倚無我本際。<lb/></seg>
<seg xml:id="CH2a1835_CHANT_001-10a.167">一切世人悉欲樂往與共相見。<lb/></seg>
<seg xml:id="CH2a1835_CHANT_001-10a.168">在於世間無所罣礙。<lb/></seg>
<seg xml:id="CH2a1835_CHANT_001-10a.169">亦無坑塹。<lb/></seg>
<seg xml:id="CH2a1835_CHANT_001-10a.170">得第一度。<lb/></seg>
<seg xml:id="CH2a1835_CHANT_001-10a.171">思惟逮入斷一切法。<lb/></seg>
<seg xml:id="CH2a1835_CHANT_001-10a.172">皆得通入。<lb/></seg>
<seg xml:id="CH2a1835_CHANT_001-10a.173">於諸法界亦無所壞。<lb/></seg>
<seg xml:id="CH2a1835_CHANT_001-10a.174">其所遊居微妙真際。<lb/></seg>
<seg xml:id="CH2a1835_CHANT_001-10a.175">其有眾生在諸苦惱。<lb/></seg>
<seg xml:id="CH2a1835_CHANT_001-10a.176">令入佛土觀諸剎土。<lb/></seg>
<seg xml:id="CH2a1835_CHANT_001-10a.177">悉是人界。<lb/></seg>
<seg xml:id="CH2a1835_CHANT_001-10a.178">逮得明眼普見十方。<lb/></seg>
<seg xml:id="CH2a1835_CHANT_001-10a.179">悉承一切諸佛聖德。<lb/></seg>
<seg xml:id="CH2a1835_CHANT_001-10a.180">索察群黎心性所趣。<lb/></seg>
<seg xml:id="CH2a1835_CHANT_001-10a.181">開導制御罪蓋所為。<lb/></seg>
<seg xml:id="CH2a1835_CHANT_001-10a.182">如所教持。<lb/></seg>
<seg xml:id="CH2a1835_CHANT_001-10a.183">悉為示現成就自在。<lb/></seg>
<seg xml:id="CH2a1835_CHANT_001-10a.184">所奉道業順無從生。<lb/></seg>
<seg xml:id="CH2a1835_CHANT_001-10a.185">不乏四等四恩六度以濟窮厄。<lb/></seg>
<seg xml:id="CH2a1835_CHANT_001-10a.186">令至弘廣殊特之慧。<lb/></seg>
<seg xml:id="CH2a1835_CHANT_001-10a.187">眾生志性各異不同。<lb/></seg>
<seg xml:id="CH2a1835_CHANT_001-10a.188">而使具足所欲志願。<lb/></seg>
<seg xml:id="CH2a1835_CHANT_001-10a.189">令無顛倒。<lb/></seg>
<seg xml:id="CH2a1835_CHANT_001-10a.190">得可其心使懷悅豫。<lb/></seg>
<seg xml:id="CH2a1835_CHANT_001-10a.191">勢力奇特而無有侶。<lb/></seg>
<seg xml:id="CH2a1835_CHANT_001-10a.192">心已得閑逮成正覺。<lb/></seg>
<seg xml:id="CH2a1835_CHANT_001-10a.193">目見眾生性行所趣。<lb/></seg>
<seg xml:id="CH2a1835_CHANT_001-10a.194">各教化之示現究竟。<lb/></seg>
<seg xml:id="CH2a1835_CHANT_001-10a.195">使菩薩行永存不斷。<lb/></seg>
<seg xml:id="CH2a1835_CHANT_001-10a.196">令諸眾生一切備悉六度無極。<lb/></seg>
<seg xml:id="CH2a1835_CHANT_001-10a.197">住於正道使無有餘。<lb/></seg>
<seg xml:id="CH2a1835_CHANT_001-10a.198">過去當來今現在諸佛世尊。<lb/></seg>
<seg xml:id="CH2a1835_CHANT_001-10a.199">皆誨眾生與得是處。<lb/></seg>
<seg xml:id="CH2a1835_CHANT_001-10a.200">無上大道供養奉事。<lb/></seg>
<seg xml:id="CH2a1835_CHANT_001-10a.201">志性和雅具足往詣。<lb/></seg>
<seg xml:id="CH2a1835_CHANT_001-10a.202">使得通入無所行法經道之輪。<lb/></seg>
<seg xml:id="CH2a1835_CHANT_001-10a.203">一切剎土眾生徑路。<lb/></seg>
<seg xml:id="CH2a1835_CHANT_001-10a.204">有身形者皆開化之。<lb/></seg>
<seg xml:id="CH2a1835_CHANT_001-10a.205">清徹悅豫令不墮落。<lb/></seg>
<seg xml:id="CH2a1835_CHANT_001-10a.206">目見諸佛奉養歸命。<lb/></seg>
<seg xml:id="CH2a1835_CHANT_001-10a.207">以是德本覩一切色。<lb/></seg>
<seg xml:id="CH2a1835_CHANT_001-10a.208">如見佛形。<lb/></seg>
<seg xml:id="CH2a1835_CHANT_001-10a.209">而皆等觀十方剎土。<lb/></seg>
<seg xml:id="CH2a1835_CHANT_001-10a.210">則能嚴淨諸佛國土。<lb/></seg>
<seg xml:id="CH2a1835_CHANT_001-10a.211">等察一切諸天人民蚑行喘息人物之類。<lb/></seg>
<seg xml:id="CH2a1835_CHANT_001-10a.212">諛諂虛偽猶如幻化。<lb/></seg>
<seg xml:id="CH2a1835_CHANT_001-10a.213">普悉了斯解無所有。<lb/></seg>
<seg xml:id="CH2a1835_CHANT_001-10a.214">等視三世。<lb/></seg>
<seg xml:id="CH2a1835_CHANT_001-10a.215">一發心頃靡所不入。<lb/></seg>
<seg xml:id="CH2a1835_CHANT_001-10a.216">一切諸法雖各別異。<lb/></seg>
<seg xml:id="CH2a1835_CHANT_001-10a.217">等無若干入於道力。<lb/></seg>
<seg xml:id="CH2a1835_CHANT_001-10a.218">令一切法至一平等。<lb/></seg>
<seg xml:id="CH2a1835_CHANT_001-10a.219">治無相好等解善權。<lb/></seg>
<seg xml:id="CH2a1835_CHANT_001-10a.220">察眾生心從其志性。<lb/></seg>
<seg xml:id="CH2a1835_CHANT_001-10a.221">委靡而隨。<lb/></seg>
<seg xml:id="CH2a1835_CHANT_001-10a.222">應病與藥。<lb/></seg>
<seg xml:id="CH2a1835_CHANT_001-10a.223">等授無上正真道慧。<lb/></seg>
<seg xml:id="CH2a1835_CHANT_001-10a.224">超度世俗諸所為作。<lb/></seg>
<seg xml:id="CH2a1835_CHANT_001-10a.225">清淨鮮潔歸于平等。<lb/></seg>
<seg xml:id="CH2a1835_CHANT_001-10a.226">洗除眾生塵勞結恨穢濁志操。<lb/></seg>
<seg xml:id="CH2a1835_CHANT_001-10a.227">使徹清明歸此平等。<lb/></seg>
<seg xml:id="CH2a1835_CHANT_001-10a.228">便得歸於一切諸佛。<lb/></seg>
<seg xml:id="CH2a1835_CHANT_001-10a.229">悉一法身逮成莊嚴。<lb/></seg>
<seg xml:id="CH2a1835_CHANT_001-10a.230">志習於此柔順之法。<lb/></seg>
<seg xml:id="CH2a1835_CHANT_001-10a.231">遵修其行精進勢力慇懃不懈。<lb/></seg>
<seg xml:id="CH2a1835_CHANT_001-10a.232">欲有所度。<lb/></seg>
<seg xml:id="CH2a1835_CHANT_001-10a.233">以此德本。<lb/></seg>
<seg xml:id="CH2a1835_CHANT_001-10a.234">使十方人一發意頃普達眾生。<lb/></seg>
<seg xml:id="CH2a1835_CHANT_001-10a.235">解告人民諸菩薩行。<lb/></seg>
<seg xml:id="CH2a1835_CHANT_001-10a.236">皆令合集言語辭意。<lb/></seg>
<seg xml:id="CH2a1835_CHANT_001-10a.237">以一發言出無數教。<lb/></seg>
<seg xml:id="CH2a1835_CHANT_001-10a.238">示現眾生善權方便。<lb/></seg>
<seg xml:id="CH2a1835_CHANT_001-10a.239">一心念頃各令見聞平等道門。<lb/></seg>
<seg xml:id="CH2a1835_CHANT_001-10a.240">變化感動靡不蒙濟。<lb/></seg>
<seg xml:id="CH2a1835_CHANT_001-10a.241">轉於法輪舌能覆面上至梵天。<lb/></seg>
<seg xml:id="CH2a1835_CHANT_001-10a.242">音聞遐方。<lb/></seg>
<seg xml:id="CH2a1835_CHANT_001-10a.243">如來身者。<lb/></seg>
<seg xml:id="CH2a1835_CHANT_001-10a.244">顯現道門歡悅眾生。<lb/></seg>
<seg xml:id="CH2a1835_CHANT_001-10a.245">以一普安演於無量若干光明。<lb/></seg>
<seg xml:id="CH2a1835_CHANT_001-10a.246">佛道巍巍無有斷絕一時顯揚。<lb/></seg>
<seg xml:id="CH2a1835_CHANT_001-10a.247">口宣十方五趣之處。<lb/></seg>
<seg xml:id="CH2a1835_CHANT_001-10a.248">示佛變化。<lb/></seg>
<seg xml:id="CH2a1835_CHANT_001-10a.249">悉令遊居。<lb/></seg>
<seg xml:id="CH2a1835_CHANT_001-10a.250">具足德行。<lb/></seg>
<seg xml:id="CH2a1835_CHANT_001-10a.251">為諸眾生而訓誨現於斯德本。<lb/></seg>
<seg xml:id="CH2a1835_CHANT_001-10a.252">修於無量總持之門。<lb/></seg>
<seg xml:id="CH2a1835_CHANT_001-10a.253">入於光明巍巍之慧。<lb/></seg>
<seg xml:id="CH2a1835_CHANT_001-10a.254">令一切具靡不成就。<lb/></seg>
<seg xml:id="CH2a1835_CHANT_001-10a.255">人民所行眾德本者志性各異。<lb/></seg>
<seg xml:id="CH2a1835_CHANT_001-10a.256">使入總持光明之慧。<lb/></seg>
<seg xml:id="CH2a1835_CHANT_001-10a.257">其有諸天一切人民愁憂苦惱。<lb/></seg>
<seg xml:id="CH2a1835_CHANT_001-10a.258">為除眾患。<lb/></seg>
<seg xml:id="CH2a1835_CHANT_001-10a.259">悉入總持光明之曜。<lb/></seg>
<seg xml:id="CH2a1835_CHANT_001-10a.260">一切諸論文字本際。<lb/></seg>
<seg xml:id="CH2a1835_CHANT_001-10a.261">入於總持光明之曜。<lb/></seg>
<seg xml:id="CH2a1835_CHANT_001-10a.262">一切諸行諸想所應。<lb/></seg>
<seg xml:id="CH2a1835_CHANT_001-10a.263">悉入總持光明之曜。<lb/></seg>
<seg xml:id="CH2a1835_CHANT_001-10a.264">使致普門諸根轉輪。<lb/></seg>
<seg xml:id="CH2a1835_CHANT_001-10a.265">使入總持光明之門。<lb/></seg>
<seg xml:id="CH2a1835_CHANT_001-10a.266">一切莊嚴清淨眾飾。<lb/></seg>
<seg xml:id="CH2a1835_CHANT_001-10a.267">使入總持光明之門。<lb/></seg>
<seg xml:id="CH2a1835_CHANT_001-10a.268">一切徑路眾好威神以悅眾人。<lb/></seg>
<seg xml:id="CH2a1835_CHANT_001-10a.269">悉入總持光明之門。<lb/></seg>
<seg xml:id="CH2a1835_CHANT_001-10a.270">無所罣礙總持諸法歸趣若干無數威曜。<lb/></seg>
<seg xml:id="CH2a1835_CHANT_001-10a.271">悉使具足皆令一切諸佛之法悉逮得入總持光明。<lb/></seg>
<seg xml:id="CH2a1835_CHANT_001-10a.272">以是德本。<lb/></seg>
<seg xml:id="CH2a1835_CHANT_001-10a.273">由此因緣。<lb/></seg>
<seg xml:id="CH2a1835_CHANT_001-10a.274">悉為諸佛所見攝護。<lb/></seg>
<seg xml:id="CH2a1835_CHANT_001-10a.275">視於諸佛如見父母。<lb/></seg>
<seg xml:id="CH2a1835_CHANT_001-10a.276">則以攝取佛之國土修治嚴淨。<lb/></seg>
<seg xml:id="CH2a1835_CHANT_001-10a.277">為諸善友所見攝取。<lb/></seg>
<seg xml:id="CH2a1835_CHANT_001-10a.278">恭敬奉事諸佛世尊。<lb/></seg>
<seg xml:id="CH2a1835_CHANT_001-10a.279">以若干種愛樂欣悅。<lb/></seg>
<seg xml:id="CH2a1835_CHANT_001-10a.280">心無變異而不可動。<lb/></seg>
<seg xml:id="CH2a1835_CHANT_001-10a.281">攝取眾生成就教誨。<lb/></seg>
<seg xml:id="CH2a1835_CHANT_001-10a.282">愛護一切諸惡趣。<lb/></seg>
<seg xml:id="CH2a1835_CHANT_001-10a.283">則以聖威斷惱根。<lb/></seg>
<seg xml:id="CH2a1835_CHANT_001-10a.284">攝取諸世顯發行執。<lb/></seg>
<seg xml:id="CH2a1835_CHANT_001-10a.285">懷善教一切典所開化者。<lb/></seg>
<seg xml:id="CH2a1835_CHANT_001-10a.286">無導御攝取諸法。<lb/></seg>
<seg xml:id="CH2a1835_CHANT_001-10a.287">欲以執持諷誦之故。<lb/></seg>
<seg xml:id="CH2a1835_CHANT_001-10a.288">用斯德本因此緣報。<lb/></seg>
<seg xml:id="CH2a1835_CHANT_001-10a.289">住於一事普見眾事。<lb/></seg>
<seg xml:id="CH2a1835_CHANT_001-10a.290">住於眾事悉見一事。<lb/></seg>
<seg xml:id="CH2a1835_CHANT_001-10a.291">則以一事入一切事。<lb/></seg>
<seg xml:id="CH2a1835_CHANT_001-10a.292">以一切事入於一事。<lb/></seg>
<seg xml:id="CH2a1835_CHANT_001-10a.293">則以一義告誨。<lb/></seg>
<seg xml:id="CH2a1835_CHANT_001-10a.294">開化一切諸義。<lb/></seg>
<seg xml:id="CH2a1835_CHANT_001-10a.295">以一切義興發一義。<lb/></seg>
<seg xml:id="CH2a1835_CHANT_001-10a.296">以無因緣入於諸緣。<lb/></seg>
<seg xml:id="CH2a1835_CHANT_001-10a.297">化于諸緣令入無緣。<lb/></seg>
<seg xml:id="CH2a1835_CHANT_001-10a.298">以無事法入于眾生性行各異。<lb/></seg>
<seg xml:id="CH2a1835_CHANT_001-10a.299">從其相行而教誨之。<lb/></seg>
<seg xml:id="CH2a1835_CHANT_001-10a.300">以無有想入於諸想。<lb/></seg>
<seg xml:id="CH2a1835_CHANT_001-10a.301">諸未進者悉令入道。<lb/></seg>
<seg xml:id="CH2a1835_CHANT_001-10a.302">入諸有想而誘進之使入無想。<lb/></seg>
<seg xml:id="CH2a1835_CHANT_001-10a.303">以是德本因此事故。<lb/></seg>
<seg xml:id="CH2a1835_CHANT_001-10a.304">由斯瑞應。<lb/></seg>
<seg xml:id="CH2a1835_CHANT_001-10a.305">住於一人含氣之類心性之行。<lb/></seg>
<seg xml:id="CH2a1835_CHANT_001-10a.306">普見一切眾生意歸。<lb/></seg>
<seg xml:id="CH2a1835_CHANT_001-10a.307">住於一切眾生志性。<lb/></seg>
<seg xml:id="CH2a1835_CHANT_001-10a.308">則覩一人心意所趣。<lb/></seg>
<seg xml:id="CH2a1835_CHANT_001-10a.309">究竟具足廣大其意。<lb/></seg>
<seg xml:id="CH2a1835_CHANT_001-10a.310">所誨無限。<lb/></seg>
<seg xml:id="CH2a1835_CHANT_001-10a.311">以一人心勸化宣示一切眾生意志所念。<lb/></seg>
<seg xml:id="CH2a1835_CHANT_001-10a.312">以一切心興發一心。<lb/></seg>
<seg xml:id="CH2a1835_CHANT_001-10a.313">則以諸佛威神感動。<lb/></seg>
<seg xml:id="CH2a1835_CHANT_001-10a.314">教化如應開解一切眾生之行。<lb/></seg>
<seg xml:id="CH2a1835_CHANT_001-10a.315">誘一人心勸入一切眾生意行。<lb/></seg>
<seg xml:id="CH2a1835_CHANT_001-10a.316">以一切心勸入一心。<lb/></seg>
<seg xml:id="CH2a1835_CHANT_001-10a.317">化眾生界勸進暢示佛身光明。<lb/></seg>
<seg xml:id="CH2a1835_CHANT_001-10a.318">心存住於無人之際。<lb/></seg>
<seg xml:id="CH2a1835_CHANT_001-10a.319">於無人際則不動搖。<lb/></seg>
<seg xml:id="CH2a1835_CHANT_001-10a.320">所建立處不捨眾生。<lb/></seg>
<seg xml:id="CH2a1835_CHANT_001-10a.321">逮度無極而不懈惓。<lb/></seg>
<seg xml:id="CH2a1835_CHANT_001-10a.322">以是德本修此事故住一佛土普見一切。<lb/></seg>
<seg xml:id="CH2a1835_CHANT_001-10a.323">諸佛國界。<lb/></seg>
<seg xml:id="CH2a1835_CHANT_001-10a.324">住一切土覩於一土。<lb/></seg>
<seg xml:id="CH2a1835_CHANT_001-10a.325">於一切土入無盡土。<lb/></seg>
<seg xml:id="CH2a1835_CHANT_001-10a.326">於無量土入於一土。<lb/></seg>
<seg xml:id="CH2a1835_CHANT_001-10a.327">無盡本際莊嚴校飾。<lb/></seg>
<seg xml:id="CH2a1835_CHANT_001-10a.328">還淨國土訓誨所入。<lb/></seg>
<seg xml:id="CH2a1835_CHANT_001-10a.329">斷淫怒癡靡所不散。<lb/></seg>
<seg xml:id="CH2a1835_CHANT_001-10a.330">住於一土教化諸土。<lb/></seg>
<seg xml:id="CH2a1835_CHANT_001-10a.331">在於諸土誘進一土。<lb/></seg>
<seg xml:id="CH2a1835_CHANT_001-10a.332">一切眾生所念思想。<lb/></seg>
<seg xml:id="CH2a1835_CHANT_001-10a.333">勸至方面發起人民。<lb/></seg>
<seg xml:id="CH2a1835_CHANT_001-10a.334">令一剎土入一切土。<lb/></seg>
<seg xml:id="CH2a1835_CHANT_001-10a.335">以一國土入於一切。<lb/></seg>
<seg xml:id="CH2a1835_CHANT_001-10a.336">無量佛土等見三界。<lb/></seg>
<seg xml:id="CH2a1835_CHANT_001-10a.337">眾生所興不可動故。<lb/></seg>
<seg xml:id="CH2a1835_CHANT_001-10a.338">以無極哀開化人民。<lb/></seg>
<seg xml:id="CH2a1835_CHANT_001-10a.339">而無處所亦無所住。<lb/></seg>
<seg xml:id="CH2a1835_CHANT_001-10a.340">若懷狐疑悉濟猶豫。<lb/></seg>
<seg xml:id="CH2a1835_CHANT_001-10a.341">度眾生類。<lb/></seg>
<seg xml:id="CH2a1835_CHANT_001-10a.342">以是德本。<lb/></seg>
<seg xml:id="CH2a1835_CHANT_001-10a.343">以過去事入於過去。<lb/></seg>
<seg xml:id="CH2a1835_CHANT_001-10a.344">又以過去入於當來。<lb/></seg>
<seg xml:id="CH2a1835_CHANT_001-10a.345">又以過去入於現在。<lb/></seg>
<seg xml:id="CH2a1835_CHANT_001-10a.346">其當來事入於當來又當來事。<lb/></seg>
<seg xml:id="CH2a1835_CHANT_001-10a.347">入於過去當來事者入於現在。<lb/></seg>
<seg xml:id="CH2a1835_CHANT_001-10a.348">又現在事入於現在。<lb/></seg>
<seg xml:id="CH2a1835_CHANT_001-10a.349">又現在事入於過去。<lb/></seg>
<seg xml:id="CH2a1835_CHANT_001-10a.350">一切過去當來現在入平等相。<lb/></seg>
<seg xml:id="CH2a1835_CHANT_001-10a.351">令其現在入於現在。<lb/></seg>
<seg xml:id="CH2a1835_CHANT_001-10a.352">其現在者入於過去。<lb/></seg>
<seg xml:id="CH2a1835_CHANT_001-10a.353">其去來今普入平等。<lb/></seg>
<seg xml:id="CH2a1835_CHANT_001-10a.354">以是德本因緣之報。<lb/></seg>
<seg xml:id="CH2a1835_CHANT_001-10a.355">逮得諸佛現在目前三昧要慧。<lb/></seg>
<seg xml:id="CH2a1835_CHANT_001-10a.356">致成佛德聖眾如來三昧正定。<lb/></seg>
<seg xml:id="CH2a1835_CHANT_001-10a.357">逮致光明華如來所化莊嚴三昧。<lb/></seg>
<seg xml:id="CH2a1835_CHANT_001-10a.358">皆莊嚴淨所現三昧。<lb/></seg>
<seg xml:id="CH2a1835_CHANT_001-10a.359">示一切色所現身三昧。<lb/></seg>
<seg xml:id="CH2a1835_CHANT_001-10a.360">皆入諸音言辭三昧。<lb/></seg>
<seg xml:id="CH2a1835_CHANT_001-10a.361">又首楞嚴現若干種般泥洹事獲致不斷佛教三昧。<lb/></seg>
<seg xml:id="CH2a1835_CHANT_001-10a.362">而當成就專一嚴淨三昧。<lb/></seg>
<seg xml:id="CH2a1835_CHANT_001-10a.363">究竟善住三昧。<lb/></seg>
<seg xml:id="CH2a1835_CHANT_001-10a.364">定意金剛道場三昧。<lb/></seg>
<seg xml:id="CH2a1835_CHANT_001-10a.365">如金剛三昧。<lb/></seg>
<seg xml:id="CH2a1835_CHANT_001-10a.366">慧眼三昧。<lb/></seg>
<seg xml:id="CH2a1835_CHANT_001-10a.367">以是之比。<lb/></seg>
<seg xml:id="CH2a1835_CHANT_001-10a.368">見於一切眾生之心。<lb/></seg>
<seg xml:id="CH2a1835_CHANT_001-10a.369">所行若干志操不同。<lb/></seg>
<seg xml:id="CH2a1835_CHANT_001-10a.370">過去當來今現在事無所不達。<lb/></seg>
<seg xml:id="CH2a1835_CHANT_001-10a.371">乃為如來三昧道場。<lb/></seg>
<seg xml:id="CH2a1835_CHANT_001-10a.372">各各別異令致于彼神通之慧所願具足。<lb/></seg>
<seg xml:id="CH2a1835_CHANT_001-10a.373">以是德本吾及眾生。<lb/></seg>
<seg xml:id="CH2a1835_CHANT_001-10a.374">悉使成就進退自由。<lb/></seg>
<seg xml:id="CH2a1835_CHANT_001-10a.375">究竟清淨被蒙開化。<lb/></seg>
<seg xml:id="CH2a1835_CHANT_001-10a.376">以是德本一切眾生目之根原使如佛眼。<lb/></seg>
<seg xml:id="CH2a1835_CHANT_001-10a.377">一切世間眾生所在諸可聞者。<lb/></seg>
<seg xml:id="CH2a1835_CHANT_001-10a.378">逮興佛耳其聽無極。<lb/></seg>
<seg xml:id="CH2a1835_CHANT_001-10a.379">使眾生鼻得如佛鼻。<lb/></seg>
<seg xml:id="CH2a1835_CHANT_001-10a.380">通徹無際悉無所著。<lb/></seg>
<seg xml:id="CH2a1835_CHANT_001-10a.381">令諸眾生舌根德殊。<lb/></seg>
<seg xml:id="CH2a1835_CHANT_001-10a.382">逮得世尊廣長之舌。<lb/></seg>
<seg xml:id="CH2a1835_CHANT_001-10a.383">其所教誨如佛之言。<lb/></seg>
<seg xml:id="CH2a1835_CHANT_001-10a.384">處在一切世間之法。<lb/></seg>
<seg xml:id="CH2a1835_CHANT_001-10a.385">所作身事所可興發皆成佛身。<lb/></seg>
<seg xml:id="CH2a1835_CHANT_001-10a.386">處在一切法界之中。<lb/></seg>
<seg xml:id="CH2a1835_CHANT_001-10a.387">亦無所處化於眾生。<lb/></seg>
<seg xml:id="CH2a1835_CHANT_001-10a.388">一切所行作佛慧業。<lb/></seg>
<seg xml:id="CH2a1835_CHANT_001-10a.389">從其人民志性所願。<lb/></seg>
<seg xml:id="CH2a1835_CHANT_001-10a.390">應病與藥而開化之。<lb/></seg>
<seg xml:id="CH2a1835_CHANT_001-10a.391">一切諸香則能變為佛之德馨熏為道事。<lb/></seg>
<seg xml:id="CH2a1835_CHANT_001-10a.392">一切諸味則能化成成習義味。<lb/></seg>
<seg xml:id="CH2a1835_CHANT_001-10a.393">一切細滑柔和內性入人義業。<lb/></seg>
<seg xml:id="CH2a1835_CHANT_001-10a.394">一切諸法皆以訓導使成導法。<lb/></seg>
<seg xml:id="CH2a1835_CHANT_001-10a.395">開化眾生。<lb/></seg>
<seg xml:id="CH2a1835_CHANT_001-10a.396">是為一切諸所入者。<lb/></seg>
<seg xml:id="CH2a1835_CHANT_001-10a.397">吾當令成諸佛所入通達大慧。<lb/></seg>
<seg xml:id="CH2a1835_CHANT_001-10a.398">人民陰蓋諸所情衰。<lb/></seg>
<seg xml:id="CH2a1835_CHANT_001-10a.399">吾當興法消化諸衰為作佛事。<lb/></seg>
<seg xml:id="CH2a1835_CHANT_001-10a.400">當使諸界悉為佛界。<lb/></seg>
<seg xml:id="CH2a1835_CHANT_001-10a.401">所有諸根令無有根。<lb/></seg>
<seg xml:id="CH2a1835_CHANT_001-10a.402">使乏根者為立道根。<lb/></seg>
<seg xml:id="CH2a1835_CHANT_001-10a.403">以是德本因此緣故。<lb/></seg>
<seg xml:id="CH2a1835_CHANT_001-10a.404">得至建立無所住慧。<lb/></seg>
<seg xml:id="CH2a1835_CHANT_001-10a.405">聖道所處所可建立。<lb/></seg>
<seg xml:id="CH2a1835_CHANT_001-10a.406">普令人民皆悉曉之。<lb/></seg>
<seg xml:id="CH2a1835_CHANT_001-10a.407">化一切色悉成佛形。<lb/></seg>
<seg xml:id="CH2a1835_CHANT_001-10a.408">由是之故。<lb/></seg>
<seg xml:id="CH2a1835_CHANT_001-10a.409">各各使人曉了其慧。<lb/></seg>
<seg xml:id="CH2a1835_CHANT_001-10a.410">變諸音響悉成佛聲。<lb/></seg>
<seg xml:id="CH2a1835_CHANT_001-10a.411">皆為人民宣布道教。<lb/></seg>
<seg xml:id="CH2a1835_CHANT_001-10a.412">如是之比。<lb/></seg>
<seg xml:id="CH2a1835_CHANT_001-10a.413">使諸眾生消除盡索塵勞欲門。<lb/></seg>
<seg xml:id="CH2a1835_CHANT_001-10a.414">乃為菩薩入諸菩薩療治其行道法之門。<lb/></seg>
<seg xml:id="CH2a1835_CHANT_001-10a.415">是為清淨一切人民志性事矣。<lb/></seg>
<seg xml:id="CH2a1835_CHANT_001-10a.416">可悅眾生智慧之宅。<lb/></seg>
<seg xml:id="CH2a1835_CHANT_001-10a.417">入無勝地勢力之土。<lb/></seg>
<seg xml:id="CH2a1835_CHANT_001-10a.418">菩薩道行下於應時而不違失。<lb/></seg>
<seg xml:id="CH2a1835_CHANT_001-10a.419">身行口言意所修業無所罣礙。<lb/></seg>
<seg xml:id="CH2a1835_CHANT_001-10a.420">不有危害無所藏匿。<lb/></seg>
<seg xml:id="CH2a1835_CHANT_001-10a.421">頒宣諸佛之言教也。<lb/></seg>
<seg xml:id="CH2a1835_CHANT_001-10a.422">行不虛妄逮得神通所知具足。<lb/></seg>
<seg xml:id="CH2a1835_CHANT_001-10a.423">以是德本。<lb/></seg>
<seg xml:id="CH2a1835_CHANT_001-10a.424">當令我身及諸眾生悉得成就至於清淨。<lb/></seg>
<seg xml:id="CH2a1835_CHANT_001-10a.425">為人講說。<lb/></seg>
<seg xml:id="CH2a1835_CHANT_001-10a.426">是為菩薩大士所行。<lb/></seg>
<seg xml:id="CH2a1835_CHANT_001-10a.427">勸助佛慧真諦無失。<lb/></seg>
<seg xml:id="CH2a1835_CHANT_001-10a.428">文殊師利說是五體悔過品時。<lb/></seg>
<seg xml:id="CH2a1835_CHANT_001-10a.429">五百菩薩皆悉逮得無所從生法忍。<lb/></seg>
<seg xml:id="CH2a1835_CHANT_001-10a.430">皆以除棄狐疑猶豫虛偽閉結倒見之惑。<lb/></seg>
<seg xml:id="CH2a1835_CHANT_001-10a.431">如來齊光照曜菩薩。<lb/></seg>
<seg xml:id="CH2a1835_CHANT_001-10a.432">逮得一切諸佛無所破壞三昧之定。<lb/></seg>
</p>
<p>
<seg xml:id="CH2a1835_CHANT_001-11a.1"><pb xml:id="CH2a1835_CHANT_001-11a" ed="CHANT" n="001-11a"/><lb/></seg>
<seg xml:id="CH2a1835_CHANT_001-11a.2">於是世尊則以道耳。<lb/></seg>
<seg xml:id="CH2a1835_CHANT_001-11a.3">遙聞文殊師利之所講說。<lb/></seg>
<seg xml:id="CH2a1835_CHANT_001-11a.4">尋以讚曰。<lb/></seg>
<seg xml:id="CH2a1835_CHANT_001-11a.5">善哉善哉。<lb/></seg>
<seg xml:id="CH2a1835_CHANT_001-11a.6">仁快說此除諸菩薩罣礙罪蓋勸助入道。<lb/></seg>
<seg xml:id="CH2a1835_CHANT_001-11a.7">若有菩薩儻聞說此勸助教者。<lb/></seg>
<seg xml:id="CH2a1835_CHANT_001-11a.8">即能奉持諷誦講說。<lb/></seg>
<seg xml:id="CH2a1835_CHANT_001-11a.9">如是不久皆當滅盡一切罪蓋令無挂疑。<lb/></seg>
<seg xml:id="CH2a1835_CHANT_001-11a.10">如燈及燭入於冥室眾闇消索。<lb/></seg>
<seg xml:id="CH2a1835_CHANT_001-11a.11">猶如日出照于天下靡不蒙明。<lb/></seg>
<seg xml:id="CH2a1835_CHANT_001-11a.12">如盲得目聾者得聽瘂者能言跛者能行塞者得通。<lb/></seg>
<seg xml:id="CH2a1835_CHANT_001-11a.13">五陰自消六衰則滅。<lb/></seg>
<seg xml:id="CH2a1835_CHANT_001-11a.14">昇於法堂入于道室。<lb/></seg>
<seg xml:id="CH2a1835_CHANT_001-11a.15">超慧臺閣處大聖殿。<lb/></seg>
<seg xml:id="CH2a1835_CHANT_001-11a.16">何謂法堂。<lb/></seg>
<seg xml:id="CH2a1835_CHANT_001-11a.17">佛言。<lb/></seg>
<seg xml:id="CH2a1835_CHANT_001-11a.18">神通已暢無所罣礙逮三達智。<lb/></seg>
<seg xml:id="CH2a1835_CHANT_001-11a.19">何謂道室。<lb/></seg>
<seg xml:id="CH2a1835_CHANT_001-11a.20">佛言。<lb/></seg>
<seg xml:id="CH2a1835_CHANT_001-11a.21">得三昧定見十方佛。<lb/></seg>
<seg xml:id="CH2a1835_CHANT_001-11a.22">如人照鏡無有遠近周遍悉見。<lb/></seg>
<seg xml:id="CH2a1835_CHANT_001-11a.23">何謂慧台。<lb/></seg>
<seg xml:id="CH2a1835_CHANT_001-11a.24">佛言。<lb/></seg>
<seg xml:id="CH2a1835_CHANT_001-11a.25">智度無極解一切空心無所著。<lb/></seg>
<seg xml:id="CH2a1835_CHANT_001-11a.26">大慈大哀。<lb/></seg>
<seg xml:id="CH2a1835_CHANT_001-11a.27">何謂大殿。<lb/></seg>
<seg xml:id="CH2a1835_CHANT_001-11a.28">佛言。<lb/></seg>
<seg xml:id="CH2a1835_CHANT_001-11a.29">善權方便進退知時。<lb/></seg>
<seg xml:id="CH2a1835_CHANT_001-11a.30">不在有為不處無為。<lb/></seg>
<seg xml:id="CH2a1835_CHANT_001-11a.31">與法身合無合無散。<lb/></seg>
<seg xml:id="CH2a1835_CHANT_001-11a.32">現形三界化為佛身。<lb/></seg>
<seg xml:id="CH2a1835_CHANT_001-11a.33">相好威容頒宣道教。<lb/></seg>
<seg xml:id="CH2a1835_CHANT_001-11a.34">或為菩薩聲聞緣覺高士大聖凡夫愚行。<lb/></seg>
<seg xml:id="CH2a1835_CHANT_001-11a.35">因時開化度脫十方。<lb/></seg>
<seg xml:id="CH2a1835_CHANT_001-11a.36">莫不得濟至于大道。<lb/></seg>
<seg xml:id="CH2a1835_CHANT_001-11a.37">佛說如是。<lb/></seg>
<seg xml:id="CH2a1835_CHANT_001-11a.38">如來齊光照曜菩薩。<lb/></seg>
<seg xml:id="CH2a1835_CHANT_001-11a.39">賢者阿難。<lb/></seg>
<seg xml:id="CH2a1835_CHANT_001-11a.40">諸天龍神阿須倫。<lb/></seg>
<seg xml:id="CH2a1835_CHANT_001-11a.41">世間人民莫不歡喜。<lb/></seg>
<seg xml:id="CH2a1835_CHANT_001-11a.42">作禮而退。<lb/></seg>
</p>
</div>
</body>
</text>
</TEI>
