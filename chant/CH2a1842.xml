<TEI xmlns="http://www.tei-c.org/ns/1.0" xml:id="CH2a1842">
<teiHeader>
<fileDesc>
<titleStmt>
<title>佛說慢法經</title>
</titleStmt>
<editionStmt><edition><idno type="kanripo">CH2a1842</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《佛說慢法經》</head>
<p>
<seg xml:id="CH2a1842_CHANT_001-1a.1"><pb xml:id="CH2a1842_CHANT_001-1a" ed="CHANT" n="001-1a"/><lb/></seg>
<seg xml:id="CH2a1842_CHANT_001-1a.2">佛說慢法經<lb/></seg>
</p>
<p>
<seg xml:id="CH2a1842_CHANT_001-1a.3">西晉沙門法炬譯<lb/></seg>
</p>
<p>
<seg xml:id="CH2a1842_CHANT_001-1a.4">佛告阿難。<lb/></seg>
<seg xml:id="CH2a1842_CHANT_001-1a.5">有人事佛以後便富貴有人事佛以後衰喪不利者。<lb/></seg>
<seg xml:id="CH2a1842_CHANT_001-1a.6">阿難問佛。<lb/></seg>
<seg xml:id="CH2a1842_CHANT_001-1a.7">云何俱事佛。<lb/></seg>
<seg xml:id="CH2a1842_CHANT_001-1a.8">衰利不同。<lb/></seg>
<seg xml:id="CH2a1842_CHANT_001-1a.9">何故得爾。<lb/></seg>
<seg xml:id="CH2a1842_CHANT_001-1a.10">佛語阿難。<lb/></seg>
<seg xml:id="CH2a1842_CHANT_001-1a.11">有人事佛。<lb/></seg>
<seg xml:id="CH2a1842_CHANT_001-1a.12">當求明師。<lb/></seg>
<seg xml:id="CH2a1842_CHANT_001-1a.13">得了了者。<lb/></seg>
<seg xml:id="CH2a1842_CHANT_001-1a.14">從受戒法。<lb/></seg>
<seg xml:id="CH2a1842_CHANT_001-1a.15">為除諸想。<lb/></seg>
<seg xml:id="CH2a1842_CHANT_001-1a.16">與經相應。<lb/></seg>
<seg xml:id="CH2a1842_CHANT_001-1a.17">精進奉行。<lb/></seg>
<seg xml:id="CH2a1842_CHANT_001-1a.18">不失其教受者不犯如毛髮者。<lb/></seg>
<seg xml:id="CH2a1842_CHANT_001-1a.19">是人不犯道禁。<lb/></seg>
<seg xml:id="CH2a1842_CHANT_001-1a.20">常為諸天善神。<lb/></seg>
<seg xml:id="CH2a1842_CHANT_001-1a.21">侍衛擁護。<lb/></seg>
<seg xml:id="CH2a1842_CHANT_001-1a.22">所向諧偶。<lb/></seg>
<seg xml:id="CH2a1842_CHANT_001-1a.23">財利百倍。<lb/></seg>
<seg xml:id="CH2a1842_CHANT_001-1a.24">眾人所敬。<lb/></seg>
<seg xml:id="CH2a1842_CHANT_001-1a.25">後當得佛。<lb/></seg>
<seg xml:id="CH2a1842_CHANT_001-1a.26">何況富利。<lb/></seg>
<seg xml:id="CH2a1842_CHANT_001-1a.27">如是人輩。<lb/></seg>
<seg xml:id="CH2a1842_CHANT_001-1a.28">事佛為真佛弟子。<lb/></seg>
<seg xml:id="CH2a1842_CHANT_001-1a.29">又復有人事佛。<lb/></seg>
<seg xml:id="CH2a1842_CHANT_001-1a.30">不值明師。<lb/></seg>
<seg xml:id="CH2a1842_CHANT_001-1a.31">亦無經像。<lb/></seg>
<seg xml:id="CH2a1842_CHANT_001-1a.32">又復不禮敬。<lb/></seg>
<seg xml:id="CH2a1842_CHANT_001-1a.33">不知不解。<lb/></seg>
<seg xml:id="CH2a1842_CHANT_001-1a.34">強教人受法戒。<lb/></seg>
<seg xml:id="CH2a1842_CHANT_001-1a.35">無有至信。<lb/></seg>
<seg xml:id="CH2a1842_CHANT_001-1a.36">受戒之後。<lb/></seg>
<seg xml:id="CH2a1842_CHANT_001-1a.37">故復犯眾戒。<lb/></seg>
<seg xml:id="CH2a1842_CHANT_001-1a.38">心意蒙冥。<lb/></seg>
<seg xml:id="CH2a1842_CHANT_001-1a.39">猶豫不肯讀經行道作福。<lb/></seg>
<seg xml:id="CH2a1842_CHANT_001-1a.40">乍信乍不信。<lb/></seg>
<seg xml:id="CH2a1842_CHANT_001-1a.41">復不能念齋日燒香燃燈作禮。<lb/></seg>
<seg xml:id="CH2a1842_CHANT_001-1a.42">故復瞋恚瞋呼罵詈。<lb/></seg>
<seg xml:id="CH2a1842_CHANT_001-1a.43">出入呪咀。<lb/></seg>
<seg xml:id="CH2a1842_CHANT_001-1a.44">口初不合心。<lb/></seg>
<seg xml:id="CH2a1842_CHANT_001-1a.45">懷憎嫉。<lb/></seg>
<seg xml:id="CH2a1842_CHANT_001-1a.46">使人殺生。<lb/></seg>
<seg xml:id="CH2a1842_CHANT_001-1a.47">眼見經像。<lb/></seg>
<seg xml:id="CH2a1842_CHANT_001-1a.48">無有禮敬之心。<lb/></seg>
<seg xml:id="CH2a1842_CHANT_001-1a.49">若其有經。<lb/></seg>
<seg xml:id="CH2a1842_CHANT_001-1a.50">趣挂著壁。<lb/></seg>
<seg xml:id="CH2a1842_CHANT_001-1a.51">或擲床席之上。<lb/></seg>
<seg xml:id="CH2a1842_CHANT_001-1a.52">或著故衣被弊篋器中。<lb/></seg>
<seg xml:id="CH2a1842_CHANT_001-1a.53">或以妻子小兒不淨手弄之。<lb/></seg>
<seg xml:id="CH2a1842_CHANT_001-1a.54">煙熏屋漏。<lb/></seg>
<seg xml:id="CH2a1842_CHANT_001-1a.55">不復瞻視。<lb/></seg>
<seg xml:id="CH2a1842_CHANT_001-1a.56">亦不燒香燃燈向之作禮。<lb/></seg>
<seg xml:id="CH2a1842_CHANT_001-1a.57">與外經書無異。<lb/></seg>
<seg xml:id="CH2a1842_CHANT_001-1a.58">善神離之。<lb/></seg>
<seg xml:id="CH2a1842_CHANT_001-1a.59">惡鬼得其便。<lb/></seg>
<seg xml:id="CH2a1842_CHANT_001-1a.60">隨逐不置。<lb/></seg>
<seg xml:id="CH2a1842_CHANT_001-1a.61">因衰病之。<lb/></seg>
<seg xml:id="CH2a1842_CHANT_001-1a.62">適得疾病。<lb/></seg>
<seg xml:id="CH2a1842_CHANT_001-1a.63">恐怖猶豫。<lb/></seg>
<seg xml:id="CH2a1842_CHANT_001-1a.64">自念言。<lb/></seg>
<seg xml:id="CH2a1842_CHANT_001-1a.65">我初事佛。<lb/></seg>
<seg xml:id="CH2a1842_CHANT_001-1a.66">云何故復疾病也。<lb/></seg>
<seg xml:id="CH2a1842_CHANT_001-1a.67">不能自信。<lb/></seg>
<seg xml:id="CH2a1842_CHANT_001-1a.68">呼使至醫師醫師卜問。<lb/></seg>
<seg xml:id="CH2a1842_CHANT_001-1a.69">解除鎮厭無益。<lb/></seg>
<seg xml:id="CH2a1842_CHANT_001-1a.70">遂便禱賽邪神。<lb/></seg>
<seg xml:id="CH2a1842_CHANT_001-1a.71">眾過遂增。<lb/></seg>
<seg xml:id="CH2a1842_CHANT_001-1a.72">妖魅惡鬼。<lb/></seg>
<seg xml:id="CH2a1842_CHANT_001-1a.73">屯守其門。<lb/></seg>
<seg xml:id="CH2a1842_CHANT_001-1a.74">遂便喪衰死亡。<lb/></seg>
<seg xml:id="CH2a1842_CHANT_001-1a.75">不離門戶。<lb/></seg>
<seg xml:id="CH2a1842_CHANT_001-1a.76">財產衰耗。<lb/></seg>
<seg xml:id="CH2a1842_CHANT_001-1a.77">家室病疾。<lb/></seg>
<seg xml:id="CH2a1842_CHANT_001-1a.78">更相注續。<lb/></seg>
<seg xml:id="CH2a1842_CHANT_001-1a.79">不離床席。<lb/></seg>
<seg xml:id="CH2a1842_CHANT_001-1a.80">命終罪辜。<lb/></seg>
<seg xml:id="CH2a1842_CHANT_001-1a.81">墮埿犁中。<lb/></seg>
<seg xml:id="CH2a1842_CHANT_001-1a.82">當被考治謫罰。<lb/></seg>
<seg xml:id="CH2a1842_CHANT_001-1a.83">無有歲數。<lb/></seg>
<seg xml:id="CH2a1842_CHANT_001-1a.84">是人但坐不能專一。<lb/></seg>
<seg xml:id="CH2a1842_CHANT_001-1a.85">志意猶豫。<lb/></seg>
<seg xml:id="CH2a1842_CHANT_001-1a.86">無所專據。<lb/></seg>
<seg xml:id="CH2a1842_CHANT_001-1a.87">不信佛法。<lb/></seg>
<seg xml:id="CH2a1842_CHANT_001-1a.88">故得其罪殃。<lb/></seg>
<seg xml:id="CH2a1842_CHANT_001-1a.89">衰耗如是。<lb/></seg>
<seg xml:id="CH2a1842_CHANT_001-1a.90">世間人不知佛法者。<lb/></seg>
<seg xml:id="CH2a1842_CHANT_001-1a.91">謂呼事佛令得殃衰。<lb/></seg>
<seg xml:id="CH2a1842_CHANT_001-1a.92">不知其人行自不正。<lb/></seg>
<seg xml:id="CH2a1842_CHANT_001-1a.93">違犯佛經戒。<lb/></seg>
<seg xml:id="CH2a1842_CHANT_001-1a.94">心專行惡。<lb/></seg>
<seg xml:id="CH2a1842_CHANT_001-1a.95">眾態具足。<lb/></seg>
<seg xml:id="CH2a1842_CHANT_001-1a.96">身自招之。<lb/></seg>
<seg xml:id="CH2a1842_CHANT_001-1a.97">無有與者。<lb/></seg>
<seg xml:id="CH2a1842_CHANT_001-1a.98">阿難聞之。<lb/></seg>
<seg xml:id="CH2a1842_CHANT_001-1a.99">便頭面著地。<lb/></seg>
<seg xml:id="CH2a1842_CHANT_001-1a.100">為佛作禮。<lb/></seg>
<seg xml:id="CH2a1842_CHANT_001-1a.101">歡喜奉行。<lb/></seg>
</p>
</div>
</body>
</text>
</TEI>
