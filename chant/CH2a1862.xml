<TEI xmlns="http://www.tei-c.org/ns/1.0" xml:id="CH2a1862">
<teiHeader>
<fileDesc>
<titleStmt>
<title>百喻經</title>
</titleStmt>
<editionStmt><edition><idno type="kanripo">CH2a1862</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷第二</head>
<p>
<seg xml:id="CH2a1862_CHANT_002-1a.1"><pb xml:id="CH2a1862_CHANT_002-1a" ed="CHANT" n="002-1a"/><lb/></seg>
<seg xml:id="CH2a1862_CHANT_002-1a.2">百喻經卷第二<lb/></seg>
</p>
<p>
<seg xml:id="CH2a1862_CHANT_002-1a.3">尊者僧伽斯那撰<lb/></seg>
</p>
<p>
<seg xml:id="CH2a1862_CHANT_002-1a.4">蕭齊天竺三藏求那毗地譯<lb/></seg>
</p>
<p>
<seg xml:id="CH2a1862_CHANT_002-1a.5">入海取沈水喻<lb/></seg>
<seg xml:id="CH2a1862_CHANT_002-1a.6">賊盜錦繡用裹氀褐喻<lb/></seg>
<seg xml:id="CH2a1862_CHANT_002-1a.7">種熬胡麻子喻<lb/></seg>
<seg xml:id="CH2a1862_CHANT_002-1a.8">水火喻<lb/></seg>
<seg xml:id="CH2a1862_CHANT_002-1a.9">人效王眼瞤喻<lb/></seg>
<seg xml:id="CH2a1862_CHANT_002-1a.10">治鞭瘡喻<lb/></seg>
<seg xml:id="CH2a1862_CHANT_002-1a.11">為婦貿鼻喻<lb/></seg>
<seg xml:id="CH2a1862_CHANT_002-1a.12">貧人燒麤褐衣喻<lb/></seg>
<seg xml:id="CH2a1862_CHANT_002-1a.13">牧羊人喻<lb/></seg>
<seg xml:id="CH2a1862_CHANT_002-1a.14">雇借瓦師喻<lb/></seg>
<seg xml:id="CH2a1862_CHANT_002-1a.15">估客偷金喻<lb/></seg>
<seg xml:id="CH2a1862_CHANT_002-1a.16">斫樹取果喻<lb/></seg>
<seg xml:id="CH2a1862_CHANT_002-1a.17">送美水喻<lb/></seg>
<seg xml:id="CH2a1862_CHANT_002-1a.18">寶篋鏡喻<lb/></seg>
<seg xml:id="CH2a1862_CHANT_002-1a.19">破五通仙眼喻<lb/></seg>
<seg xml:id="CH2a1862_CHANT_002-1a.20">殺群牛喻<lb/></seg>
<seg xml:id="CH2a1862_CHANT_002-1a.21">飲木筒水喻<lb/></seg>
<seg xml:id="CH2a1862_CHANT_002-1a.22">見他人塗捨喻<lb/></seg>
<seg xml:id="CH2a1862_CHANT_002-1a.23">治禿喻<lb/></seg>
<seg xml:id="CH2a1862_CHANT_002-1a.24">毗捨闍鬼喻<lb/></seg>
</p>
<p>
<seg xml:id="CH2a1862_CHANT_002-2a.1"><pb xml:id="CH2a1862_CHANT_002-2a" ed="CHANT" n="002-2a"/><lb/></seg>
<seg xml:id="CH2a1862_CHANT_002-2a.2">入海取沈水喻<lb/></seg>
</p>
<p>
<seg xml:id="CH2a1862_CHANT_002-2a.3">昔有長者子。<lb/></seg>
<seg xml:id="CH2a1862_CHANT_002-2a.4">入海取沈水積有年載。<lb/></seg>
<seg xml:id="CH2a1862_CHANT_002-2a.5">方得一車持來歸家。<lb/></seg>
<seg xml:id="CH2a1862_CHANT_002-2a.6">詣市賣之以其貴故卒無買者。<lb/></seg>
<seg xml:id="CH2a1862_CHANT_002-2a.7">經歷多日不能得售。<lb/></seg>
<seg xml:id="CH2a1862_CHANT_002-2a.8">心生疲厭以為苦惱。<lb/></seg>
<seg xml:id="CH2a1862_CHANT_002-2a.9">見人賣炭時得速售。<lb/></seg>
<seg xml:id="CH2a1862_CHANT_002-2a.10">便生念言。<lb/></seg>
<seg xml:id="CH2a1862_CHANT_002-2a.11">不如燒之作炭可得速售。<lb/></seg>
<seg xml:id="CH2a1862_CHANT_002-2a.12">即燒為炭詣市賣之。<lb/></seg>
<seg xml:id="CH2a1862_CHANT_002-2a.13">不得半車炭之價直。<lb/></seg>
<seg xml:id="CH2a1862_CHANT_002-2a.14">世間愚人亦復如是。<lb/></seg>
<seg xml:id="CH2a1862_CHANT_002-2a.15">無量方便勤行精進仰求佛果。<lb/></seg>
<seg xml:id="CH2a1862_CHANT_002-2a.16">以其難得便生退心。<lb/></seg>
<seg xml:id="CH2a1862_CHANT_002-2a.17">不如發心求聲聞果速斷生死作阿羅漢。<lb/></seg>
</p>
<p>
<seg xml:id="CH2a1862_CHANT_002-3a.1"><pb xml:id="CH2a1862_CHANT_002-3a" ed="CHANT" n="002-3a"/><lb/></seg>
<seg xml:id="CH2a1862_CHANT_002-3a.2">賊偷錦繡用裹氀褐喻<lb/></seg>
</p>
<p>
<seg xml:id="CH2a1862_CHANT_002-3a.3">昔有賊人入富家捨。<lb/></seg>
<seg xml:id="CH2a1862_CHANT_002-3a.4">偷得錦繡即持用裹故弊氀褐種種財物。<lb/></seg>
<seg xml:id="CH2a1862_CHANT_002-3a.5">為智人所笑。<lb/></seg>
<seg xml:id="CH2a1862_CHANT_002-3a.6">世間愚人亦復如是。<lb/></seg>
<seg xml:id="CH2a1862_CHANT_002-3a.7">既有信心入佛法中修行善法及諸功德。<lb/></seg>
<seg xml:id="CH2a1862_CHANT_002-3a.8">以貪利故破於清淨戒及諸功德。<lb/></seg>
<seg xml:id="CH2a1862_CHANT_002-3a.9">為世所笑亦復如是。<lb/></seg>
</p>
<p>
<seg xml:id="CH2a1862_CHANT_002-4a.1"><pb xml:id="CH2a1862_CHANT_002-4a" ed="CHANT" n="002-4a"/><lb/></seg>
<seg xml:id="CH2a1862_CHANT_002-4a.2">種熬胡麻子喻<lb/></seg>
</p>
<p>
<seg xml:id="CH2a1862_CHANT_002-4a.3">昔有愚人。<lb/></seg>
<seg xml:id="CH2a1862_CHANT_002-4a.4">生食胡麻子以為不美。<lb/></seg>
<seg xml:id="CH2a1862_CHANT_002-4a.5">熬而食之為美。<lb/></seg>
<seg xml:id="CH2a1862_CHANT_002-4a.6">便生念言。<lb/></seg>
<seg xml:id="CH2a1862_CHANT_002-4a.7">不如熬而種之後得美者。<lb/></seg>
<seg xml:id="CH2a1862_CHANT_002-4a.8">便熬而種永無生理。<lb/></seg>
<seg xml:id="CH2a1862_CHANT_002-4a.9">世人亦爾。<lb/></seg>
<seg xml:id="CH2a1862_CHANT_002-4a.10">以菩薩曠劫修行因難行苦行以為不樂。<lb/></seg>
<seg xml:id="CH2a1862_CHANT_002-4a.11">便作念言。<lb/></seg>
<seg xml:id="CH2a1862_CHANT_002-4a.12">不如作阿羅漢速斷生死其功甚易。<lb/></seg>
<seg xml:id="CH2a1862_CHANT_002-4a.13">後欲求佛果終不可得。<lb/></seg>
<seg xml:id="CH2a1862_CHANT_002-4a.14">如彼燋種無復生理。<lb/></seg>
<seg xml:id="CH2a1862_CHANT_002-4a.15">世間愚人亦復如是。<lb/></seg>
</p>
<p>
<seg xml:id="CH2a1862_CHANT_002-5a.1"><pb xml:id="CH2a1862_CHANT_002-5a" ed="CHANT" n="002-5a"/><lb/></seg>
<seg xml:id="CH2a1862_CHANT_002-5a.2">水火喻<lb/></seg>
</p>
<p>
<seg xml:id="CH2a1862_CHANT_002-5a.3">昔有一人事須火用及以冷水。<lb/></seg>
<seg xml:id="CH2a1862_CHANT_002-5a.4">即便宿火以澡灌盛水置於火上。<lb/></seg>
<seg xml:id="CH2a1862_CHANT_002-5a.5">後欲取火而火都滅。<lb/></seg>
<seg xml:id="CH2a1862_CHANT_002-5a.6">欲取冷水而水復熱。<lb/></seg>
<seg xml:id="CH2a1862_CHANT_002-5a.7">火及冷水二事俱失。<lb/></seg>
<seg xml:id="CH2a1862_CHANT_002-5a.8">世間之人亦復如是。<lb/></seg>
<seg xml:id="CH2a1862_CHANT_002-5a.9">入佛法中出家求道。<lb/></seg>
<seg xml:id="CH2a1862_CHANT_002-5a.10">既得出家還復念其妻子眷屬。<lb/></seg>
<seg xml:id="CH2a1862_CHANT_002-5a.11">世間之事五欲之樂。<lb/></seg>
<seg xml:id="CH2a1862_CHANT_002-5a.12">由是之故失其功德之火持戒之水。<lb/></seg>
<seg xml:id="CH2a1862_CHANT_002-5a.13">念欲之人亦復如是。<lb/></seg>
</p>
<p>
<seg xml:id="CH2a1862_CHANT_002-6a.1"><pb xml:id="CH2a1862_CHANT_002-6a" ed="CHANT" n="002-6a"/><lb/></seg>
<seg xml:id="CH2a1862_CHANT_002-6a.2">人效王眼瞤喻<lb/></seg>
</p>
<p>
<seg xml:id="CH2a1862_CHANT_002-6a.3">昔有一人欲得王意。<lb/></seg>
<seg xml:id="CH2a1862_CHANT_002-6a.4">問餘人言云何得之。<lb/></seg>
<seg xml:id="CH2a1862_CHANT_002-6a.5">有人語言。<lb/></seg>
<seg xml:id="CH2a1862_CHANT_002-6a.6">若欲得王意者。<lb/></seg>
<seg xml:id="CH2a1862_CHANT_002-6a.7">王之形相汝當效之。<lb/></seg>
<seg xml:id="CH2a1862_CHANT_002-6a.8">此人即便後至王所。<lb/></seg>
<seg xml:id="CH2a1862_CHANT_002-6a.9">見王眼瞤便效王瞤。<lb/></seg>
<seg xml:id="CH2a1862_CHANT_002-6a.10">王問之言。<lb/></seg>
<seg xml:id="CH2a1862_CHANT_002-6a.11">汝為病耶。<lb/></seg>
<seg xml:id="CH2a1862_CHANT_002-6a.12">為著風耶。<lb/></seg>
<seg xml:id="CH2a1862_CHANT_002-6a.13">何以眼瞤。<lb/></seg>
<seg xml:id="CH2a1862_CHANT_002-6a.14">其人答王。<lb/></seg>
<seg xml:id="CH2a1862_CHANT_002-6a.15">我不病眼。<lb/></seg>
<seg xml:id="CH2a1862_CHANT_002-6a.16">亦不著風。<lb/></seg>
<seg xml:id="CH2a1862_CHANT_002-6a.17">欲得王意。<lb/></seg>
<seg xml:id="CH2a1862_CHANT_002-6a.18">見王眼瞤故效王也。<lb/></seg>
<seg xml:id="CH2a1862_CHANT_002-6a.19">王聞是語即大瞋恚。<lb/></seg>
<seg xml:id="CH2a1862_CHANT_002-6a.20">即便使人種種加害擯令出國。<lb/></seg>
<seg xml:id="CH2a1862_CHANT_002-6a.21">世人亦爾。<lb/></seg>
<seg xml:id="CH2a1862_CHANT_002-6a.22">於佛法王欲得親近。<lb/></seg>
<seg xml:id="CH2a1862_CHANT_002-6a.23">求其善法以自增長。<lb/></seg>
<seg xml:id="CH2a1862_CHANT_002-6a.24">既得親近。<lb/></seg>
<seg xml:id="CH2a1862_CHANT_002-6a.25">不解如來法王為眾生故種種方便現其闕短。<lb/></seg>
<seg xml:id="CH2a1862_CHANT_002-6a.26">或聞其法見有字句不正。<lb/></seg>
<seg xml:id="CH2a1862_CHANT_002-6a.27">便生譏毀。<lb/></seg>
<seg xml:id="CH2a1862_CHANT_002-6a.28">效其不是。<lb/></seg>
<seg xml:id="CH2a1862_CHANT_002-6a.29">由是之故。<lb/></seg>
<seg xml:id="CH2a1862_CHANT_002-6a.30">於佛法中永失其善墮於三惡。<lb/></seg>
<seg xml:id="CH2a1862_CHANT_002-6a.31">如彼效王。<lb/></seg>
<seg xml:id="CH2a1862_CHANT_002-6a.32">亦復如是。<lb/></seg>
</p>
<p>
<seg xml:id="CH2a1862_CHANT_002-7a.1"><pb xml:id="CH2a1862_CHANT_002-7a" ed="CHANT" n="002-7a"/><lb/></seg>
<seg xml:id="CH2a1862_CHANT_002-7a.2">治鞭瘡喻<lb/></seg>
</p>
<p>
<seg xml:id="CH2a1862_CHANT_002-7a.3">昔有一人。<lb/></seg>
<seg xml:id="CH2a1862_CHANT_002-7a.4">為王所鞭。<lb/></seg>
<seg xml:id="CH2a1862_CHANT_002-7a.5">既被鞭已。<lb/></seg>
<seg xml:id="CH2a1862_CHANT_002-7a.6">以馬屎拊之欲令速差。<lb/></seg>
<seg xml:id="CH2a1862_CHANT_002-7a.7">有愚人見之心生歡喜。<lb/></seg>
<seg xml:id="CH2a1862_CHANT_002-7a.8">便作是言。<lb/></seg>
<seg xml:id="CH2a1862_CHANT_002-7a.9">我決得是治瘡方法。<lb/></seg>
<seg xml:id="CH2a1862_CHANT_002-7a.10">即便歸家語其兒言。<lb/></seg>
<seg xml:id="CH2a1862_CHANT_002-7a.11">汝鞭我背。<lb/></seg>
<seg xml:id="CH2a1862_CHANT_002-7a.12">我得好法今欲試之。<lb/></seg>
<seg xml:id="CH2a1862_CHANT_002-7a.13">兒為鞭背以馬屎拊之以為善巧。<lb/></seg>
<seg xml:id="CH2a1862_CHANT_002-7a.14">世人亦爾。<lb/></seg>
<seg xml:id="CH2a1862_CHANT_002-7a.15">聞有人言修不淨觀。<lb/></seg>
<seg xml:id="CH2a1862_CHANT_002-7a.16">即得除去五陰身瘡。<lb/></seg>
<seg xml:id="CH2a1862_CHANT_002-7a.17">便作是言。<lb/></seg>
<seg xml:id="CH2a1862_CHANT_002-7a.18">我欲觀於女色及以五欲。<lb/></seg>
<seg xml:id="CH2a1862_CHANT_002-7a.19">未見不淨。<lb/></seg>
<seg xml:id="CH2a1862_CHANT_002-7a.20">返為女色之所惑亂。<lb/></seg>
<seg xml:id="CH2a1862_CHANT_002-7a.21">流轉生死墮於地獄。<lb/></seg>
<seg xml:id="CH2a1862_CHANT_002-7a.22">世間愚人亦復如是。<lb/></seg>
</p>
<p>
<seg xml:id="CH2a1862_CHANT_002-8a.1"><pb xml:id="CH2a1862_CHANT_002-8a" ed="CHANT" n="002-8a"/><lb/></seg>
<seg xml:id="CH2a1862_CHANT_002-8a.2">為婦貿鼻喻<lb/></seg>
</p>
<p>
<seg xml:id="CH2a1862_CHANT_002-8a.3">昔有一人。<lb/></seg>
<seg xml:id="CH2a1862_CHANT_002-8a.4">其婦端正唯其鼻醜。<lb/></seg>
<seg xml:id="CH2a1862_CHANT_002-8a.5">其人出外見他婦女面貌端正其鼻甚好。<lb/></seg>
<seg xml:id="CH2a1862_CHANT_002-8a.6">便作念言。<lb/></seg>
<seg xml:id="CH2a1862_CHANT_002-8a.7">我今寧可截取其鼻著我婦面上不亦好乎。<lb/></seg>
<seg xml:id="CH2a1862_CHANT_002-8a.8">即截他婦鼻持來歸家急喚其婦。<lb/></seg>
<seg xml:id="CH2a1862_CHANT_002-8a.9">汝速出來與汝好鼻。<lb/></seg>
<seg xml:id="CH2a1862_CHANT_002-8a.10">其婦出來即割其鼻。<lb/></seg>
<seg xml:id="CH2a1862_CHANT_002-8a.11">尋以他鼻著婦面上。<lb/></seg>
<seg xml:id="CH2a1862_CHANT_002-8a.12">既不相著復失其鼻。<lb/></seg>
<seg xml:id="CH2a1862_CHANT_002-8a.13">唐使其婦受大苦痛。<lb/></seg>
<seg xml:id="CH2a1862_CHANT_002-8a.14">世間愚人亦復如是。<lb/></seg>
<seg xml:id="CH2a1862_CHANT_002-8a.15">聞他宿舊沙門婆羅門有大名德而為世人之所恭敬得大利養。<lb/></seg>
<seg xml:id="CH2a1862_CHANT_002-8a.16">便作是念言。<lb/></seg>
<seg xml:id="CH2a1862_CHANT_002-8a.17">我今與彼便為不異。<lb/></seg>
<seg xml:id="CH2a1862_CHANT_002-8a.18">虛自假稱。<lb/></seg>
<seg xml:id="CH2a1862_CHANT_002-8a.19">妄言有德。<lb/></seg>
<seg xml:id="CH2a1862_CHANT_002-8a.20">既失其利。<lb/></seg>
<seg xml:id="CH2a1862_CHANT_002-8a.21">復傷其行。<lb/></seg>
<seg xml:id="CH2a1862_CHANT_002-8a.22">如截他鼻徒自傷損。<lb/></seg>
<seg xml:id="CH2a1862_CHANT_002-8a.23">世間愚人亦復如是。<lb/></seg>
</p>
<p>
<seg xml:id="CH2a1862_CHANT_002-9a.1"><pb xml:id="CH2a1862_CHANT_002-9a" ed="CHANT" n="002-9a"/><lb/></seg>
<seg xml:id="CH2a1862_CHANT_002-9a.2">貧人燒麤褐衣喻<lb/></seg>
</p>
<p>
<seg xml:id="CH2a1862_CHANT_002-9a.3">昔有一人。<lb/></seg>
<seg xml:id="CH2a1862_CHANT_002-9a.4">貧窮困乏。<lb/></seg>
<seg xml:id="CH2a1862_CHANT_002-9a.5">與他客作得麤褐衣而被著之。<lb/></seg>
<seg xml:id="CH2a1862_CHANT_002-9a.6">有人見之而語之言。<lb/></seg>
<seg xml:id="CH2a1862_CHANT_002-9a.7">汝種姓端正貴人之子。<lb/></seg>
<seg xml:id="CH2a1862_CHANT_002-9a.8">云何著此麤弊衣褐。<lb/></seg>
<seg xml:id="CH2a1862_CHANT_002-9a.9">我今教汝當使汝得上妙衣服。<lb/></seg>
<seg xml:id="CH2a1862_CHANT_002-9a.10">當隨我語終不欺汝。<lb/></seg>
<seg xml:id="CH2a1862_CHANT_002-9a.11">貧人歡喜敬從其言。<lb/></seg>
<seg xml:id="CH2a1862_CHANT_002-9a.12">其人即便在前然火。<lb/></seg>
<seg xml:id="CH2a1862_CHANT_002-9a.13">語貧人言。<lb/></seg>
<seg xml:id="CH2a1862_CHANT_002-9a.14">今可脫此麤褐衣著於火中。<lb/></seg>
<seg xml:id="CH2a1862_CHANT_002-9a.15">於此燒處當使汝得上妙欽服。<lb/></seg>
<seg xml:id="CH2a1862_CHANT_002-9a.16">貧人即便脫著火中。<lb/></seg>
<seg xml:id="CH2a1862_CHANT_002-9a.17">既燒之後於此火處求覓欽服都無所得。<lb/></seg>
<seg xml:id="CH2a1862_CHANT_002-9a.18">世間之人亦復如是。<lb/></seg>
<seg xml:id="CH2a1862_CHANT_002-9a.19">從過去身修諸善法得此人身。<lb/></seg>
<seg xml:id="CH2a1862_CHANT_002-9a.20">應當保護進德修業。<lb/></seg>
<seg xml:id="CH2a1862_CHANT_002-9a.21">乃為外道邪惡妖女之所欺誑。<lb/></seg>
<seg xml:id="CH2a1862_CHANT_002-9a.22">汝今當信我語修諸苦行。<lb/></seg>
<seg xml:id="CH2a1862_CHANT_002-9a.23">投巖赴火捨是身已。<lb/></seg>
<seg xml:id="CH2a1862_CHANT_002-9a.24">當生梵天長受快樂。<lb/></seg>
<seg xml:id="CH2a1862_CHANT_002-9a.25">便用其語即捨身命。<lb/></seg>
<seg xml:id="CH2a1862_CHANT_002-9a.26">身死之後墮於地獄備受諸苦。<lb/></seg>
<seg xml:id="CH2a1862_CHANT_002-9a.27">既失人身空無所獲。<lb/></seg>
<seg xml:id="CH2a1862_CHANT_002-9a.28">如彼貧人亦復如是。<lb/></seg>
</p>
<p>
<seg xml:id="CH2a1862_CHANT_002-10a.1"><pb xml:id="CH2a1862_CHANT_002-10a" ed="CHANT" n="002-10a"/><lb/></seg>
<seg xml:id="CH2a1862_CHANT_002-10a.2">牧羊人喻<lb/></seg>
</p>
<p>
<seg xml:id="CH2a1862_CHANT_002-10a.3">昔有一人。<lb/></seg>
<seg xml:id="CH2a1862_CHANT_002-10a.4">巧於牧羊其羊滋多。<lb/></seg>
<seg xml:id="CH2a1862_CHANT_002-10a.5">乃有千萬極大慳貪不肯外用。<lb/></seg>
<seg xml:id="CH2a1862_CHANT_002-10a.6">時有一人善於巧詐。<lb/></seg>
<seg xml:id="CH2a1862_CHANT_002-10a.7">便作方便往共親友而語之言。<lb/></seg>
<seg xml:id="CH2a1862_CHANT_002-10a.8">我今共汝極成親愛。<lb/></seg>
<seg xml:id="CH2a1862_CHANT_002-10a.9">便為一體更無有異。<lb/></seg>
<seg xml:id="CH2a1862_CHANT_002-10a.10">我知彼家有一好女。<lb/></seg>
<seg xml:id="CH2a1862_CHANT_002-10a.11">當為汝求可用為婦。<lb/></seg>
<seg xml:id="CH2a1862_CHANT_002-10a.12">牧羊之人聞之歡喜。<lb/></seg>
<seg xml:id="CH2a1862_CHANT_002-10a.13">便大與羊及諸財物。<lb/></seg>
<seg xml:id="CH2a1862_CHANT_002-10a.14">其人復言汝婦今日已生一子。<lb/></seg>
<seg xml:id="CH2a1862_CHANT_002-10a.15">牧羊之人未見於婦。<lb/></seg>
<seg xml:id="CH2a1862_CHANT_002-10a.16">聞其已生心大歡喜重與彼物。<lb/></seg>
<seg xml:id="CH2a1862_CHANT_002-10a.17">其人後復而語之言。<lb/></seg>
<seg xml:id="CH2a1862_CHANT_002-10a.18">汝兒生已今死矣。<lb/></seg>
<seg xml:id="CH2a1862_CHANT_002-10a.19">牧羊之人聞此人語。<lb/></seg>
<seg xml:id="CH2a1862_CHANT_002-10a.20">便大啼泣噓欷不已。<lb/></seg>
<seg xml:id="CH2a1862_CHANT_002-10a.21">世間之人亦復如是。<lb/></seg>
<seg xml:id="CH2a1862_CHANT_002-10a.22">既修多聞為其名利秘惜其法。<lb/></seg>
<seg xml:id="CH2a1862_CHANT_002-10a.23">不肯為人教化演說。<lb/></seg>
<seg xml:id="CH2a1862_CHANT_002-10a.24">為此漏身之所誑惑妄期世樂。<lb/></seg>
<seg xml:id="CH2a1862_CHANT_002-10a.25">如己妻息為其所欺。<lb/></seg>
<seg xml:id="CH2a1862_CHANT_002-10a.26">喪失善法。<lb/></seg>
<seg xml:id="CH2a1862_CHANT_002-10a.27">後失身命并及財物。<lb/></seg>
<seg xml:id="CH2a1862_CHANT_002-10a.28">便大悲泣生其憂苦。<lb/></seg>
<seg xml:id="CH2a1862_CHANT_002-10a.29">如彼牧羊之人亦復如是。<lb/></seg>
</p>
<p>
<seg xml:id="CH2a1862_CHANT_002-11a.1"><pb xml:id="CH2a1862_CHANT_002-11a" ed="CHANT" n="002-11a"/><lb/></seg>
<seg xml:id="CH2a1862_CHANT_002-11a.2">雇借瓦師喻<lb/></seg>
</p>
<p>
<seg xml:id="CH2a1862_CHANT_002-11a.3">昔有婆羅門師。<lb/></seg>
<seg xml:id="CH2a1862_CHANT_002-11a.4">欲作大會語弟子言。<lb/></seg>
<seg xml:id="CH2a1862_CHANT_002-11a.5">我須瓦器以供會用。<lb/></seg>
<seg xml:id="CH2a1862_CHANT_002-11a.6">汝可為我雇借瓦師詣市覓之。<lb/></seg>
<seg xml:id="CH2a1862_CHANT_002-11a.7">時彼弟子往瓦師家。<lb/></seg>
<seg xml:id="CH2a1862_CHANT_002-11a.8">時有一人。<lb/></seg>
<seg xml:id="CH2a1862_CHANT_002-11a.9">驢負瓦器至市欲賣。<lb/></seg>
<seg xml:id="CH2a1862_CHANT_002-11a.10">須臾之間驢盡破之。<lb/></seg>
<seg xml:id="CH2a1862_CHANT_002-11a.11">還來家中啼哭懊惱。<lb/></seg>
<seg xml:id="CH2a1862_CHANT_002-11a.12">弟子見已而問之言。<lb/></seg>
<seg xml:id="CH2a1862_CHANT_002-11a.13">何以悲歎懊惱如是。<lb/></seg>
<seg xml:id="CH2a1862_CHANT_002-11a.14">其人答言。<lb/></seg>
<seg xml:id="CH2a1862_CHANT_002-11a.15">我為方便勤苦積年始得成器。<lb/></seg>
<seg xml:id="CH2a1862_CHANT_002-11a.16">詣市欲賣。<lb/></seg>
<seg xml:id="CH2a1862_CHANT_002-11a.17">此弊惡驢。<lb/></seg>
<seg xml:id="CH2a1862_CHANT_002-11a.18">須臾之頃盡破我器。<lb/></seg>
<seg xml:id="CH2a1862_CHANT_002-11a.19">是故懊惱。<lb/></seg>
<seg xml:id="CH2a1862_CHANT_002-11a.20">爾時弟子見聞是已歡喜而言。<lb/></seg>
<seg xml:id="CH2a1862_CHANT_002-11a.21">此驢乃是佳物。<lb/></seg>
<seg xml:id="CH2a1862_CHANT_002-11a.22">久時所作須臾能破。<lb/></seg>
<seg xml:id="CH2a1862_CHANT_002-11a.23">我今當買此驢。<lb/></seg>
<seg xml:id="CH2a1862_CHANT_002-11a.24">瓦師歡喜即便賣與。<lb/></seg>
<seg xml:id="CH2a1862_CHANT_002-11a.25">乘來歸家。<lb/></seg>
<seg xml:id="CH2a1862_CHANT_002-11a.26">師問之言。<lb/></seg>
<seg xml:id="CH2a1862_CHANT_002-11a.27">汝何以不得瓦師將來。<lb/></seg>
<seg xml:id="CH2a1862_CHANT_002-11a.28">用是驢為。<lb/></seg>
<seg xml:id="CH2a1862_CHANT_002-11a.29">弟子答言。<lb/></seg>
<seg xml:id="CH2a1862_CHANT_002-11a.30">此驢勝於瓦師。<lb/></seg>
<seg xml:id="CH2a1862_CHANT_002-11a.31">瓦師久時所作瓦器少時能破。<lb/></seg>
<seg xml:id="CH2a1862_CHANT_002-11a.32">時師語言。<lb/></seg>
<seg xml:id="CH2a1862_CHANT_002-11a.33">汝大愚癡無有智慧。<lb/></seg>
<seg xml:id="CH2a1862_CHANT_002-11a.34">此驢今者適可能破。<lb/></seg>
<seg xml:id="CH2a1862_CHANT_002-11a.35">假使百年不能成一。<lb/></seg>
<seg xml:id="CH2a1862_CHANT_002-11a.36">世間之人亦復如是。<lb/></seg>
<seg xml:id="CH2a1862_CHANT_002-11a.37">雖千百年受人供養都無報償。<lb/></seg>
<seg xml:id="CH2a1862_CHANT_002-11a.38">常為損害。<lb/></seg>
<seg xml:id="CH2a1862_CHANT_002-11a.39">終不為益。<lb/></seg>
<seg xml:id="CH2a1862_CHANT_002-11a.40">背恩之人亦復如是。<lb/></seg>
</p>
<p>
<seg xml:id="CH2a1862_CHANT_002-12a.1"><pb xml:id="CH2a1862_CHANT_002-12a" ed="CHANT" n="002-12a"/><lb/></seg>
<seg xml:id="CH2a1862_CHANT_002-12a.2">估客偷金喻<lb/></seg>
</p>
<p>
<seg xml:id="CH2a1862_CHANT_002-12a.3">昔有二估客。<lb/></seg>
<seg xml:id="CH2a1862_CHANT_002-12a.4">共行商賈。<lb/></seg>
<seg xml:id="CH2a1862_CHANT_002-12a.5">一賣真金。<lb/></seg>
<seg xml:id="CH2a1862_CHANT_002-12a.6">其第二者賣兜羅綿。<lb/></seg>
<seg xml:id="CH2a1862_CHANT_002-12a.7">有他買真金者燒而試之。<lb/></seg>
<seg xml:id="CH2a1862_CHANT_002-12a.8">第二估客即便偷他被燒之金。<lb/></seg>
<seg xml:id="CH2a1862_CHANT_002-12a.9">用兜羅綿裹。<lb/></seg>
<seg xml:id="CH2a1862_CHANT_002-12a.10">時金熱故燒綿都盡。<lb/></seg>
<seg xml:id="CH2a1862_CHANT_002-12a.11">情事既露二事俱失。<lb/></seg>
<seg xml:id="CH2a1862_CHANT_002-12a.12">如彼外道偷取佛法著己法中。<lb/></seg>
<seg xml:id="CH2a1862_CHANT_002-12a.13">妄稱己有。<lb/></seg>
<seg xml:id="CH2a1862_CHANT_002-12a.14">非是佛法。<lb/></seg>
<seg xml:id="CH2a1862_CHANT_002-12a.15">由是之故燒滅外典不行於世。<lb/></seg>
<seg xml:id="CH2a1862_CHANT_002-12a.16">如彼偷金事情都現。<lb/></seg>
<seg xml:id="CH2a1862_CHANT_002-12a.17">亦復如是。<lb/></seg>
</p>
<p>
<seg xml:id="CH2a1862_CHANT_002-13a.1"><pb xml:id="CH2a1862_CHANT_002-13a" ed="CHANT" n="002-13a"/><lb/></seg>
<seg xml:id="CH2a1862_CHANT_002-13a.2">斫樹取果喻<lb/></seg>
</p>
<p>
<seg xml:id="CH2a1862_CHANT_002-13a.3">昔有國王。<lb/></seg>
<seg xml:id="CH2a1862_CHANT_002-13a.4">有一好樹高廣極大當生勝果香而甜美。<lb/></seg>
<seg xml:id="CH2a1862_CHANT_002-13a.5">時有一人來至王所。<lb/></seg>
<seg xml:id="CH2a1862_CHANT_002-13a.6">王語之言。<lb/></seg>
<seg xml:id="CH2a1862_CHANT_002-13a.7">此之樹上將生美果。<lb/></seg>
<seg xml:id="CH2a1862_CHANT_002-13a.8">汝能食不。<lb/></seg>
<seg xml:id="CH2a1862_CHANT_002-13a.9">即答王言。<lb/></seg>
<seg xml:id="CH2a1862_CHANT_002-13a.10">此樹高廣雖欲食之何由能得。<lb/></seg>
<seg xml:id="CH2a1862_CHANT_002-13a.11">即便斷樹望得其果。<lb/></seg>
<seg xml:id="CH2a1862_CHANT_002-13a.12">既無所獲徒自勞苦。<lb/></seg>
<seg xml:id="CH2a1862_CHANT_002-13a.13">後還欲豎。<lb/></seg>
<seg xml:id="CH2a1862_CHANT_002-13a.14">樹已枯死都無生理。<lb/></seg>
<seg xml:id="CH2a1862_CHANT_002-13a.15">世間之人亦復如是。<lb/></seg>
<seg xml:id="CH2a1862_CHANT_002-13a.16">如來法王有持戒樹。<lb/></seg>
<seg xml:id="CH2a1862_CHANT_002-13a.17">能生勝果心生願樂。<lb/></seg>
<seg xml:id="CH2a1862_CHANT_002-13a.18">欲得果食應當持戒。<lb/></seg>
<seg xml:id="CH2a1862_CHANT_002-13a.19">修諸功德不解方便。<lb/></seg>
<seg xml:id="CH2a1862_CHANT_002-13a.20">返毀其禁如彼伐樹。<lb/></seg>
<seg xml:id="CH2a1862_CHANT_002-13a.21">復欲還活都不可得。<lb/></seg>
<seg xml:id="CH2a1862_CHANT_002-13a.22">破戒之人亦復如是。<lb/></seg>
</p>
<p>
<seg xml:id="CH2a1862_CHANT_002-14a.1"><pb xml:id="CH2a1862_CHANT_002-14a" ed="CHANT" n="002-14a"/><lb/></seg>
<seg xml:id="CH2a1862_CHANT_002-14a.2">送美水喻<lb/></seg>
</p>
<p>
<seg xml:id="CH2a1862_CHANT_002-14a.3">昔有一聚落。<lb/></seg>
<seg xml:id="CH2a1862_CHANT_002-14a.4">去王城五由旬。<lb/></seg>
<seg xml:id="CH2a1862_CHANT_002-14a.5">村中有好美水。<lb/></seg>
<seg xml:id="CH2a1862_CHANT_002-14a.6">王敕村人。<lb/></seg>
<seg xml:id="CH2a1862_CHANT_002-14a.7">常使日日送其美水。<lb/></seg>
<seg xml:id="CH2a1862_CHANT_002-14a.8">村人疲苦悉欲移避遠此村去。<lb/></seg>
<seg xml:id="CH2a1862_CHANT_002-14a.9">時彼村主語諸人言。<lb/></seg>
<seg xml:id="CH2a1862_CHANT_002-14a.10">汝等莫去。<lb/></seg>
<seg xml:id="CH2a1862_CHANT_002-14a.11">我當為汝白王改五由旬作三由旬。<lb/></seg>
<seg xml:id="CH2a1862_CHANT_002-14a.12">使汝得近往來不疲。<lb/></seg>
<seg xml:id="CH2a1862_CHANT_002-14a.13">即往白王。<lb/></seg>
<seg xml:id="CH2a1862_CHANT_002-14a.14">王為改之作三由旬。<lb/></seg>
<seg xml:id="CH2a1862_CHANT_002-14a.15">眾人聞已便大歡喜。<lb/></seg>
<seg xml:id="CH2a1862_CHANT_002-14a.16">有人語言。<lb/></seg>
<seg xml:id="CH2a1862_CHANT_002-14a.17">此故是本五由旬更無有異。<lb/></seg>
<seg xml:id="CH2a1862_CHANT_002-14a.18">雖聞此言信王語故終不肯捨。<lb/></seg>
<seg xml:id="CH2a1862_CHANT_002-14a.19">世間之人亦復如是。<lb/></seg>
<seg xml:id="CH2a1862_CHANT_002-14a.20">修行正法度於道向涅槃城。<lb/></seg>
<seg xml:id="CH2a1862_CHANT_002-14a.21">心生厭惓。<lb/></seg>
<seg xml:id="CH2a1862_CHANT_002-14a.22">便欲捨離。<lb/></seg>
<seg xml:id="CH2a1862_CHANT_002-14a.23">頓駕生死不能復進。<lb/></seg>
<seg xml:id="CH2a1862_CHANT_002-14a.24">如來法王有大方便。<lb/></seg>
<seg xml:id="CH2a1862_CHANT_002-14a.25">於一乘法分別說三。<lb/></seg>
<seg xml:id="CH2a1862_CHANT_002-14a.26">小乘之人聞之歡喜以為易行。<lb/></seg>
<seg xml:id="CH2a1862_CHANT_002-14a.27">修善進德求度生死。<lb/></seg>
<seg xml:id="CH2a1862_CHANT_002-14a.28">後聞人說無有三乘。<lb/></seg>
<seg xml:id="CH2a1862_CHANT_002-14a.29">故是一道。<lb/></seg>
<seg xml:id="CH2a1862_CHANT_002-14a.30">以信佛語終不肯捨。<lb/></seg>
<seg xml:id="CH2a1862_CHANT_002-14a.31">如彼村人亦復如是。<lb/></seg>
</p>
<p>
<seg xml:id="CH2a1862_CHANT_002-15a.1"><pb xml:id="CH2a1862_CHANT_002-15a" ed="CHANT" n="002-15a"/><lb/></seg>
<seg xml:id="CH2a1862_CHANT_002-15a.2">寶篋鏡喻<lb/></seg>
</p>
<p>
<seg xml:id="CH2a1862_CHANT_002-15a.3">昔有一人。<lb/></seg>
<seg xml:id="CH2a1862_CHANT_002-15a.4">貧窮困乏。<lb/></seg>
<seg xml:id="CH2a1862_CHANT_002-15a.5">多負人債無以可償。<lb/></seg>
<seg xml:id="CH2a1862_CHANT_002-15a.6">即便逃避至空曠處。<lb/></seg>
<seg xml:id="CH2a1862_CHANT_002-15a.7">值篋滿中珍寶。<lb/></seg>
<seg xml:id="CH2a1862_CHANT_002-15a.8">有一明鏡著珍寶上以蓋覆之。<lb/></seg>
<seg xml:id="CH2a1862_CHANT_002-15a.9">貧人見已。<lb/></seg>
<seg xml:id="CH2a1862_CHANT_002-15a.10">心大歡喜。<lb/></seg>
<seg xml:id="CH2a1862_CHANT_002-15a.11">即便發之見鏡中人。<lb/></seg>
<seg xml:id="CH2a1862_CHANT_002-15a.12">便生驚怖。<lb/></seg>
<seg xml:id="CH2a1862_CHANT_002-15a.13">叉手語言。<lb/></seg>
<seg xml:id="CH2a1862_CHANT_002-15a.14">我謂空篋都無所有。<lb/></seg>
<seg xml:id="CH2a1862_CHANT_002-15a.15">不知有君在此篋中。<lb/></seg>
<seg xml:id="CH2a1862_CHANT_002-15a.16">莫見瞋也。<lb/></seg>
<seg xml:id="CH2a1862_CHANT_002-15a.17">凡夫之人亦復如是。<lb/></seg>
<seg xml:id="CH2a1862_CHANT_002-15a.18">為無量煩惱之所窮困。<lb/></seg>
<seg xml:id="CH2a1862_CHANT_002-15a.19">而為生死魔王債主之所纏著。<lb/></seg>
<seg xml:id="CH2a1862_CHANT_002-15a.20">欲避生死入佛法中修行善法作諸功德。<lb/></seg>
<seg xml:id="CH2a1862_CHANT_002-15a.21">如值寶篋。<lb/></seg>
<seg xml:id="CH2a1862_CHANT_002-15a.22">為身見鏡之所惑亂。<lb/></seg>
<seg xml:id="CH2a1862_CHANT_002-15a.23">妄見有我。<lb/></seg>
<seg xml:id="CH2a1862_CHANT_002-15a.24">即便封著。<lb/></seg>
<seg xml:id="CH2a1862_CHANT_002-15a.25">謂是真實。<lb/></seg>
<seg xml:id="CH2a1862_CHANT_002-15a.26">於是墮落失諸功德禪定道品無漏諸善三乘道果一切都失。<lb/></seg>
<seg xml:id="CH2a1862_CHANT_002-15a.27">如彼愚人棄於寶篋。<lb/></seg>
<seg xml:id="CH2a1862_CHANT_002-15a.28">著我見者亦復如是。<lb/></seg>
</p>
<p>
<seg xml:id="CH2a1862_CHANT_002-16a.1"><pb xml:id="CH2a1862_CHANT_002-16a" ed="CHANT" n="002-16a"/><lb/></seg>
<seg xml:id="CH2a1862_CHANT_002-16a.2">破五通仙眼喻<lb/></seg>
</p>
<p>
<seg xml:id="CH2a1862_CHANT_002-16a.3">昔有一人。<lb/></seg>
<seg xml:id="CH2a1862_CHANT_002-16a.4">入山學道得五通仙。<lb/></seg>
<seg xml:id="CH2a1862_CHANT_002-16a.5">天眼徹視能見地中一切伏藏種種珍寶。<lb/></seg>
<seg xml:id="CH2a1862_CHANT_002-16a.6">國王聞之。<lb/></seg>
<seg xml:id="CH2a1862_CHANT_002-16a.7">心大歡喜便語臣言。<lb/></seg>
<seg xml:id="CH2a1862_CHANT_002-16a.8">云何得使此人常在我國不餘處去。<lb/></seg>
<seg xml:id="CH2a1862_CHANT_002-16a.9">使我藏中得多珍寶。<lb/></seg>
<seg xml:id="CH2a1862_CHANT_002-16a.10">有一愚臣輒便往至。<lb/></seg>
<seg xml:id="CH2a1862_CHANT_002-16a.11">挑仙人雙眼持來白王。<lb/></seg>
<seg xml:id="CH2a1862_CHANT_002-16a.12">臣以挑眼更不得去常住是國。<lb/></seg>
<seg xml:id="CH2a1862_CHANT_002-16a.13">王語臣言。<lb/></seg>
<seg xml:id="CH2a1862_CHANT_002-16a.14">所以貪得仙人住者。<lb/></seg>
<seg xml:id="CH2a1862_CHANT_002-16a.15">能見地中一切伏藏。<lb/></seg>
<seg xml:id="CH2a1862_CHANT_002-16a.16">汝今毀眼何所復任。<lb/></seg>
<seg xml:id="CH2a1862_CHANT_002-16a.17">世間之人亦復如是。<lb/></seg>
<seg xml:id="CH2a1862_CHANT_002-16a.18">見他頭陀苦行山林曠野塚間樹下。<lb/></seg>
<seg xml:id="CH2a1862_CHANT_002-16a.19">修四意止及不淨觀。<lb/></seg>
<seg xml:id="CH2a1862_CHANT_002-16a.20">便強將來於其家中種種供養。<lb/></seg>
<seg xml:id="CH2a1862_CHANT_002-16a.21">毀他善法使道果不成。<lb/></seg>
<seg xml:id="CH2a1862_CHANT_002-16a.22">喪其道眼已失其利空無所獲。<lb/></seg>
<seg xml:id="CH2a1862_CHANT_002-16a.23">如彼愚臣唐毀他目也。<lb/></seg>
</p>
<p>
<seg xml:id="CH2a1862_CHANT_002-17a.1"><pb xml:id="CH2a1862_CHANT_002-17a" ed="CHANT" n="002-17a"/><lb/></seg>
<seg xml:id="CH2a1862_CHANT_002-17a.2">殺群牛喻<lb/></seg>
</p>
<p>
<seg xml:id="CH2a1862_CHANT_002-17a.3">昔有一人。<lb/></seg>
<seg xml:id="CH2a1862_CHANT_002-17a.4">有二百五十頭牛。<lb/></seg>
<seg xml:id="CH2a1862_CHANT_002-17a.5">常驅逐水草隨時喂食。<lb/></seg>
<seg xml:id="CH2a1862_CHANT_002-17a.6">時有一虎噉食一牛。<lb/></seg>
<seg xml:id="CH2a1862_CHANT_002-17a.7">爾時牛主即作念言。<lb/></seg>
<seg xml:id="CH2a1862_CHANT_002-17a.8">已失一牛俱不全足。<lb/></seg>
<seg xml:id="CH2a1862_CHANT_002-17a.9">用是牛為。<lb/></seg>
<seg xml:id="CH2a1862_CHANT_002-17a.10">即便驅至深坑高岸。<lb/></seg>
<seg xml:id="CH2a1862_CHANT_002-17a.11">排著坑底盡皆殺之。<lb/></seg>
<seg xml:id="CH2a1862_CHANT_002-17a.12">凡夫愚人亦復如是。<lb/></seg>
<seg xml:id="CH2a1862_CHANT_002-17a.13">受持如來具足之戒。<lb/></seg>
<seg xml:id="CH2a1862_CHANT_002-17a.14">若犯一戒不生慚愧清淨懺悔。<lb/></seg>
<seg xml:id="CH2a1862_CHANT_002-17a.15">便作念言。<lb/></seg>
<seg xml:id="CH2a1862_CHANT_002-17a.16">我已破一戒。<lb/></seg>
<seg xml:id="CH2a1862_CHANT_002-17a.17">既不具足。<lb/></seg>
<seg xml:id="CH2a1862_CHANT_002-17a.18">何用持為。<lb/></seg>
<seg xml:id="CH2a1862_CHANT_002-17a.19">一切都破無一在者。<lb/></seg>
<seg xml:id="CH2a1862_CHANT_002-17a.20">如彼愚人盡殺群牛無一在者。<lb/></seg>
</p>
<p>
<seg xml:id="CH2a1862_CHANT_002-18a.1"><pb xml:id="CH2a1862_CHANT_002-18a" ed="CHANT" n="002-18a"/><lb/></seg>
<seg xml:id="CH2a1862_CHANT_002-18a.2">飲木筒水喻<lb/></seg>
</p>
<p>
<seg xml:id="CH2a1862_CHANT_002-18a.3">昔有一人。<lb/></seg>
<seg xml:id="CH2a1862_CHANT_002-18a.4">行來渴乏見木筒中有清淨流水。<lb/></seg>
<seg xml:id="CH2a1862_CHANT_002-18a.5">就而飲之。<lb/></seg>
<seg xml:id="CH2a1862_CHANT_002-18a.6">飲水已足即便舉手語木筒言。<lb/></seg>
<seg xml:id="CH2a1862_CHANT_002-18a.7">我已飲竟。<lb/></seg>
<seg xml:id="CH2a1862_CHANT_002-18a.8">水莫復來。<lb/></seg>
<seg xml:id="CH2a1862_CHANT_002-18a.9">雖作是語水流如故。<lb/></seg>
<seg xml:id="CH2a1862_CHANT_002-18a.10">便瞋恚言我已飲竟。<lb/></seg>
<seg xml:id="CH2a1862_CHANT_002-18a.11">語汝莫來。<lb/></seg>
<seg xml:id="CH2a1862_CHANT_002-18a.12">何以故來。<lb/></seg>
<seg xml:id="CH2a1862_CHANT_002-18a.13">有人見之言。<lb/></seg>
<seg xml:id="CH2a1862_CHANT_002-18a.14">汝大愚癡無有智慧。<lb/></seg>
<seg xml:id="CH2a1862_CHANT_002-18a.15">汝何以不去。<lb/></seg>
<seg xml:id="CH2a1862_CHANT_002-18a.16">語言莫來即為挽卻牽餘處去。<lb/></seg>
<seg xml:id="CH2a1862_CHANT_002-18a.17">世間之人亦復如是。<lb/></seg>
<seg xml:id="CH2a1862_CHANT_002-18a.18">為生死渴愛。<lb/></seg>
<seg xml:id="CH2a1862_CHANT_002-18a.19">飲五欲咸水。<lb/></seg>
<seg xml:id="CH2a1862_CHANT_002-18a.20">既為五欲之所疲厭。<lb/></seg>
<seg xml:id="CH2a1862_CHANT_002-18a.21">如彼飲足。<lb/></seg>
<seg xml:id="CH2a1862_CHANT_002-18a.22">便作是言。<lb/></seg>
<seg xml:id="CH2a1862_CHANT_002-18a.23">汝色聲香味莫復更來使我見也。<lb/></seg>
<seg xml:id="CH2a1862_CHANT_002-18a.24">然此五欲相續不斷。<lb/></seg>
<seg xml:id="CH2a1862_CHANT_002-18a.25">既見之已便復瞋恚。<lb/></seg>
<seg xml:id="CH2a1862_CHANT_002-18a.26">語汝速滅莫復更生。<lb/></seg>
<seg xml:id="CH2a1862_CHANT_002-18a.27">何以故來使我見之。<lb/></seg>
<seg xml:id="CH2a1862_CHANT_002-18a.28">時有智人而語之言。<lb/></seg>
<seg xml:id="CH2a1862_CHANT_002-18a.29">汝欲得離者當攝汝六情閉其心意。<lb/></seg>
<seg xml:id="CH2a1862_CHANT_002-18a.30">妄想不生便得解脫。<lb/></seg>
<seg xml:id="CH2a1862_CHANT_002-18a.31">何必不見欲使不生如彼飲水愚人等無有異。<lb/></seg>
</p>
<p>
<seg xml:id="CH2a1862_CHANT_002-19a.1"><pb xml:id="CH2a1862_CHANT_002-19a" ed="CHANT" n="002-19a"/><lb/></seg>
<seg xml:id="CH2a1862_CHANT_002-19a.2">見他人塗捨喻<lb/></seg>
</p>
<p>
<seg xml:id="CH2a1862_CHANT_002-19a.3">昔有一人。<lb/></seg>
<seg xml:id="CH2a1862_CHANT_002-19a.4">往至他捨。<lb/></seg>
<seg xml:id="CH2a1862_CHANT_002-19a.5">見他屋舍牆壁塗治。<lb/></seg>
<seg xml:id="CH2a1862_CHANT_002-19a.6">其地平正清淨甚好。<lb/></seg>
<seg xml:id="CH2a1862_CHANT_002-19a.7">便問之言。<lb/></seg>
<seg xml:id="CH2a1862_CHANT_002-19a.8">用何和塗得如是好。<lb/></seg>
<seg xml:id="CH2a1862_CHANT_002-19a.9">主人答言。<lb/></seg>
<seg xml:id="CH2a1862_CHANT_002-19a.10">用稻穀䴰水浸令熟和泥塗壁故得如是。<lb/></seg>
<seg xml:id="CH2a1862_CHANT_002-19a.11">愚人即便而作念言。<lb/></seg>
<seg xml:id="CH2a1862_CHANT_002-19a.12">若純以稻䴰不如合稻而用作之。<lb/></seg>
<seg xml:id="CH2a1862_CHANT_002-19a.13">壁可白淨泥始平好。<lb/></seg>
<seg xml:id="CH2a1862_CHANT_002-19a.14">便用稻穀和泥用塗其壁望得平正。<lb/></seg>
<seg xml:id="CH2a1862_CHANT_002-19a.15">返更高下。<lb/></seg>
<seg xml:id="CH2a1862_CHANT_002-19a.16">壁都劈裂。<lb/></seg>
<seg xml:id="CH2a1862_CHANT_002-19a.17">虛棄稻穀都無利益。<lb/></seg>
<seg xml:id="CH2a1862_CHANT_002-19a.18">不如惠施可得功德。<lb/></seg>
<seg xml:id="CH2a1862_CHANT_002-19a.19">凡夫之人亦復如是。<lb/></seg>
<seg xml:id="CH2a1862_CHANT_002-19a.20">聞聖人說法修行諸善。<lb/></seg>
<seg xml:id="CH2a1862_CHANT_002-19a.21">捨此身已可得生天及以解脫。<lb/></seg>
<seg xml:id="CH2a1862_CHANT_002-19a.22">便自殺身望得生天及以解脫。<lb/></seg>
<seg xml:id="CH2a1862_CHANT_002-19a.23">徒自虛喪空無所獲。<lb/></seg>
<seg xml:id="CH2a1862_CHANT_002-19a.24">如彼愚人。<lb/></seg>
</p>
<p>
<seg xml:id="CH2a1862_CHANT_002-20a.1"><pb xml:id="CH2a1862_CHANT_002-20a" ed="CHANT" n="002-20a"/><lb/></seg>
<seg xml:id="CH2a1862_CHANT_002-20a.2">治禿喻<lb/></seg>
</p>
<p>
<seg xml:id="CH2a1862_CHANT_002-20a.3">昔有一人。<lb/></seg>
<seg xml:id="CH2a1862_CHANT_002-20a.4">頭上無毛。<lb/></seg>
<seg xml:id="CH2a1862_CHANT_002-20a.5">冬則大寒夏則患熱。<lb/></seg>
<seg xml:id="CH2a1862_CHANT_002-20a.6">兼為蚊虻之所唼食。<lb/></seg>
<seg xml:id="CH2a1862_CHANT_002-20a.7">晝夜受惱。<lb/></seg>
<seg xml:id="CH2a1862_CHANT_002-20a.8">甚以為苦。<lb/></seg>
<seg xml:id="CH2a1862_CHANT_002-20a.9">有一醫師多諸方術。<lb/></seg>
<seg xml:id="CH2a1862_CHANT_002-20a.10">時彼禿人往至其所語其醫言。<lb/></seg>
<seg xml:id="CH2a1862_CHANT_002-20a.11">唯願大師為我治之。<lb/></seg>
<seg xml:id="CH2a1862_CHANT_002-20a.12">時彼醫師亦復頭禿。<lb/></seg>
<seg xml:id="CH2a1862_CHANT_002-20a.13">即便脫帽示之而語之言。<lb/></seg>
<seg xml:id="CH2a1862_CHANT_002-20a.14">我亦患之以為痛苦。<lb/></seg>
<seg xml:id="CH2a1862_CHANT_002-20a.15">若令我治能得差者。<lb/></seg>
<seg xml:id="CH2a1862_CHANT_002-20a.16">應先自治以除其患。<lb/></seg>
<seg xml:id="CH2a1862_CHANT_002-20a.17">世間之人亦復如是。<lb/></seg>
<seg xml:id="CH2a1862_CHANT_002-20a.18">為生老病死之所侵惱。<lb/></seg>
<seg xml:id="CH2a1862_CHANT_002-20a.19">欲求長生不死之處。<lb/></seg>
<seg xml:id="CH2a1862_CHANT_002-20a.20">聞有沙門婆羅門等世之良醫善療眾患。<lb/></seg>
<seg xml:id="CH2a1862_CHANT_002-20a.21">便往其所而語之言。<lb/></seg>
<seg xml:id="CH2a1862_CHANT_002-20a.22">唯願為我除此無常生死之患。<lb/></seg>
<seg xml:id="CH2a1862_CHANT_002-20a.23">常處安樂長存不變。<lb/></seg>
<seg xml:id="CH2a1862_CHANT_002-20a.24">時婆羅門等即便報言。<lb/></seg>
<seg xml:id="CH2a1862_CHANT_002-20a.25">我亦患此無常生老病死。<lb/></seg>
<seg xml:id="CH2a1862_CHANT_002-20a.26">種種求覓長存之處終不能得。<lb/></seg>
<seg xml:id="CH2a1862_CHANT_002-20a.27">今我若能使汝得者。<lb/></seg>
<seg xml:id="CH2a1862_CHANT_002-20a.28">我亦應先自得。<lb/></seg>
<seg xml:id="CH2a1862_CHANT_002-20a.29">令汝亦得。<lb/></seg>
<seg xml:id="CH2a1862_CHANT_002-20a.30">如彼患禿之人徒自疲勞不能得差。<lb/></seg>
</p>
<p>
<seg xml:id="CH2a1862_CHANT_002-21a.1"><pb xml:id="CH2a1862_CHANT_002-21a" ed="CHANT" n="002-21a"/><lb/></seg>
<seg xml:id="CH2a1862_CHANT_002-21a.2">毗捨闍鬼喻<lb/></seg>
</p>
<p>
<seg xml:id="CH2a1862_CHANT_002-21a.3">昔有二毗捨闍鬼。<lb/></seg>
<seg xml:id="CH2a1862_CHANT_002-21a.4">共有一篋一杖一屐。<lb/></seg>
<seg xml:id="CH2a1862_CHANT_002-21a.5">二鬼共諍各各欲得。<lb/></seg>
<seg xml:id="CH2a1862_CHANT_002-21a.6">二鬼紛紜竟日不能使平。<lb/></seg>
<seg xml:id="CH2a1862_CHANT_002-21a.7">時有一人來見之已而問之言。<lb/></seg>
<seg xml:id="CH2a1862_CHANT_002-21a.8">此篋杖屐有何奇異。<lb/></seg>
<seg xml:id="CH2a1862_CHANT_002-21a.9">汝等共諍瞋忿乃爾。<lb/></seg>
<seg xml:id="CH2a1862_CHANT_002-21a.10">二鬼答言。<lb/></seg>
<seg xml:id="CH2a1862_CHANT_002-21a.11">我此篋者。<lb/></seg>
<seg xml:id="CH2a1862_CHANT_002-21a.12">能出一切衣服飲食床褥臥具資生之物。<lb/></seg>
<seg xml:id="CH2a1862_CHANT_002-21a.13">盡從中出。<lb/></seg>
<seg xml:id="CH2a1862_CHANT_002-21a.14">執此杖者。<lb/></seg>
<seg xml:id="CH2a1862_CHANT_002-21a.15">怨敵歸服無敢與諍。<lb/></seg>
<seg xml:id="CH2a1862_CHANT_002-21a.16">著此屐者。<lb/></seg>
<seg xml:id="CH2a1862_CHANT_002-21a.17">能令人飛行無罣礙。<lb/></seg>
<seg xml:id="CH2a1862_CHANT_002-21a.18">此人聞已即語鬼言。<lb/></seg>
<seg xml:id="CH2a1862_CHANT_002-21a.19">汝等小遠我當為爾平等分之。<lb/></seg>
<seg xml:id="CH2a1862_CHANT_002-21a.20">鬼聞其語。<lb/></seg>
<seg xml:id="CH2a1862_CHANT_002-21a.21">尋即遠避。<lb/></seg>
<seg xml:id="CH2a1862_CHANT_002-21a.22">此人即時抱篋捉杖躡屐而飛。<lb/></seg>
<seg xml:id="CH2a1862_CHANT_002-21a.23">二鬼愕然竟無所得。<lb/></seg>
<seg xml:id="CH2a1862_CHANT_002-21a.24">人語鬼言。<lb/></seg>
<seg xml:id="CH2a1862_CHANT_002-21a.25">爾等所諍我已得去。<lb/></seg>
<seg xml:id="CH2a1862_CHANT_002-21a.26">今使爾等更無所諍。<lb/></seg>
<seg xml:id="CH2a1862_CHANT_002-21a.27">毗捨闍者喻於眾魔及以外道。<lb/></seg>
<seg xml:id="CH2a1862_CHANT_002-21a.28">布施如篋。<lb/></seg>
<seg xml:id="CH2a1862_CHANT_002-21a.29">人天五道資用之具皆從中出。<lb/></seg>
<seg xml:id="CH2a1862_CHANT_002-21a.30">禪定如杖。<lb/></seg>
<seg xml:id="CH2a1862_CHANT_002-21a.31">消伏魔怨煩惱之賊。<lb/></seg>
<seg xml:id="CH2a1862_CHANT_002-21a.32">持戒如屐。<lb/></seg>
<seg xml:id="CH2a1862_CHANT_002-21a.33">必升人天。<lb/></seg>
<seg xml:id="CH2a1862_CHANT_002-21a.34">諸魔外道諍篋者喻於有漏中強求果報。<lb/></seg>
<seg xml:id="CH2a1862_CHANT_002-21a.35">空無所得。<lb/></seg>
<seg xml:id="CH2a1862_CHANT_002-21a.36">若能修行善行及以布施持戒禪定。<lb/></seg>
<seg xml:id="CH2a1862_CHANT_002-21a.37">便得離苦獲得道果。<lb/></seg>
</p>
</div>
</body>
</text>
</TEI>
