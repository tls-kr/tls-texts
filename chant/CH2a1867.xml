<TEI xmlns="http://www.tei-c.org/ns/1.0" xml:id="CH2a1867">
<teiHeader>
<fileDesc>
<titleStmt>
<title>佛說濟諸方等學經</title>
</titleStmt>
<editionStmt><edition><idno type="kanripo">CH2a1867</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《佛說濟諸方等學經》</head>
<p>
<seg xml:id="CH2a1867_CHANT_001-1a.1"><pb xml:id="CH2a1867_CHANT_001-1a" ed="CHANT" n="001-1a"/><lb/></seg>
<seg xml:id="CH2a1867_CHANT_001-1a.2">佛說濟諸方等學經<lb/></seg>
</p>
<p>
<seg xml:id="CH2a1867_CHANT_001-1a.3">西晉月氏三藏竺法護譯<lb/></seg>
</p>
<p>
<seg xml:id="CH2a1867_CHANT_001-1a.4">聞如是。<lb/></seg>
<seg xml:id="CH2a1867_CHANT_001-1a.5">一時佛遊王舍城靈鷲山。<lb/></seg>
<seg xml:id="CH2a1867_CHANT_001-1a.6">與大比丘眾俱。<lb/></seg>
<seg xml:id="CH2a1867_CHANT_001-1a.7">比丘六萬。<lb/></seg>
<seg xml:id="CH2a1867_CHANT_001-1a.8">菩薩八十億。<lb/></seg>
<seg xml:id="CH2a1867_CHANT_001-1a.9">摩竭國中眾優婆塞六百萬。<lb/></seg>
<seg xml:id="CH2a1867_CHANT_001-1a.10">臨滅度時最後末年至羅閱祇初首新歲。<lb/></seg>
<seg xml:id="CH2a1867_CHANT_001-1a.11">於時世尊即如其像三昧正受。<lb/></seg>
<seg xml:id="CH2a1867_CHANT_001-1a.12">莊嚴於斯三千大千世界。<lb/></seg>
<seg xml:id="CH2a1867_CHANT_001-1a.13">懸繪幡綵豎諸幢蓋。<lb/></seg>
<seg xml:id="CH2a1867_CHANT_001-1a.14">散華燒香布諸蓮華其葉百千。<lb/></seg>
<seg xml:id="CH2a1867_CHANT_001-1a.15">三千世界億億梵天王。<lb/></seg>
<seg xml:id="CH2a1867_CHANT_001-1a.16">各與無央數億百千眷屬。<lb/></seg>
<seg xml:id="CH2a1867_CHANT_001-1a.17">往詣佛所稽首足下。<lb/></seg>
<seg xml:id="CH2a1867_CHANT_001-1a.18">退住一面叉手自歸。<lb/></seg>
<seg xml:id="CH2a1867_CHANT_001-1a.19">此大千界淨居身天。<lb/></seg>
<seg xml:id="CH2a1867_CHANT_001-1a.20">威靈尊勢大神妙天王。<lb/></seg>
<seg xml:id="CH2a1867_CHANT_001-1a.21">諸龍王鬼神王。<lb/></seg>
<seg xml:id="CH2a1867_CHANT_001-1a.22">阿須倫王。<lb/></seg>
<seg xml:id="CH2a1867_CHANT_001-1a.23">迦留羅王。<lb/></seg>
<seg xml:id="CH2a1867_CHANT_001-1a.24">真陀羅王。<lb/></seg>
<seg xml:id="CH2a1867_CHANT_001-1a.25">摩睺勒王。<lb/></seg>
<seg xml:id="CH2a1867_CHANT_001-1a.26">各與無數億百千官屬。<lb/></seg>
<seg xml:id="CH2a1867_CHANT_001-1a.27">往詣佛所稽首足下。<lb/></seg>
<seg xml:id="CH2a1867_CHANT_001-1a.28">卻住一面叉手自歸。<lb/></seg>
<seg xml:id="CH2a1867_CHANT_001-1a.29">其於十方各江沙等諸佛世界。<lb/></seg>
<seg xml:id="CH2a1867_CHANT_001-1a.30">神聖殊絕巍巍高節菩薩大士。<lb/></seg>
<seg xml:id="CH2a1867_CHANT_001-1a.31">來詣佛所稽首足下。<lb/></seg>
<seg xml:id="CH2a1867_CHANT_001-1a.32">遷住一面叉手自歸。<lb/></seg>
<seg xml:id="CH2a1867_CHANT_001-1a.33">諸來會者應時周遍於此三千大千世界。<lb/></seg>
<seg xml:id="CH2a1867_CHANT_001-1a.34">極於上界三十二天。<lb/></seg>
<seg xml:id="CH2a1867_CHANT_001-1a.35">無有空缺間不容杖。<lb/></seg>
<seg xml:id="CH2a1867_CHANT_001-1a.36">鍼不得入靡不稠密。<lb/></seg>
<seg xml:id="CH2a1867_CHANT_001-1a.37">大神無極天龍鬼神。<lb/></seg>
<seg xml:id="CH2a1867_CHANT_001-1a.38">阿須倫迦留羅真陀羅摩睺勒。<lb/></seg>
<seg xml:id="CH2a1867_CHANT_001-1a.39">各各住立瞻佛尊顏。<lb/></seg>
<seg xml:id="CH2a1867_CHANT_001-1a.40">其身各異其心同一。<lb/></seg>
<seg xml:id="CH2a1867_CHANT_001-1a.41">釋棄因緣等心歸佛。<lb/></seg>
</p>
<p>
<seg xml:id="CH2a1867_CHANT_001-2a.1"><pb xml:id="CH2a1867_CHANT_001-2a" ed="CHANT" n="001-2a"/><lb/></seg>
<seg xml:id="CH2a1867_CHANT_001-2a.2">爾時世尊安然庠序從三昧起。<lb/></seg>
<seg xml:id="CH2a1867_CHANT_001-2a.3">三返觀察諸來眾會。<lb/></seg>
<seg xml:id="CH2a1867_CHANT_001-2a.4">三返觀已。<lb/></seg>
<seg xml:id="CH2a1867_CHANT_001-2a.5">三返自察師子頻申。<lb/></seg>
<seg xml:id="CH2a1867_CHANT_001-2a.6">三頻申已三返出舌。<lb/></seg>
<seg xml:id="CH2a1867_CHANT_001-2a.7">三出舌已。<lb/></seg>
<seg xml:id="CH2a1867_CHANT_001-2a.8">三返以舌覆三千大千世界靡不周遍。<lb/></seg>
<seg xml:id="CH2a1867_CHANT_001-2a.9">光明煌煌照於十方。<lb/></seg>
<seg xml:id="CH2a1867_CHANT_001-2a.10">於是大聖還縮其舌。<lb/></seg>
<seg xml:id="CH2a1867_CHANT_001-2a.11">重復顧眄諸來會者諸來會者僉然起住。<lb/></seg>
<seg xml:id="CH2a1867_CHANT_001-2a.12">稽首作禮自歸命佛。<lb/></seg>
</p>
<p>
<seg xml:id="CH2a1867_CHANT_001-3a.1"><pb xml:id="CH2a1867_CHANT_001-3a" ed="CHANT" n="001-3a"/><lb/></seg>
<seg xml:id="CH2a1867_CHANT_001-3a.2">爾時世尊告於彌勒菩薩大士。<lb/></seg>
<seg xml:id="CH2a1867_CHANT_001-3a.3">阿逸。<lb/></seg>
<seg xml:id="CH2a1867_CHANT_001-3a.4">仁識知之。<lb/></seg>
<seg xml:id="CH2a1867_CHANT_001-3a.5">正覺不久當取滅度。<lb/></seg>
<seg xml:id="CH2a1867_CHANT_001-3a.6">欲有所問今是其時。<lb/></seg>
<seg xml:id="CH2a1867_CHANT_001-3a.7">應宜諮請。<lb/></seg>
<seg xml:id="CH2a1867_CHANT_001-3a.8">諸有疑結志不解者前質如來無得後悔。<lb/></seg>
<seg xml:id="CH2a1867_CHANT_001-3a.9">面值大聖何不決之。<lb/></seg>
<seg xml:id="CH2a1867_CHANT_001-3a.10">彌勒菩薩前白佛言。<lb/></seg>
<seg xml:id="CH2a1867_CHANT_001-3a.11">世尊。<lb/></seg>
<seg xml:id="CH2a1867_CHANT_001-3a.12">知時明徹六通諸度無極。<lb/></seg>
<seg xml:id="CH2a1867_CHANT_001-3a.13">靡不宣暢決一切疑。<lb/></seg>
<seg xml:id="CH2a1867_CHANT_001-3a.14">善哉世尊。<lb/></seg>
<seg xml:id="CH2a1867_CHANT_001-3a.15">隨時便宜頒宣經道。<lb/></seg>
<seg xml:id="CH2a1867_CHANT_001-3a.16">令斯法目永得久存。<lb/></seg>
</p>
<p>
<seg xml:id="CH2a1867_CHANT_001-4a.1"><pb xml:id="CH2a1867_CHANT_001-4a" ed="CHANT" n="001-4a"/><lb/></seg>
<seg xml:id="CH2a1867_CHANT_001-4a.2">於是大神妙天王與八十億淨居天人。<lb/></seg>
<seg xml:id="CH2a1867_CHANT_001-4a.3">營從圍遶行詣佛所。<lb/></seg>
<seg xml:id="CH2a1867_CHANT_001-4a.4">稽首足下叉手自歸。<lb/></seg>
<seg xml:id="CH2a1867_CHANT_001-4a.5">前白佛言。<lb/></seg>
<seg xml:id="CH2a1867_CHANT_001-4a.6">唯然世尊。<lb/></seg>
<seg xml:id="CH2a1867_CHANT_001-4a.7">今斯經典其號名曰濟諸方等學。<lb/></seg>
<seg xml:id="CH2a1867_CHANT_001-4a.8">過去諸佛如來至真等正覺之所講說。<lb/></seg>
<seg xml:id="CH2a1867_CHANT_001-4a.9">今日大聖惟當垂哀重為散意。<lb/></seg>
<seg xml:id="CH2a1867_CHANT_001-4a.10">多所愍哀多所安隱。<lb/></seg>
<seg xml:id="CH2a1867_CHANT_001-4a.11">使如來法訓誨久存。<lb/></seg>
<seg xml:id="CH2a1867_CHANT_001-4a.12">時佛默然可大神妙天王所啟。<lb/></seg>
<seg xml:id="CH2a1867_CHANT_001-4a.13">天王見佛默然可已退住一面爾時世尊告彌勒菩薩。<lb/></seg>
<seg xml:id="CH2a1867_CHANT_001-4a.14">阿逸當知。<lb/></seg>
<seg xml:id="CH2a1867_CHANT_001-4a.15">諸過去如來至真等正覺。<lb/></seg>
<seg xml:id="CH2a1867_CHANT_001-4a.16">無不講說此濟諸方等經典之要。<lb/></seg>
<seg xml:id="CH2a1867_CHANT_001-4a.17">當來現在十方世界如來至真皆亦說是。<lb/></seg>
<seg xml:id="CH2a1867_CHANT_001-4a.18">其不宣斯謗佛違經毀諸聖眾。<lb/></seg>
<seg xml:id="CH2a1867_CHANT_001-4a.19">所以者何。<lb/></seg>
<seg xml:id="CH2a1867_CHANT_001-4a.20">若說此經有無益想謂不備悉。<lb/></seg>
<seg xml:id="CH2a1867_CHANT_001-4a.21">為誹謗佛違失經典毀呰聖眾。<lb/></seg>
<seg xml:id="CH2a1867_CHANT_001-4a.22">毀三寶者必歸地獄。<lb/></seg>
<seg xml:id="CH2a1867_CHANT_001-4a.23">是故彌勒。<lb/></seg>
<seg xml:id="CH2a1867_CHANT_001-4a.24">若族姓子及族姓女學菩薩乘。<lb/></seg>
<seg xml:id="CH2a1867_CHANT_001-4a.25">通暢諸經眾他異法。<lb/></seg>
<seg xml:id="CH2a1867_CHANT_001-4a.26">爾乃分別演眾經義。<lb/></seg>
<seg xml:id="CH2a1867_CHANT_001-4a.27">若欲周備不闕文字。<lb/></seg>
<seg xml:id="CH2a1867_CHANT_001-4a.28">隨正典教不自損己。<lb/></seg>
<seg xml:id="CH2a1867_CHANT_001-4a.29">又仁彌勒。<lb/></seg>
<seg xml:id="CH2a1867_CHANT_001-4a.30">宜當專精思惟是門。<lb/></seg>
<seg xml:id="CH2a1867_CHANT_001-4a.31">然後末世攝護正法。<lb/></seg>
<seg xml:id="CH2a1867_CHANT_001-4a.32">彌勒應曰。<lb/></seg>
<seg xml:id="CH2a1867_CHANT_001-4a.33">惟然世尊。<lb/></seg>
<seg xml:id="CH2a1867_CHANT_001-4a.34">誠如聖教。<lb/></seg>
<seg xml:id="CH2a1867_CHANT_001-4a.35">當傳神旨不敢違命。<lb/></seg>
</p>
<p>
<seg xml:id="CH2a1867_CHANT_001-5a.1"><pb xml:id="CH2a1867_CHANT_001-5a" ed="CHANT" n="001-5a"/><lb/></seg>
<seg xml:id="CH2a1867_CHANT_001-5a.2">佛復告彌勒菩薩。<lb/></seg>
<seg xml:id="CH2a1867_CHANT_001-5a.3">如來至真某日於夜得逮無上正真之道為最正覺。<lb/></seg>
<seg xml:id="CH2a1867_CHANT_001-5a.4">至於無餘泥洹界。<lb/></seg>
<seg xml:id="CH2a1867_CHANT_001-5a.5">滅度日夜如來至真。<lb/></seg>
<seg xml:id="CH2a1867_CHANT_001-5a.6">寧有缺漏意誤忘乎。<lb/></seg>
<seg xml:id="CH2a1867_CHANT_001-5a.7">宣惡念非瑕疵行耶。<lb/></seg>
<seg xml:id="CH2a1867_CHANT_001-5a.8">彌勒報曰。<lb/></seg>
<seg xml:id="CH2a1867_CHANT_001-5a.9">無也世尊。<lb/></seg>
<seg xml:id="CH2a1867_CHANT_001-5a.10">復謂阿逸。<lb/></seg>
<seg xml:id="CH2a1867_CHANT_001-5a.11">如來某夜成最正覺至滅度日。<lb/></seg>
<seg xml:id="CH2a1867_CHANT_001-5a.12">所可講說皆實至誠。<lb/></seg>
<seg xml:id="CH2a1867_CHANT_001-5a.13">順時應宜而無虛妄。<lb/></seg>
<seg xml:id="CH2a1867_CHANT_001-5a.14">佛言。<lb/></seg>
<seg xml:id="CH2a1867_CHANT_001-5a.15">或有愚人。<lb/></seg>
<seg xml:id="CH2a1867_CHANT_001-5a.16">不別如來善權方便。<lb/></seg>
<seg xml:id="CH2a1867_CHANT_001-5a.17">不覺真實誠諦之言。<lb/></seg>
<seg xml:id="CH2a1867_CHANT_001-5a.18">反傳狂語出意自說。<lb/></seg>
<seg xml:id="CH2a1867_CHANT_001-5a.19">此事合義此義不合。<lb/></seg>
<seg xml:id="CH2a1867_CHANT_001-5a.20">以是比類誹謗正道。<lb/></seg>
<seg xml:id="CH2a1867_CHANT_001-5a.21">若誹謗經則為謗佛。<lb/></seg>
<seg xml:id="CH2a1867_CHANT_001-5a.22">吾謂此黨必歸地獄。<lb/></seg>
<seg xml:id="CH2a1867_CHANT_001-5a.23">佛言彌勒。<lb/></seg>
<seg xml:id="CH2a1867_CHANT_001-5a.24">當來末世五濁之俗。<lb/></seg>
<seg xml:id="CH2a1867_CHANT_001-5a.25">餘五十歲當有四輩比丘比丘尼優婆塞優婆夷志學菩薩。<lb/></seg>
<seg xml:id="CH2a1867_CHANT_001-5a.26">慕本所誓外異學意。<lb/></seg>
<seg xml:id="CH2a1867_CHANT_001-5a.27">奉事如來。<lb/></seg>
<seg xml:id="CH2a1867_CHANT_001-5a.28">見佛所說法律出家。<lb/></seg>
<seg xml:id="CH2a1867_CHANT_001-5a.29">修為沙門謙敬種姓。<lb/></seg>
<seg xml:id="CH2a1867_CHANT_001-5a.30">其人所志惟求利養毀壞種姓。<lb/></seg>
<seg xml:id="CH2a1867_CHANT_001-5a.31">貪嫉室家亂其居業。<lb/></seg>
<seg xml:id="CH2a1867_CHANT_001-5a.32">面無好色志慕小意。<lb/></seg>
<seg xml:id="CH2a1867_CHANT_001-5a.33">性不開解不能寬泰。<lb/></seg>
<seg xml:id="CH2a1867_CHANT_001-5a.34">不壞情欲多求汲汲。<lb/></seg>
<seg xml:id="CH2a1867_CHANT_001-5a.35">遠於一切諸法門行三昧正定。<lb/></seg>
<seg xml:id="CH2a1867_CHANT_001-5a.36">常住諛諂心念各異言行不同。<lb/></seg>
<seg xml:id="CH2a1867_CHANT_001-5a.37">貪其種姓依有勢者。<lb/></seg>
<seg xml:id="CH2a1867_CHANT_001-5a.38">見諸明智曉了法藏謂之無知。<lb/></seg>
<seg xml:id="CH2a1867_CHANT_001-5a.39">己無所知自歎有慧。<lb/></seg>
<seg xml:id="CH2a1867_CHANT_001-5a.40">己無聰明自歎聰智。<lb/></seg>
<seg xml:id="CH2a1867_CHANT_001-5a.41">因猗佛道建立其意。<lb/></seg>
<seg xml:id="CH2a1867_CHANT_001-5a.42">等心眾生興發大哀。<lb/></seg>
<seg xml:id="CH2a1867_CHANT_001-5a.43">又不忘捨善權方便。<lb/></seg>
<seg xml:id="CH2a1867_CHANT_001-5a.44">依蒙佛力而已違越所講信樂於其學中。<lb/></seg>
<seg xml:id="CH2a1867_CHANT_001-5a.45">或復說言。<lb/></seg>
<seg xml:id="CH2a1867_CHANT_001-5a.46">若有經卷說聲聞事。<lb/></seg>
<seg xml:id="CH2a1867_CHANT_001-5a.47">其行菩薩不當學此亦不當聽。<lb/></seg>
<seg xml:id="CH2a1867_CHANT_001-5a.48">非吾等法非吾道義。<lb/></seg>
<seg xml:id="CH2a1867_CHANT_001-5a.49">聲聞所行也。<lb/></seg>
<seg xml:id="CH2a1867_CHANT_001-5a.50">修菩薩者慎勿學彼。<lb/></seg>
<seg xml:id="CH2a1867_CHANT_001-5a.51">辟支佛法亦復如是慎莫聽之。<lb/></seg>
<seg xml:id="CH2a1867_CHANT_001-5a.52">佛語阿逸。<lb/></seg>
<seg xml:id="CH2a1867_CHANT_001-5a.53">佛為信樂開化諸天隨時說法。<lb/></seg>
<seg xml:id="CH2a1867_CHANT_001-5a.54">教諸龍神阿須倫迦留羅真陀羅摩睺勒犍沓和人與非人。<lb/></seg>
<seg xml:id="CH2a1867_CHANT_001-5a.55">隨其本行志所應脫說法開化。<lb/></seg>
<seg xml:id="CH2a1867_CHANT_001-5a.56">普至十方各江沙等。<lb/></seg>
<seg xml:id="CH2a1867_CHANT_001-5a.57">導利眾生各隨本行。<lb/></seg>
<seg xml:id="CH2a1867_CHANT_001-5a.58">隨宜當度利益眾生。<lb/></seg>
<seg xml:id="CH2a1867_CHANT_001-5a.59">因斯志操頒宣經道。<lb/></seg>
<seg xml:id="CH2a1867_CHANT_001-5a.60">度脫一切皆使得道。<lb/></seg>
</p>
<p>
<seg xml:id="CH2a1867_CHANT_001-6a.1"><pb xml:id="CH2a1867_CHANT_001-6a" ed="CHANT" n="001-6a"/><lb/></seg>
<seg xml:id="CH2a1867_CHANT_001-6a.2">佛告彌勒。<lb/></seg>
<seg xml:id="CH2a1867_CHANT_001-6a.3">當是世時菩薩學中志自懷結。<lb/></seg>
<seg xml:id="CH2a1867_CHANT_001-6a.4">諸菩薩中剛強難化弊惡凶暴。<lb/></seg>
<seg xml:id="CH2a1867_CHANT_001-6a.5">妄言兩舌尠聞智少。<lb/></seg>
<seg xml:id="CH2a1867_CHANT_001-6a.6">宣傳佛道別為兩分。<lb/></seg>
<seg xml:id="CH2a1867_CHANT_001-6a.7">欲為菩薩當學此法不當學是。<lb/></seg>
<seg xml:id="CH2a1867_CHANT_001-6a.8">而懷是心誹謗於佛。<lb/></seg>
<seg xml:id="CH2a1867_CHANT_001-6a.9">毀呰經典鬭亂聖眾壽終身散便墮地獄。<lb/></seg>
<seg xml:id="CH2a1867_CHANT_001-6a.10">在彼見煮當經無數劫痛。<lb/></seg>
<seg xml:id="CH2a1867_CHANT_001-6a.11">罪猶不畢從地獄出。<lb/></seg>
<seg xml:id="CH2a1867_CHANT_001-6a.12">當復還生貧匱之門。<lb/></seg>
<seg xml:id="CH2a1867_CHANT_001-6a.13">所當經歷眾難之患。<lb/></seg>
<seg xml:id="CH2a1867_CHANT_001-6a.14">極遠難量乃得受決。<lb/></seg>
<seg xml:id="CH2a1867_CHANT_001-6a.15">雖得受決在五濁世乃成為佛。<lb/></seg>
<seg xml:id="CH2a1867_CHANT_001-6a.16">亦如我本遭難長遠無央數劫在五濁世成最正覺。<lb/></seg>
<seg xml:id="CH2a1867_CHANT_001-6a.17">若聞其言而信聽受。<lb/></seg>
<seg xml:id="CH2a1867_CHANT_001-6a.18">篤信思惟從其教者。<lb/></seg>
<seg xml:id="CH2a1867_CHANT_001-6a.19">亦當如是歸於惡趣。<lb/></seg>
<seg xml:id="CH2a1867_CHANT_001-6a.20">所以然者。<lb/></seg>
<seg xml:id="CH2a1867_CHANT_001-6a.21">信惡親友故遭此患。<lb/></seg>
</p>
<p>
<seg xml:id="CH2a1867_CHANT_001-7a.1"><pb xml:id="CH2a1867_CHANT_001-7a" ed="CHANT" n="001-7a"/><lb/></seg>
<seg xml:id="CH2a1867_CHANT_001-7a.2">佛告阿逸。<lb/></seg>
<seg xml:id="CH2a1867_CHANT_001-7a.3">過去久遠不可計劫。<lb/></seg>
<seg xml:id="CH2a1867_CHANT_001-7a.4">爾時有佛號離垢㷿成就功稱如來至真等正覺。<lb/></seg>
<seg xml:id="CH2a1867_CHANT_001-7a.5">出現於世八十姟歲。<lb/></seg>
<seg xml:id="CH2a1867_CHANT_001-7a.6">為諸眾生頒宣經道。<lb/></seg>
<seg xml:id="CH2a1867_CHANT_001-7a.7">時有比丘名淨命。<lb/></seg>
<seg xml:id="CH2a1867_CHANT_001-7a.8">為法都講宣若干教。<lb/></seg>
<seg xml:id="CH2a1867_CHANT_001-7a.9">言辭柔軟辯才至真。<lb/></seg>
<seg xml:id="CH2a1867_CHANT_001-7a.10">勸助發起無央數人。<lb/></seg>
<seg xml:id="CH2a1867_CHANT_001-7a.11">顯揚等教多所歡悅。<lb/></seg>
<seg xml:id="CH2a1867_CHANT_001-7a.12">時離垢成就功稱如來囑累淨命比丘。<lb/></seg>
<seg xml:id="CH2a1867_CHANT_001-7a.13">於後末世當護正法。<lb/></seg>
<seg xml:id="CH2a1867_CHANT_001-7a.14">囑累已後乃取滅度。<lb/></seg>
<seg xml:id="CH2a1867_CHANT_001-7a.15">如來至真滅度之後。<lb/></seg>
<seg xml:id="CH2a1867_CHANT_001-7a.16">彼比丘於億歲。<lb/></seg>
<seg xml:id="CH2a1867_CHANT_001-7a.17">執法品宣佛教。<lb/></seg>
<seg xml:id="CH2a1867_CHANT_001-7a.18">因得普入濟諸方等經典之要。<lb/></seg>
<seg xml:id="CH2a1867_CHANT_001-7a.19">宣傳道化發起一切。<lb/></seg>
<seg xml:id="CH2a1867_CHANT_001-7a.20">順諸眾生本心所樂應當解者而分別之。<lb/></seg>
<seg xml:id="CH2a1867_CHANT_001-7a.21">周旋往返八萬城邑。<lb/></seg>
<seg xml:id="CH2a1867_CHANT_001-7a.22">觀察眾生本願發意。<lb/></seg>
<seg xml:id="CH2a1867_CHANT_001-7a.23">令得飽滿除去飢虛眾情之難。<lb/></seg>
<seg xml:id="CH2a1867_CHANT_001-7a.24">於彼世時有大國城名曰仁賢。<lb/></seg>
<seg xml:id="CH2a1867_CHANT_001-7a.25">有八十億眾民居中。<lb/></seg>
<seg xml:id="CH2a1867_CHANT_001-7a.26">亦觀根源而為說法。<lb/></seg>
<seg xml:id="CH2a1867_CHANT_001-7a.27">於時城中八十億家忻然受教。<lb/></seg>
<seg xml:id="CH2a1867_CHANT_001-7a.28">化一億家發菩薩意。<lb/></seg>
<seg xml:id="CH2a1867_CHANT_001-7a.29">七十九億立聲聞乘。<lb/></seg>
<seg xml:id="CH2a1867_CHANT_001-7a.30">於是淨命比丘與萬菩薩。<lb/></seg>
<seg xml:id="CH2a1867_CHANT_001-7a.31">同心俱往詣修道處。<lb/></seg>
<seg xml:id="CH2a1867_CHANT_001-7a.32">出去未久時有比丘名曰為法。<lb/></seg>
<seg xml:id="CH2a1867_CHANT_001-7a.33">行來周旋遠他鄉來在仁賢城。<lb/></seg>
<seg xml:id="CH2a1867_CHANT_001-7a.34">奉持方等千餘經卷。<lb/></seg>
<seg xml:id="CH2a1867_CHANT_001-7a.35">現得四禪自以為遠。<lb/></seg>
<seg xml:id="CH2a1867_CHANT_001-7a.36">淨命比丘學方等經十四億卷。<lb/></seg>
<seg xml:id="CH2a1867_CHANT_001-7a.37">及修餘經六百萬卷。<lb/></seg>
<seg xml:id="CH2a1867_CHANT_001-7a.38">時法比丘在仁賢城。<lb/></seg>
<seg xml:id="CH2a1867_CHANT_001-7a.39">惟但宣散一品法教。<lb/></seg>
<seg xml:id="CH2a1867_CHANT_001-7a.40">不知隨時觀其本行講說經法也。<lb/></seg>
<seg xml:id="CH2a1867_CHANT_001-7a.41">不能覺了達諸法界。<lb/></seg>
<seg xml:id="CH2a1867_CHANT_001-7a.42">專以空法而開化之。<lb/></seg>
<seg xml:id="CH2a1867_CHANT_001-7a.43">言一切法空悉無所有。<lb/></seg>
<seg xml:id="CH2a1867_CHANT_001-7a.44">所可宣講但論空法。<lb/></seg>
<seg xml:id="CH2a1867_CHANT_001-7a.45">言無罪福輕蔑諸行。<lb/></seg>
<seg xml:id="CH2a1867_CHANT_001-7a.46">復稱己言。<lb/></seg>
<seg xml:id="CH2a1867_CHANT_001-7a.47">如今吾說悉佛所教。<lb/></seg>
<seg xml:id="CH2a1867_CHANT_001-7a.48">淨命比丘所可演者。<lb/></seg>
<seg xml:id="CH2a1867_CHANT_001-7a.49">猗著雜碎志性不清為人穢濁。<lb/></seg>
<seg xml:id="CH2a1867_CHANT_001-7a.50">誰本為彼比丘作字號淨命者實不清淨。<lb/></seg>
<seg xml:id="CH2a1867_CHANT_001-7a.51">所以者何。<lb/></seg>
<seg xml:id="CH2a1867_CHANT_001-7a.52">受取眾華取眾華已而服食之。<lb/></seg>
<seg xml:id="CH2a1867_CHANT_001-7a.53">亦受名香諸雜塗香亦服食之。<lb/></seg>
<seg xml:id="CH2a1867_CHANT_001-7a.54">彼學愚冥癡無所知。<lb/></seg>
<seg xml:id="CH2a1867_CHANT_001-7a.55">吾身學來久修梵行。<lb/></seg>
<seg xml:id="CH2a1867_CHANT_001-7a.56">彼適新學而受其誡。<lb/></seg>
<seg xml:id="CH2a1867_CHANT_001-7a.57">從來未久勿得信之。<lb/></seg>
<seg xml:id="CH2a1867_CHANT_001-7a.58">又其比丘放逸自恣。<lb/></seg>
<seg xml:id="CH2a1867_CHANT_001-7a.59">眾人橫敬一心悅豫歸淨命比丘。<lb/></seg>
<seg xml:id="CH2a1867_CHANT_001-7a.60">其法比丘作是謗毀宣其惡行。<lb/></seg>
<seg xml:id="CH2a1867_CHANT_001-7a.61">眾人不信不從其教。<lb/></seg>
<seg xml:id="CH2a1867_CHANT_001-7a.62">其法比丘用懷毒心誹謗智士。<lb/></seg>
<seg xml:id="CH2a1867_CHANT_001-7a.63">壽終之後墮地獄中竟八十劫。<lb/></seg>
<seg xml:id="CH2a1867_CHANT_001-7a.64">用誹謗佛毀呰正法。<lb/></seg>
<seg xml:id="CH2a1867_CHANT_001-7a.65">在地獄中七十劫已。<lb/></seg>
<seg xml:id="CH2a1867_CHANT_001-7a.66">加六十劫迷荒失志。<lb/></seg>
<seg xml:id="CH2a1867_CHANT_001-7a.67">盡斯數已。<lb/></seg>
<seg xml:id="CH2a1867_CHANT_001-7a.68">乃逮前行本發道意香寶光明如來佛所。<lb/></seg>
<seg xml:id="CH2a1867_CHANT_001-7a.69">其佛為講更說法義勸發道意。<lb/></seg>
<seg xml:id="CH2a1867_CHANT_001-7a.70">墮畜生中九百萬世。<lb/></seg>
<seg xml:id="CH2a1867_CHANT_001-7a.71">後生人間六百萬世常遭貧厄。<lb/></seg>
<seg xml:id="CH2a1867_CHANT_001-7a.72">所生之處常啞無舌。<lb/></seg>
<seg xml:id="CH2a1867_CHANT_001-7a.73">然後於世見六十三姟諸佛正覺。<lb/></seg>
<seg xml:id="CH2a1867_CHANT_001-7a.74">在諸佛所常為法師。<lb/></seg>
<seg xml:id="CH2a1867_CHANT_001-7a.75">世世所生普成五通。<lb/></seg>
<seg xml:id="CH2a1867_CHANT_001-7a.76">皆為諸佛所見教敕。<lb/></seg>
<seg xml:id="CH2a1867_CHANT_001-7a.77">悉解諸法說清淨義。<lb/></seg>
<seg xml:id="CH2a1867_CHANT_001-7a.78">佛告阿逸。<lb/></seg>
<seg xml:id="CH2a1867_CHANT_001-7a.79">欲知爾時淨命比丘。<lb/></seg>
<seg xml:id="CH2a1867_CHANT_001-7a.80">豈異人乎莫作斯觀。<lb/></seg>
<seg xml:id="CH2a1867_CHANT_001-7a.81">所以者何。<lb/></seg>
<seg xml:id="CH2a1867_CHANT_001-7a.82">是阿彌陀佛也。<lb/></seg>
<seg xml:id="CH2a1867_CHANT_001-7a.83">其法比丘則我身是。<lb/></seg>
<seg xml:id="CH2a1867_CHANT_001-7a.84">吾於彼世所更如是。<lb/></seg>
</p>
<p>
<seg xml:id="CH2a1867_CHANT_001-8a.1"><pb xml:id="CH2a1867_CHANT_001-8a" ed="CHANT" n="001-8a"/><lb/></seg>
<seg xml:id="CH2a1867_CHANT_001-8a.2">佛告阿逸。<lb/></seg>
<seg xml:id="CH2a1867_CHANT_001-8a.3">眾事諸法難了難了義微如是。<lb/></seg>
<seg xml:id="CH2a1867_CHANT_001-8a.4">吾以是故於五濁世得成正覺。<lb/></seg>
<seg xml:id="CH2a1867_CHANT_001-8a.5">佛言阿逸。<lb/></seg>
<seg xml:id="CH2a1867_CHANT_001-8a.6">若有菩薩說兩品法。<lb/></seg>
<seg xml:id="CH2a1867_CHANT_001-8a.7">因是之故在五濁世當成佛道。<lb/></seg>
<seg xml:id="CH2a1867_CHANT_001-8a.8">又其佛土多有諸魔數數興亂。<lb/></seg>
<seg xml:id="CH2a1867_CHANT_001-8a.9">成佛道時若宣經法亦嬈亂之。<lb/></seg>
<seg xml:id="CH2a1867_CHANT_001-8a.10">當爾之時諸來眾會。<lb/></seg>
<seg xml:id="CH2a1867_CHANT_001-8a.11">咸皆郁咿流淚于面。<lb/></seg>
<seg xml:id="CH2a1867_CHANT_001-8a.12">各自說言。<lb/></seg>
<seg xml:id="CH2a1867_CHANT_001-8a.13">莫令學人宣二品法講說經義。<lb/></seg>
<seg xml:id="CH2a1867_CHANT_001-8a.14">勿令偏黨專愚放恣自是惡彼如法比丘。<lb/></seg>
<seg xml:id="CH2a1867_CHANT_001-8a.15">為諸比丘及在家學。<lb/></seg>
<seg xml:id="CH2a1867_CHANT_001-8a.16">所分別說說是非法。<lb/></seg>
<seg xml:id="CH2a1867_CHANT_001-8a.17">時彼會中有百菩薩。<lb/></seg>
<seg xml:id="CH2a1867_CHANT_001-8a.18">尋從座起避席地坐噓唏流淚。<lb/></seg>
<seg xml:id="CH2a1867_CHANT_001-8a.19">於時世尊知此菩薩心念本末故復發問。<lb/></seg>
<seg xml:id="CH2a1867_CHANT_001-8a.20">諸族姓子。<lb/></seg>
<seg xml:id="CH2a1867_CHANT_001-8a.21">何故坐地噓唏流淚。<lb/></seg>
<seg xml:id="CH2a1867_CHANT_001-8a.22">即白佛言。<lb/></seg>
<seg xml:id="CH2a1867_CHANT_001-8a.23">我等世尊。<lb/></seg>
<seg xml:id="CH2a1867_CHANT_001-8a.24">各自識察犯此殃釁。<lb/></seg>
<seg xml:id="CH2a1867_CHANT_001-8a.25">佛言。<lb/></seg>
<seg xml:id="CH2a1867_CHANT_001-8a.26">如是族姓子等所察念也。<lb/></seg>
<seg xml:id="CH2a1867_CHANT_001-8a.27">錠光佛時有一菩薩名曰智積。<lb/></seg>
<seg xml:id="CH2a1867_CHANT_001-8a.28">佛滅度後建為法師。<lb/></seg>
<seg xml:id="CH2a1867_CHANT_001-8a.29">諸賢者等求其缺漏。<lb/></seg>
<seg xml:id="CH2a1867_CHANT_001-8a.30">從是以來未曾復與諸佛相見。<lb/></seg>
<seg xml:id="CH2a1867_CHANT_001-8a.31">不識道心不得總持不逮三昧。<lb/></seg>
<seg xml:id="CH2a1867_CHANT_001-8a.32">諸族姓子。<lb/></seg>
<seg xml:id="CH2a1867_CHANT_001-8a.33">前世之時亦與我俱同發道意。<lb/></seg>
<seg xml:id="CH2a1867_CHANT_001-8a.34">又族姓子。<lb/></seg>
<seg xml:id="CH2a1867_CHANT_001-8a.35">是披陀劫最後有佛名曰樓由。<lb/></seg>
<seg xml:id="CH2a1867_CHANT_001-8a.36">當於彼世乃能逮得無所從生法忍。<lb/></seg>
<seg xml:id="CH2a1867_CHANT_001-8a.37">然後三阿僧祇劫逮致無上正真之道為最正覺。<lb/></seg>
<seg xml:id="CH2a1867_CHANT_001-8a.38">是故族姓子。<lb/></seg>
<seg xml:id="CH2a1867_CHANT_001-8a.39">菩薩菩薩展轉相見。<lb/></seg>
<seg xml:id="CH2a1867_CHANT_001-8a.40">莫生異心相求短也。<lb/></seg>
<seg xml:id="CH2a1867_CHANT_001-8a.41">若見菩薩當自念言。<lb/></seg>
<seg xml:id="CH2a1867_CHANT_001-8a.42">今吾睹佛寺見佛正覺佛立吾前。<lb/></seg>
<seg xml:id="CH2a1867_CHANT_001-8a.43">假使族姓子。<lb/></seg>
<seg xml:id="CH2a1867_CHANT_001-8a.44">若有菩薩。<lb/></seg>
<seg xml:id="CH2a1867_CHANT_001-8a.45">見餘菩薩發起異心。<lb/></seg>
<seg xml:id="CH2a1867_CHANT_001-8a.46">視不如佛則自毀損。<lb/></seg>
<seg xml:id="CH2a1867_CHANT_001-8a.47">由是之故莫懷慎恨。<lb/></seg>
<seg xml:id="CH2a1867_CHANT_001-8a.48">其見初發菩薩心者。<lb/></seg>
<seg xml:id="CH2a1867_CHANT_001-8a.49">視不如佛輒為侵欺。<lb/></seg>
<seg xml:id="CH2a1867_CHANT_001-8a.50">諸佛世尊於今現在不可計數無限世界。<lb/></seg>
<seg xml:id="CH2a1867_CHANT_001-8a.51">又族姓子。<lb/></seg>
<seg xml:id="CH2a1867_CHANT_001-8a.52">今佛預睹將來末世餘五十歲。<lb/></seg>
<seg xml:id="CH2a1867_CHANT_001-8a.53">有得總持若逮三昧。<lb/></seg>
<seg xml:id="CH2a1867_CHANT_001-8a.54">皆是如來威神所致。<lb/></seg>
<seg xml:id="CH2a1867_CHANT_001-8a.55">故族姓子。<lb/></seg>
<seg xml:id="CH2a1867_CHANT_001-8a.56">若誹謗法師求其短者為謗如來。<lb/></seg>
<seg xml:id="CH2a1867_CHANT_001-8a.57">如來滅度後。<lb/></seg>
<seg xml:id="CH2a1867_CHANT_001-8a.58">若有曉了隨時之宜。<lb/></seg>
<seg xml:id="CH2a1867_CHANT_001-8a.59">從眾生心本所信行為說法要。<lb/></seg>
<seg xml:id="CH2a1867_CHANT_001-8a.60">若於眾會有菩薩學一發意頃衣毛為豎。<lb/></seg>
<seg xml:id="CH2a1867_CHANT_001-8a.61">一返聞經尋即諷誦。<lb/></seg>
<seg xml:id="CH2a1867_CHANT_001-8a.62">則當知之如來聖旨之所接也。<lb/></seg>
<seg xml:id="CH2a1867_CHANT_001-8a.63">於彼世時有愚蠢士。<lb/></seg>
<seg xml:id="CH2a1867_CHANT_001-8a.64">無菩薩行自謂菩薩。<lb/></seg>
<seg xml:id="CH2a1867_CHANT_001-8a.65">在諸菩薩凶堅自用。<lb/></seg>
<seg xml:id="CH2a1867_CHANT_001-8a.66">分別經典侏&amp;CH-0F0782;匿功。<lb/></seg>
<seg xml:id="CH2a1867_CHANT_001-8a.67">獨謂己達以為二行。<lb/></seg>
<seg xml:id="CH2a1867_CHANT_001-8a.68">常自說言。<lb/></seg>
<seg xml:id="CH2a1867_CHANT_001-8a.69">此人何知此何所解。<lb/></seg>
<seg xml:id="CH2a1867_CHANT_001-8a.70">佛告彌勒。<lb/></seg>
<seg xml:id="CH2a1867_CHANT_001-8a.71">我身現在所宣頌教。<lb/></seg>
<seg xml:id="CH2a1867_CHANT_001-8a.72">行佛道時布施頭目支體肌肉妻子國邑。<lb/></seg>
<seg xml:id="CH2a1867_CHANT_001-8a.73">佛悉識念以一頌故布施天下。<lb/></seg>
<seg xml:id="CH2a1867_CHANT_001-8a.74">是等愚惑求獲利養。<lb/></seg>
<seg xml:id="CH2a1867_CHANT_001-8a.75">不往敬佛宣道教者。<lb/></seg>
<seg xml:id="CH2a1867_CHANT_001-8a.76">不隨佛教違失道節。<lb/></seg>
<seg xml:id="CH2a1867_CHANT_001-8a.77">佛言。<lb/></seg>
<seg xml:id="CH2a1867_CHANT_001-8a.78">阿逸。<lb/></seg>
<seg xml:id="CH2a1867_CHANT_001-8a.79">當以清和可奉此法不以諍訟。<lb/></seg>
<seg xml:id="CH2a1867_CHANT_001-8a.80">阿逸。<lb/></seg>
<seg xml:id="CH2a1867_CHANT_001-8a.81">且觀此黨眾生習隨瑕疵發起瞋恚。<lb/></seg>
<seg xml:id="CH2a1867_CHANT_001-8a.82">不熟思惟識達義故也。<lb/></seg>
<seg xml:id="CH2a1867_CHANT_001-8a.83">如吾所修成最正覺。<lb/></seg>
<seg xml:id="CH2a1867_CHANT_001-8a.84">宣傳佛慧而為說法。<lb/></seg>
<seg xml:id="CH2a1867_CHANT_001-8a.85">便當說言莫傳此教。<lb/></seg>
<seg xml:id="CH2a1867_CHANT_001-8a.86">於彼世時利供養故。<lb/></seg>
<seg xml:id="CH2a1867_CHANT_001-8a.87">其法比丘講說方等千餘經卷興發四禪。<lb/></seg>
<seg xml:id="CH2a1867_CHANT_001-8a.88">因是乃致如此艱難。<lb/></seg>
<seg xml:id="CH2a1867_CHANT_001-8a.89">何況妄說違失義理不順道教。<lb/></seg>
<seg xml:id="CH2a1867_CHANT_001-8a.90">若有比丘奉方等教。<lb/></seg>
<seg xml:id="CH2a1867_CHANT_001-8a.91">宣方等藏故發道心。<lb/></seg>
<seg xml:id="CH2a1867_CHANT_001-8a.92">反更興心誹謗法師。<lb/></seg>
<seg xml:id="CH2a1867_CHANT_001-8a.93">則為誹謗諸佛經典。<lb/></seg>
<seg xml:id="CH2a1867_CHANT_001-8a.94">甚懷慢恣求其瑕缺。<lb/></seg>
<seg xml:id="CH2a1867_CHANT_001-8a.95">佛不謂此得至究竟盡生死源。<lb/></seg>
<seg xml:id="CH2a1867_CHANT_001-8a.96">是等之類必墮地獄。<lb/></seg>
<seg xml:id="CH2a1867_CHANT_001-8a.97">所以者何。<lb/></seg>
<seg xml:id="CH2a1867_CHANT_001-8a.98">若有求取法師短者。<lb/></seg>
<seg xml:id="CH2a1867_CHANT_001-8a.99">則為慊佛患厭經法。<lb/></seg>
<seg xml:id="CH2a1867_CHANT_001-8a.100">其輕法師則不敬佛。<lb/></seg>
<seg xml:id="CH2a1867_CHANT_001-8a.101">若不欲睹於法師者。<lb/></seg>
<seg xml:id="CH2a1867_CHANT_001-8a.102">其人則為不欲見佛。<lb/></seg>
<seg xml:id="CH2a1867_CHANT_001-8a.103">若毀法師為毀諸佛。<lb/></seg>
<seg xml:id="CH2a1867_CHANT_001-8a.104">若興害心念初發意菩薩惡者。<lb/></seg>
<seg xml:id="CH2a1867_CHANT_001-8a.105">從其發心害意。<lb/></seg>
<seg xml:id="CH2a1867_CHANT_001-8a.106">諸無數劫若干劫失其道意。<lb/></seg>
<seg xml:id="CH2a1867_CHANT_001-8a.107">以其惡眼視菩薩數。<lb/></seg>
<seg xml:id="CH2a1867_CHANT_001-8a.108">更若干世世世生盲。<lb/></seg>
<seg xml:id="CH2a1867_CHANT_001-8a.109">從本字數口宣誹謗說法師惡。<lb/></seg>
<seg xml:id="CH2a1867_CHANT_001-8a.110">更若干劫喑啞無舌。<lb/></seg>
</p>
<p>
<seg xml:id="CH2a1867_CHANT_001-9a.1"><pb xml:id="CH2a1867_CHANT_001-9a" ed="CHANT" n="001-9a"/><lb/></seg>
<seg xml:id="CH2a1867_CHANT_001-9a.2">佛告阿逸。<lb/></seg>
<seg xml:id="CH2a1867_CHANT_001-9a.3">佛普觀察見諸菩薩。<lb/></seg>
<seg xml:id="CH2a1867_CHANT_001-9a.4">不因餘法速墮惡趣。<lb/></seg>
<seg xml:id="CH2a1867_CHANT_001-9a.5">惟由惡心向餘菩薩。<lb/></seg>
<seg xml:id="CH2a1867_CHANT_001-9a.6">想吾我人貪住求法故墮惡趣。<lb/></seg>
<seg xml:id="CH2a1867_CHANT_001-9a.7">佛言。<lb/></seg>
<seg xml:id="CH2a1867_CHANT_001-9a.8">阿逸。<lb/></seg>
<seg xml:id="CH2a1867_CHANT_001-9a.9">如來不謂宣傳經典。<lb/></seg>
<seg xml:id="CH2a1867_CHANT_001-9a.10">隨顛倒教。<lb/></seg>
<seg xml:id="CH2a1867_CHANT_001-9a.11">念在生死自恣放逸。<lb/></seg>
<seg xml:id="CH2a1867_CHANT_001-9a.12">住我人想行若干法。<lb/></seg>
<seg xml:id="CH2a1867_CHANT_001-9a.13">為是菩薩因是之故故墮地獄。<lb/></seg>
<seg xml:id="CH2a1867_CHANT_001-9a.14">是故阿逸。<lb/></seg>
<seg xml:id="CH2a1867_CHANT_001-9a.15">菩薩遵習六波羅蜜。<lb/></seg>
<seg xml:id="CH2a1867_CHANT_001-9a.16">能成佛慧無上正真。<lb/></seg>
<seg xml:id="CH2a1867_CHANT_001-9a.17">或有愚人口自宣言。<lb/></seg>
<seg xml:id="CH2a1867_CHANT_001-9a.18">菩薩惟當學般若波羅蜜。<lb/></seg>
<seg xml:id="CH2a1867_CHANT_001-9a.19">其餘經者非波羅蜜。<lb/></seg>
<seg xml:id="CH2a1867_CHANT_001-9a.20">說其乏短。<lb/></seg>
<seg xml:id="CH2a1867_CHANT_001-9a.21">於阿逸意所趣云何。<lb/></seg>
<seg xml:id="CH2a1867_CHANT_001-9a.22">本時國王所以持頭施與人者為無智乎。<lb/></seg>
<seg xml:id="CH2a1867_CHANT_001-9a.23">彌勒答曰。<lb/></seg>
<seg xml:id="CH2a1867_CHANT_001-9a.24">不也世尊。<lb/></seg>
<seg xml:id="CH2a1867_CHANT_001-9a.25">佛本所修六波羅蜜。<lb/></seg>
<seg xml:id="CH2a1867_CHANT_001-9a.26">所為至誠真實行乎。<lb/></seg>
<seg xml:id="CH2a1867_CHANT_001-9a.27">為不行是得佛道耶彌勒報曰。<lb/></seg>
<seg xml:id="CH2a1867_CHANT_001-9a.28">不也世尊。<lb/></seg>
<seg xml:id="CH2a1867_CHANT_001-9a.29">佛語阿逸。<lb/></seg>
<seg xml:id="CH2a1867_CHANT_001-9a.30">仁本宿世具六十劫行檀波羅蜜。<lb/></seg>
<seg xml:id="CH2a1867_CHANT_001-9a.31">尸羼惟逮所修禪定。<lb/></seg>
<seg xml:id="CH2a1867_CHANT_001-9a.32">般若波羅蜜亦復如是。<lb/></seg>
<seg xml:id="CH2a1867_CHANT_001-9a.33">各六十劫而愚蠢等各自發言。<lb/></seg>
<seg xml:id="CH2a1867_CHANT_001-9a.34">當以一品行般若波羅蜜至於佛道。<lb/></seg>
<seg xml:id="CH2a1867_CHANT_001-9a.35">奉隨顛倒無所慕樂。<lb/></seg>
<seg xml:id="CH2a1867_CHANT_001-9a.36">是等之類雖口有言行不清白。<lb/></seg>
<seg xml:id="CH2a1867_CHANT_001-9a.37">虛言反教常行猗著。<lb/></seg>
<seg xml:id="CH2a1867_CHANT_001-9a.38">悕望於空不肯作行。<lb/></seg>
<seg xml:id="CH2a1867_CHANT_001-9a.39">但口發言以為第一。<lb/></seg>
<seg xml:id="CH2a1867_CHANT_001-9a.40">雖行甚遠貪妬懷嫉。<lb/></seg>
<seg xml:id="CH2a1867_CHANT_001-9a.41">敬重種姓親屬知識。<lb/></seg>
<seg xml:id="CH2a1867_CHANT_001-9a.42">吾本寧以頭施於人。<lb/></seg>
<seg xml:id="CH2a1867_CHANT_001-9a.43">不用轉輪聖王之位。<lb/></seg>
<seg xml:id="CH2a1867_CHANT_001-9a.44">斯等貪著衣食利養。<lb/></seg>
<seg xml:id="CH2a1867_CHANT_001-9a.45">入他家居當說此言。<lb/></seg>
<seg xml:id="CH2a1867_CHANT_001-9a.46">行道如是。<lb/></seg>
<seg xml:id="CH2a1867_CHANT_001-9a.47">如是行者其理如是無復異義。<lb/></seg>
<seg xml:id="CH2a1867_CHANT_001-9a.48">多有法師不了斯教。<lb/></seg>
<seg xml:id="CH2a1867_CHANT_001-9a.49">利供養故多生害意念法師惡。<lb/></seg>
<seg xml:id="CH2a1867_CHANT_001-9a.50">佛言。<lb/></seg>
<seg xml:id="CH2a1867_CHANT_001-9a.51">阿逸。<lb/></seg>
<seg xml:id="CH2a1867_CHANT_001-9a.52">佛不以是貪愛其命無道愚夫為學道也。<lb/></seg>
<seg xml:id="CH2a1867_CHANT_001-9a.53">正使百劫不得柔順法忍也。<lb/></seg>
<seg xml:id="CH2a1867_CHANT_001-9a.54">況當獲致至佛道乎。<lb/></seg>
<seg xml:id="CH2a1867_CHANT_001-9a.55">佛言。<lb/></seg>
<seg xml:id="CH2a1867_CHANT_001-9a.56">阿逸。<lb/></seg>
<seg xml:id="CH2a1867_CHANT_001-9a.57">行諛諂者悋惜貪嫉不行恭敬。<lb/></seg>
<seg xml:id="CH2a1867_CHANT_001-9a.58">無有明智懷妬種姓。<lb/></seg>
<seg xml:id="CH2a1867_CHANT_001-9a.59">造二品行為求道也。<lb/></seg>
<seg xml:id="CH2a1867_CHANT_001-9a.60">斯愚人等自謂智明想勝佛慧。<lb/></seg>
<seg xml:id="CH2a1867_CHANT_001-9a.61">所以然者。<lb/></seg>
<seg xml:id="CH2a1867_CHANT_001-9a.62">橫自發言。<lb/></seg>
<seg xml:id="CH2a1867_CHANT_001-9a.63">如來說法言辭不爾有聲聞事。<lb/></seg>
<seg xml:id="CH2a1867_CHANT_001-9a.64">佛亦不說聲聞之法。<lb/></seg>
</p>
<p>
<seg xml:id="CH2a1867_CHANT_001-10a.1"><pb xml:id="CH2a1867_CHANT_001-10a" ed="CHANT" n="001-10a"/><lb/></seg>
<seg xml:id="CH2a1867_CHANT_001-10a.2">爾時佛告賢者須菩提。<lb/></seg>
<seg xml:id="CH2a1867_CHANT_001-10a.3">般若波羅蜜其原為一無二行乎。<lb/></seg>
<seg xml:id="CH2a1867_CHANT_001-10a.4">須菩提白曰。<lb/></seg>
<seg xml:id="CH2a1867_CHANT_001-10a.5">唯然天中天。<lb/></seg>
<seg xml:id="CH2a1867_CHANT_001-10a.6">又問。<lb/></seg>
<seg xml:id="CH2a1867_CHANT_001-10a.7">須菩提。<lb/></seg>
<seg xml:id="CH2a1867_CHANT_001-10a.8">菩薩所行捨眾望想無所著乎。<lb/></seg>
<seg xml:id="CH2a1867_CHANT_001-10a.9">唯然世尊。<lb/></seg>
<seg xml:id="CH2a1867_CHANT_001-10a.10">復問。<lb/></seg>
<seg xml:id="CH2a1867_CHANT_001-10a.11">須菩提。<lb/></seg>
<seg xml:id="CH2a1867_CHANT_001-10a.12">菩薩所修棄諸馳騁無放逸乎。<lb/></seg>
<seg xml:id="CH2a1867_CHANT_001-10a.13">唯然世尊。<lb/></seg>
</p>
<p>
<seg xml:id="CH2a1867_CHANT_001-11a.1"><pb xml:id="CH2a1867_CHANT_001-11a" ed="CHANT" n="001-11a"/><lb/></seg>
<seg xml:id="CH2a1867_CHANT_001-11a.2">佛告須菩提。<lb/></seg>
<seg xml:id="CH2a1867_CHANT_001-11a.3">豈見學士己不自修不知羞慚。<lb/></seg>
<seg xml:id="CH2a1867_CHANT_001-11a.4">欲得希望功勛之報當致貧厄。<lb/></seg>
<seg xml:id="CH2a1867_CHANT_001-11a.5">欲求勢姓慕得援助。<lb/></seg>
<seg xml:id="CH2a1867_CHANT_001-11a.6">何甚愚哉。<lb/></seg>
</p>
<p>
<seg xml:id="CH2a1867_CHANT_001-11a.7">佛復告阿逸。<lb/></seg>
<seg xml:id="CH2a1867_CHANT_001-11a.8">菩薩假使聞說一切諸法皆聲聞法。<lb/></seg>
<seg xml:id="CH2a1867_CHANT_001-11a.9">不當恐怖。<lb/></seg>
<seg xml:id="CH2a1867_CHANT_001-11a.10">一切諸法皆緣覺法。<lb/></seg>
<seg xml:id="CH2a1867_CHANT_001-11a.11">一切諸法皆為佛法。<lb/></seg>
<seg xml:id="CH2a1867_CHANT_001-11a.12">不當恐怖。<lb/></seg>
<seg xml:id="CH2a1867_CHANT_001-11a.13">莫懷悕望有所猗著。<lb/></seg>
<seg xml:id="CH2a1867_CHANT_001-11a.14">一切諸法皆凡夫法。<lb/></seg>
<seg xml:id="CH2a1867_CHANT_001-11a.15">一切諸法皆塵勞法。<lb/></seg>
<seg xml:id="CH2a1867_CHANT_001-11a.16">設聞是言不當恐怖。<lb/></seg>
<seg xml:id="CH2a1867_CHANT_001-11a.17">一切諸法皆瞋恚法。<lb/></seg>
<seg xml:id="CH2a1867_CHANT_001-11a.18">一切諸法無瞋恨法。<lb/></seg>
<seg xml:id="CH2a1867_CHANT_001-11a.19">設聞是言不當恐怖。<lb/></seg>
<seg xml:id="CH2a1867_CHANT_001-11a.20">若有所受若無所受。<lb/></seg>
<seg xml:id="CH2a1867_CHANT_001-11a.21">作與不作。<lb/></seg>
<seg xml:id="CH2a1867_CHANT_001-11a.22">覆不覆。<lb/></seg>
<seg xml:id="CH2a1867_CHANT_001-11a.23">清不清。<lb/></seg>
<seg xml:id="CH2a1867_CHANT_001-11a.24">有心無心。<lb/></seg>
<seg xml:id="CH2a1867_CHANT_001-11a.25">有念無念。<lb/></seg>
<seg xml:id="CH2a1867_CHANT_001-11a.26">有罪無罪。<lb/></seg>
<seg xml:id="CH2a1867_CHANT_001-11a.27">有福無福。<lb/></seg>
<seg xml:id="CH2a1867_CHANT_001-11a.28">有報無報。<lb/></seg>
<seg xml:id="CH2a1867_CHANT_001-11a.29">有安無安。<lb/></seg>
<seg xml:id="CH2a1867_CHANT_001-11a.30">有脫無脫。<lb/></seg>
<seg xml:id="CH2a1867_CHANT_001-11a.31">精進懈怠。<lb/></seg>
<seg xml:id="CH2a1867_CHANT_001-11a.32">有行無行。<lb/></seg>
<seg xml:id="CH2a1867_CHANT_001-11a.33">修賢聖法無賢聖法。<lb/></seg>
<seg xml:id="CH2a1867_CHANT_001-11a.34">寂然不寂然。<lb/></seg>
<seg xml:id="CH2a1867_CHANT_001-11a.35">受與不受。<lb/></seg>
<seg xml:id="CH2a1867_CHANT_001-11a.36">至誠虛詐。<lb/></seg>
<seg xml:id="CH2a1867_CHANT_001-11a.37">順念不順念。<lb/></seg>
<seg xml:id="CH2a1867_CHANT_001-11a.38">住與不住。<lb/></seg>
<seg xml:id="CH2a1867_CHANT_001-11a.39">於此諸法永無所畏。<lb/></seg>
<seg xml:id="CH2a1867_CHANT_001-11a.40">佛本學時在佛樹下。<lb/></seg>
<seg xml:id="CH2a1867_CHANT_001-11a.41">所達諸法成最正覺。<lb/></seg>
<seg xml:id="CH2a1867_CHANT_001-11a.42">暢解一切眾生境界。<lb/></seg>
<seg xml:id="CH2a1867_CHANT_001-11a.43">悉無顛倒曉了諸法。<lb/></seg>
<seg xml:id="CH2a1867_CHANT_001-11a.44">皆為自然不著無處。<lb/></seg>
<seg xml:id="CH2a1867_CHANT_001-11a.45">故為世人分別說此。<lb/></seg>
<seg xml:id="CH2a1867_CHANT_001-11a.46">如來至真不名諸法亦無所諍。<lb/></seg>
<seg xml:id="CH2a1867_CHANT_001-11a.47">菩薩以故逮致聖光無極法曜。<lb/></seg>
<seg xml:id="CH2a1867_CHANT_001-11a.48">興發總持稱舉法印。<lb/></seg>
<seg xml:id="CH2a1867_CHANT_001-11a.49">為諸法故無所上下。<lb/></seg>
<seg xml:id="CH2a1867_CHANT_001-11a.50">佛語阿逸。<lb/></seg>
<seg xml:id="CH2a1867_CHANT_001-11a.51">佛以法故為四方域頒宣經道。<lb/></seg>
<seg xml:id="CH2a1867_CHANT_001-11a.52">眾生各念。<lb/></seg>
<seg xml:id="CH2a1867_CHANT_001-11a.53">如來為我如是比類演出經義。<lb/></seg>
<seg xml:id="CH2a1867_CHANT_001-11a.54">至二十四阿加膩吒天。<lb/></seg>
<seg xml:id="CH2a1867_CHANT_001-11a.55">次復開化第二方域。<lb/></seg>
<seg xml:id="CH2a1867_CHANT_001-11a.56">至二十四天。<lb/></seg>
<seg xml:id="CH2a1867_CHANT_001-11a.57">三千大千世界亦復如是。<lb/></seg>
<seg xml:id="CH2a1867_CHANT_001-11a.58">眾生皆念。<lb/></seg>
<seg xml:id="CH2a1867_CHANT_001-11a.59">如來生此而轉法輪講說經法。<lb/></seg>
<seg xml:id="CH2a1867_CHANT_001-11a.60">如是比像無數方便。<lb/></seg>
<seg xml:id="CH2a1867_CHANT_001-11a.61">至無央數無際世界開化眾生。<lb/></seg>
<seg xml:id="CH2a1867_CHANT_001-11a.62">吾於明旦所周旋處。<lb/></seg>
<seg xml:id="CH2a1867_CHANT_001-11a.63">興作佛事不可限量。<lb/></seg>
<seg xml:id="CH2a1867_CHANT_001-11a.64">日中晡時亦復如是。<lb/></seg>
<seg xml:id="CH2a1867_CHANT_001-11a.65">如來至真常爾不廢。<lb/></seg>
<seg xml:id="CH2a1867_CHANT_001-11a.66">目無蔽礙普見一切眾生境界。<lb/></seg>
<seg xml:id="CH2a1867_CHANT_001-11a.67">一切佛土如是無限。<lb/></seg>
<seg xml:id="CH2a1867_CHANT_001-11a.68">諸佛部界其亦然矣。<lb/></seg>
<seg xml:id="CH2a1867_CHANT_001-11a.69">菩薩皆當學如此義。<lb/></seg>
<seg xml:id="CH2a1867_CHANT_001-11a.70">住在諸法妄想之處而開化之。<lb/></seg>
<seg xml:id="CH2a1867_CHANT_001-11a.71">其住諸佛有所悕望。<lb/></seg>
<seg xml:id="CH2a1867_CHANT_001-11a.72">則已住在誹謗諸佛。<lb/></seg>
<seg xml:id="CH2a1867_CHANT_001-11a.73">其已住在誹謗諸佛。<lb/></seg>
<seg xml:id="CH2a1867_CHANT_001-11a.74">彼則住在墮於嶮路。<lb/></seg>
<seg xml:id="CH2a1867_CHANT_001-11a.75">其墮嶮路則墮惡趣。<lb/></seg>
<seg xml:id="CH2a1867_CHANT_001-11a.76">其住惡趣則住諸法諍訟之處。<lb/></seg>
<seg xml:id="CH2a1867_CHANT_001-11a.77">是故阿逸。<lb/></seg>
<seg xml:id="CH2a1867_CHANT_001-11a.78">當護如來善權方便。<lb/></seg>
<seg xml:id="CH2a1867_CHANT_001-11a.79">佛自隨時說此法耳。<lb/></seg>
<seg xml:id="CH2a1867_CHANT_001-11a.80">於是文殊師利告趣聚福菩薩。<lb/></seg>
<seg xml:id="CH2a1867_CHANT_001-11a.81">不虛見菩薩。<lb/></seg>
<seg xml:id="CH2a1867_CHANT_001-11a.82">一辯心菩薩。<lb/></seg>
<seg xml:id="CH2a1867_CHANT_001-11a.83">善了說心菩薩。<lb/></seg>
<seg xml:id="CH2a1867_CHANT_001-11a.84">訶辯菩薩。<lb/></seg>
<seg xml:id="CH2a1867_CHANT_001-11a.85">喜王菩薩。<lb/></seg>
<seg xml:id="CH2a1867_CHANT_001-11a.86">離怨毛豎無畏行菩薩心。<lb/></seg>
<seg xml:id="CH2a1867_CHANT_001-11a.87">願無量佛土菩薩。<lb/></seg>
<seg xml:id="CH2a1867_CHANT_001-11a.88">光世音菩薩。<lb/></seg>
<seg xml:id="CH2a1867_CHANT_001-11a.89">眾香手菩薩。<lb/></seg>
<seg xml:id="CH2a1867_CHANT_001-11a.90">除諸陰蓋菩薩。<lb/></seg>
<seg xml:id="CH2a1867_CHANT_001-11a.91">不置遠菩薩。<lb/></seg>
<seg xml:id="CH2a1867_CHANT_001-11a.92">合百千德菩薩。<lb/></seg>
<seg xml:id="CH2a1867_CHANT_001-11a.93">威神音菩薩。<lb/></seg>
<seg xml:id="CH2a1867_CHANT_001-11a.94">心不捨諸慧菩薩。<lb/></seg>
<seg xml:id="CH2a1867_CHANT_001-11a.95">宣名稱英幢菩薩。<lb/></seg>
<seg xml:id="CH2a1867_CHANT_001-11a.96">念求諸義菩薩。<lb/></seg>
<seg xml:id="CH2a1867_CHANT_001-11a.97">行不離佛界菩薩。<lb/></seg>
<seg xml:id="CH2a1867_CHANT_001-11a.98">超月殿威灼灼菩薩。<lb/></seg>
<seg xml:id="CH2a1867_CHANT_001-11a.99">嚴諸大界菩薩。<lb/></seg>
<seg xml:id="CH2a1867_CHANT_001-11a.100">文殊師利告於此等二十菩薩。<lb/></seg>
<seg xml:id="CH2a1867_CHANT_001-11a.101">復白佛言如是如是。<lb/></seg>
<seg xml:id="CH2a1867_CHANT_001-11a.102">世尊。<lb/></seg>
<seg xml:id="CH2a1867_CHANT_001-11a.103">誠如聖教。<lb/></seg>
<seg xml:id="CH2a1867_CHANT_001-11a.104">吾詣東方過是六十江沙諸佛剎土。<lb/></seg>
<seg xml:id="CH2a1867_CHANT_001-11a.105">禮諸世尊聞所說法。<lb/></seg>
<seg xml:id="CH2a1867_CHANT_001-11a.106">亦如今日。<lb/></seg>
<seg xml:id="CH2a1867_CHANT_001-11a.107">西南北佛土四維上下亦復如是。<lb/></seg>
<seg xml:id="CH2a1867_CHANT_001-11a.108">遊觀七日轉復前行不見餘佛。<lb/></seg>
<seg xml:id="CH2a1867_CHANT_001-11a.109">尋復還反來至此土稽首聽經。<lb/></seg>
</p>
<p>
<seg xml:id="CH2a1867_CHANT_001-12a.1"><pb xml:id="CH2a1867_CHANT_001-12a" ed="CHANT" n="001-12a"/><lb/></seg>
<seg xml:id="CH2a1867_CHANT_001-12a.2">爾時世尊告文殊師利。<lb/></seg>
<seg xml:id="CH2a1867_CHANT_001-12a.3">仁且觀此如來聖慧無量。<lb/></seg>
<seg xml:id="CH2a1867_CHANT_001-12a.4">若茲諸佛境界不可思議巍巍如是。<lb/></seg>
<seg xml:id="CH2a1867_CHANT_001-12a.5">如來所入等無有侶靡不周悉。<lb/></seg>
<seg xml:id="CH2a1867_CHANT_001-12a.6">或有愚騃不識義理。<lb/></seg>
<seg xml:id="CH2a1867_CHANT_001-12a.7">趣自說言。<lb/></seg>
<seg xml:id="CH2a1867_CHANT_001-12a.8">般若波羅蜜如來所行。<lb/></seg>
<seg xml:id="CH2a1867_CHANT_001-12a.9">是諸如來無極修教。<lb/></seg>
<seg xml:id="CH2a1867_CHANT_001-12a.10">餘經皆非佛語。<lb/></seg>
<seg xml:id="CH2a1867_CHANT_001-12a.11">文殊。<lb/></seg>
<seg xml:id="CH2a1867_CHANT_001-12a.12">菩薩行者無合會行。<lb/></seg>
<seg xml:id="CH2a1867_CHANT_001-12a.13">乃是開士正真之行。<lb/></seg>
<seg xml:id="CH2a1867_CHANT_001-12a.14">無等倫行則菩薩行。<lb/></seg>
<seg xml:id="CH2a1867_CHANT_001-12a.15">無所受行為菩薩行。<lb/></seg>
<seg xml:id="CH2a1867_CHANT_001-12a.16">無所著行亦無不著是菩薩行。<lb/></seg>
<seg xml:id="CH2a1867_CHANT_001-12a.17">如是文殊。<lb/></seg>
<seg xml:id="CH2a1867_CHANT_001-12a.18">菩薩所行為無輕慢。<lb/></seg>
<seg xml:id="CH2a1867_CHANT_001-12a.19">吾以隨時分別宣說。<lb/></seg>
<seg xml:id="CH2a1867_CHANT_001-12a.20">諸法難見亦難曉了。<lb/></seg>
<seg xml:id="CH2a1867_CHANT_001-12a.21">是故文殊。<lb/></seg>
<seg xml:id="CH2a1867_CHANT_001-12a.22">諸賢一切當修寂然無放逸行。<lb/></seg>
<seg xml:id="CH2a1867_CHANT_001-12a.23">順從正士堅固之行。<lb/></seg>
<seg xml:id="CH2a1867_CHANT_001-12a.24">常懷慈心不為瞋害。<lb/></seg>
<seg xml:id="CH2a1867_CHANT_001-12a.25">以住諸法修等行者則從佛教。<lb/></seg>
<seg xml:id="CH2a1867_CHANT_001-12a.26">佛無數劫遵習此道。<lb/></seg>
<seg xml:id="CH2a1867_CHANT_001-12a.27">以權方便而頒宣之。<lb/></seg>
<seg xml:id="CH2a1867_CHANT_001-12a.28">有無智人各懷異意墮大艱難。<lb/></seg>
<seg xml:id="CH2a1867_CHANT_001-12a.29">當興譏謗謗訕經道。<lb/></seg>
<seg xml:id="CH2a1867_CHANT_001-12a.30">非如來所宣。<lb/></seg>
<seg xml:id="CH2a1867_CHANT_001-12a.31">毀呰法者不覺微失坐不護口。<lb/></seg>
<seg xml:id="CH2a1867_CHANT_001-12a.32">或自心念是事嘉快。<lb/></seg>
<seg xml:id="CH2a1867_CHANT_001-12a.33">或謂不快故誹謗法。<lb/></seg>
<seg xml:id="CH2a1867_CHANT_001-12a.34">以誹謗法則誹謗佛。<lb/></seg>
<seg xml:id="CH2a1867_CHANT_001-12a.35">已誹謗佛則毀聖眾。<lb/></seg>
<seg xml:id="CH2a1867_CHANT_001-12a.36">口橫說言。<lb/></seg>
<seg xml:id="CH2a1867_CHANT_001-12a.37">是事為應是事不應。<lb/></seg>
<seg xml:id="CH2a1867_CHANT_001-12a.38">如是言者為誹謗法。<lb/></seg>
<seg xml:id="CH2a1867_CHANT_001-12a.39">為諸菩薩講說此事。<lb/></seg>
<seg xml:id="CH2a1867_CHANT_001-12a.40">為諸聲聞演如是教。<lb/></seg>
<seg xml:id="CH2a1867_CHANT_001-12a.41">口說此言為誹謗法。<lb/></seg>
<seg xml:id="CH2a1867_CHANT_001-12a.42">諸菩薩等當學此法。<lb/></seg>
<seg xml:id="CH2a1867_CHANT_001-12a.43">當捨此法不當習學也。<lb/></seg>
<seg xml:id="CH2a1867_CHANT_001-12a.44">妄說如此為誹謗法。<lb/></seg>
<seg xml:id="CH2a1867_CHANT_001-12a.45">某有辯才某不辯才。<lb/></seg>
<seg xml:id="CH2a1867_CHANT_001-12a.46">某性便利某性訥鈍。<lb/></seg>
<seg xml:id="CH2a1867_CHANT_001-12a.47">妄有譏訶。<lb/></seg>
<seg xml:id="CH2a1867_CHANT_001-12a.48">說經如是為誹謗法。<lb/></seg>
<seg xml:id="CH2a1867_CHANT_001-12a.49">若以宣言。<lb/></seg>
<seg xml:id="CH2a1867_CHANT_001-12a.50">值佛世時可得總持。<lb/></seg>
<seg xml:id="CH2a1867_CHANT_001-12a.51">不值佛世不得總持。<lb/></seg>
<seg xml:id="CH2a1867_CHANT_001-12a.52">為誹謗法。<lb/></seg>
<seg xml:id="CH2a1867_CHANT_001-12a.53">雖以修行逮得總持。<lb/></seg>
<seg xml:id="CH2a1867_CHANT_001-12a.54">所逮總持未必清淨。<lb/></seg>
<seg xml:id="CH2a1867_CHANT_001-12a.55">若說如是為誹謗法。<lb/></seg>
<seg xml:id="CH2a1867_CHANT_001-12a.56">求法師短瞻其法則所行缺漏。<lb/></seg>
<seg xml:id="CH2a1867_CHANT_001-12a.57">為誹謗法。<lb/></seg>
<seg xml:id="CH2a1867_CHANT_001-12a.58">不信法師所行具足。<lb/></seg>
<seg xml:id="CH2a1867_CHANT_001-12a.59">假使法師不應威儀。<lb/></seg>
<seg xml:id="CH2a1867_CHANT_001-12a.60">為誹謗法。<lb/></seg>
<seg xml:id="CH2a1867_CHANT_001-12a.61">宣於法師放逸之業。<lb/></seg>
<seg xml:id="CH2a1867_CHANT_001-12a.62">馳騁由己不能專一。<lb/></seg>
<seg xml:id="CH2a1867_CHANT_001-12a.63">為誹謗法。<lb/></seg>
<seg xml:id="CH2a1867_CHANT_001-12a.64">禮節不備失經違節。<lb/></seg>
<seg xml:id="CH2a1867_CHANT_001-12a.65">非所奉戒擾擾凶凶。<lb/></seg>
<seg xml:id="CH2a1867_CHANT_001-12a.66">則誹謗法。<lb/></seg>
<seg xml:id="CH2a1867_CHANT_001-12a.67">有所宣義理其明不廣妄有所講。<lb/></seg>
<seg xml:id="CH2a1867_CHANT_001-12a.68">為誹謗法。<lb/></seg>
<seg xml:id="CH2a1867_CHANT_001-12a.69">言語不了辯才不暢欲傳道教。<lb/></seg>
<seg xml:id="CH2a1867_CHANT_001-12a.70">為誹謗法。<lb/></seg>
<seg xml:id="CH2a1867_CHANT_001-12a.71">本學不勤所知甚尠。<lb/></seg>
<seg xml:id="CH2a1867_CHANT_001-12a.72">明不廣遠欲宣道教。<lb/></seg>
<seg xml:id="CH2a1867_CHANT_001-12a.73">為誹謗法。<lb/></seg>
<seg xml:id="CH2a1867_CHANT_001-12a.74">心自念言。<lb/></seg>
<seg xml:id="CH2a1867_CHANT_001-12a.75">某不知限不了隨時。<lb/></seg>
<seg xml:id="CH2a1867_CHANT_001-12a.76">當教開化達令至義。<lb/></seg>
<seg xml:id="CH2a1867_CHANT_001-12a.77">為誹謗法。<lb/></seg>
<seg xml:id="CH2a1867_CHANT_001-12a.78">興發想念不護佛教。<lb/></seg>
<seg xml:id="CH2a1867_CHANT_001-12a.79">懷抱危害。<lb/></seg>
<seg xml:id="CH2a1867_CHANT_001-12a.80">為誹謗法。<lb/></seg>
<seg xml:id="CH2a1867_CHANT_001-12a.81">各獲一卷文字經教。<lb/></seg>
<seg xml:id="CH2a1867_CHANT_001-12a.82">各是所學諍義失義。<lb/></seg>
<seg xml:id="CH2a1867_CHANT_001-12a.83">為誹謗法。<lb/></seg>
<seg xml:id="CH2a1867_CHANT_001-12a.84">各頌一偈諍其義理自說是非。<lb/></seg>
<seg xml:id="CH2a1867_CHANT_001-12a.85">為誹謗法。<lb/></seg>
<seg xml:id="CH2a1867_CHANT_001-12a.86">某有信樂某不篤道。<lb/></seg>
<seg xml:id="CH2a1867_CHANT_001-12a.87">某當得脫某不得脫。<lb/></seg>
<seg xml:id="CH2a1867_CHANT_001-12a.88">為誹謗法。<lb/></seg>
<seg xml:id="CH2a1867_CHANT_001-12a.89">若講法時所言各異。<lb/></seg>
<seg xml:id="CH2a1867_CHANT_001-12a.90">反其義理非某所講。<lb/></seg>
<seg xml:id="CH2a1867_CHANT_001-12a.91">故來亂坐談語說事。<lb/></seg>
<seg xml:id="CH2a1867_CHANT_001-12a.92">為誹謗法。<lb/></seg>
<seg xml:id="CH2a1867_CHANT_001-12a.93">是人應行是不應行。<lb/></seg>
<seg xml:id="CH2a1867_CHANT_001-12a.94">某為隨順某不隨順。<lb/></seg>
<seg xml:id="CH2a1867_CHANT_001-12a.95">為誹謗法。<lb/></seg>
<seg xml:id="CH2a1867_CHANT_001-12a.96">某以隨時某不知時。<lb/></seg>
<seg xml:id="CH2a1867_CHANT_001-12a.97">違失義理不從道節。<lb/></seg>
<seg xml:id="CH2a1867_CHANT_001-12a.98">為誹謗法。<lb/></seg>
<seg xml:id="CH2a1867_CHANT_001-12a.99">佛告文殊師利。<lb/></seg>
<seg xml:id="CH2a1867_CHANT_001-12a.100">諸聲聞眾有所懷裹分別說者。<lb/></seg>
<seg xml:id="CH2a1867_CHANT_001-12a.101">諸菩薩等聰明辯才有所頒宣。<lb/></seg>
<seg xml:id="CH2a1867_CHANT_001-12a.102">皆承如來威神聖旨。<lb/></seg>
<seg xml:id="CH2a1867_CHANT_001-12a.103">佛言。<lb/></seg>
<seg xml:id="CH2a1867_CHANT_001-12a.104">文殊。<lb/></seg>
<seg xml:id="CH2a1867_CHANT_001-12a.105">如來道教隨時之宜所誓如是。<lb/></seg>
<seg xml:id="CH2a1867_CHANT_001-12a.106">斯等愚夫唯念毀呰求其長短。<lb/></seg>
<seg xml:id="CH2a1867_CHANT_001-12a.107">不從佛教反非如來。<lb/></seg>
<seg xml:id="CH2a1867_CHANT_001-12a.108">所念法師而譏謗之。<lb/></seg>
<seg xml:id="CH2a1867_CHANT_001-12a.109">是等悉為魔之所亂。<lb/></seg>
<seg xml:id="CH2a1867_CHANT_001-12a.110">猗求利養故發此意。<lb/></seg>
<seg xml:id="CH2a1867_CHANT_001-12a.111">當歸惡趣。<lb/></seg>
<seg xml:id="CH2a1867_CHANT_001-12a.112">將護居家所依善厚。<lb/></seg>
<seg xml:id="CH2a1867_CHANT_001-12a.113">反不慎護住如來教。<lb/></seg>
<seg xml:id="CH2a1867_CHANT_001-12a.114">猗其尊勢有勢位者王者長者梵志。<lb/></seg>
<seg xml:id="CH2a1867_CHANT_001-12a.115">若使有人難問義者誦說義理。<lb/></seg>
<seg xml:id="CH2a1867_CHANT_001-12a.116">咸共歎言善說此事。<lb/></seg>
<seg xml:id="CH2a1867_CHANT_001-12a.117">所知嘉快如佛所說。<lb/></seg>
<seg xml:id="CH2a1867_CHANT_001-12a.118">所可頒宣極有義理僉然勸助。<lb/></seg>
<seg xml:id="CH2a1867_CHANT_001-12a.119">由是勸助墮誹謗法。<lb/></seg>
<seg xml:id="CH2a1867_CHANT_001-12a.120">同等群黨出入進退。<lb/></seg>
<seg xml:id="CH2a1867_CHANT_001-12a.121">然後沒已俱墮惡趣。<lb/></seg>
<seg xml:id="CH2a1867_CHANT_001-12a.122">佛復告文殊師利。<lb/></seg>
<seg xml:id="CH2a1867_CHANT_001-12a.123">若有菩薩猗著諸行。<lb/></seg>
<seg xml:id="CH2a1867_CHANT_001-12a.124">我不謂此為菩薩也。<lb/></seg>
<seg xml:id="CH2a1867_CHANT_001-12a.125">佛言。<lb/></seg>
<seg xml:id="CH2a1867_CHANT_001-12a.126">阿逸。<lb/></seg>
<seg xml:id="CH2a1867_CHANT_001-12a.127">其依種姓有豪居位。<lb/></seg>
<seg xml:id="CH2a1867_CHANT_001-12a.128">佛不謂此為清淨也。<lb/></seg>
<seg xml:id="CH2a1867_CHANT_001-12a.129">其有宣傳兩品經義言行各異。<lb/></seg>
<seg xml:id="CH2a1867_CHANT_001-12a.130">佛不謂此當得解脫。<lb/></seg>
<seg xml:id="CH2a1867_CHANT_001-12a.131">必歸地獄。<lb/></seg>
<seg xml:id="CH2a1867_CHANT_001-12a.132">假使有人專一品說。<lb/></seg>
<seg xml:id="CH2a1867_CHANT_001-12a.133">謂義趣是莫能過者。<lb/></seg>
<seg xml:id="CH2a1867_CHANT_001-12a.134">佛不謂此越度惡趣眾患之難。<lb/></seg>
<seg xml:id="CH2a1867_CHANT_001-12a.135">其多辭說樂於眾鬧。<lb/></seg>
<seg xml:id="CH2a1867_CHANT_001-12a.136">佛不謂此應清白行。<lb/></seg>
<seg xml:id="CH2a1867_CHANT_001-12a.137">佛語文殊。<lb/></seg>
<seg xml:id="CH2a1867_CHANT_001-12a.138">佛所頒宣理諸顛倒。<lb/></seg>
<seg xml:id="CH2a1867_CHANT_001-12a.139">進退法門如江沙等。<lb/></seg>
<seg xml:id="CH2a1867_CHANT_001-12a.140">所宣法門樂著空者。<lb/></seg>
<seg xml:id="CH2a1867_CHANT_001-12a.141">其數多少亦如江沙。<lb/></seg>
<seg xml:id="CH2a1867_CHANT_001-12a.142">為諸妄想而計有人宣法門教。<lb/></seg>
<seg xml:id="CH2a1867_CHANT_001-12a.143">其限多少亦如江沙。<lb/></seg>
<seg xml:id="CH2a1867_CHANT_001-12a.144">眾生亦如無想之業。<lb/></seg>
<seg xml:id="CH2a1867_CHANT_001-12a.145">諸有相原。<lb/></seg>
<seg xml:id="CH2a1867_CHANT_001-12a.146">無願之業諸有願本。<lb/></seg>
<seg xml:id="CH2a1867_CHANT_001-12a.147">為說法門亦如江沙。<lb/></seg>
<seg xml:id="CH2a1867_CHANT_001-12a.148">有人無人。<lb/></seg>
<seg xml:id="CH2a1867_CHANT_001-12a.149">有命無命。<lb/></seg>
<seg xml:id="CH2a1867_CHANT_001-12a.150">有壽無壽。<lb/></seg>
<seg xml:id="CH2a1867_CHANT_001-12a.151">有欲無欲。<lb/></seg>
<seg xml:id="CH2a1867_CHANT_001-12a.152">有貪無貪。<lb/></seg>
<seg xml:id="CH2a1867_CHANT_001-12a.153">有為無為。<lb/></seg>
<seg xml:id="CH2a1867_CHANT_001-12a.154">某人慇懃隨從計常。<lb/></seg>
<seg xml:id="CH2a1867_CHANT_001-12a.155">某不慇懃但念斷滅。<lb/></seg>
<seg xml:id="CH2a1867_CHANT_001-12a.156">是樂隨俗是為度世。<lb/></seg>
<seg xml:id="CH2a1867_CHANT_001-12a.157">某貪欲門。<lb/></seg>
<seg xml:id="CH2a1867_CHANT_001-12a.158">某瞋恚門某樂癡門。<lb/></seg>
<seg xml:id="CH2a1867_CHANT_001-12a.159">如來皆使除此諸門故說法門矣。<lb/></seg>
<seg xml:id="CH2a1867_CHANT_001-12a.160">佛語文殊。<lb/></seg>
<seg xml:id="CH2a1867_CHANT_001-12a.161">若有修行平等之宜永無所著。<lb/></seg>
<seg xml:id="CH2a1867_CHANT_001-12a.162">一切皆應般若波羅蜜教。<lb/></seg>
<seg xml:id="CH2a1867_CHANT_001-12a.163">若有講說慧各各異。<lb/></seg>
<seg xml:id="CH2a1867_CHANT_001-12a.164">心在見聞演不如慧。<lb/></seg>
<seg xml:id="CH2a1867_CHANT_001-12a.165">則謗如來也。<lb/></seg>
<seg xml:id="CH2a1867_CHANT_001-12a.166">於是文殊師利復問佛言。<lb/></seg>
<seg xml:id="CH2a1867_CHANT_001-12a.167">唯然世尊。<lb/></seg>
<seg xml:id="CH2a1867_CHANT_001-12a.168">此等之類為從惡友誤啟受教。<lb/></seg>
<seg xml:id="CH2a1867_CHANT_001-12a.169">乃能興發如是譏謗。<lb/></seg>
<seg xml:id="CH2a1867_CHANT_001-12a.170">以何方便現世自責能除罪法。<lb/></seg>
<seg xml:id="CH2a1867_CHANT_001-12a.171">世尊即告文殊師利。<lb/></seg>
<seg xml:id="CH2a1867_CHANT_001-12a.172">假使此人於七歲中。<lb/></seg>
<seg xml:id="CH2a1867_CHANT_001-12a.173">晝夜各三悔過自責。<lb/></seg>
<seg xml:id="CH2a1867_CHANT_001-12a.174">然後乃除所造謗罪微微消化。<lb/></seg>
<seg xml:id="CH2a1867_CHANT_001-12a.175">當復曾更十五劫行乃逮法忍。<lb/></seg>
<seg xml:id="CH2a1867_CHANT_001-12a.176">佛言。<lb/></seg>
<seg xml:id="CH2a1867_CHANT_001-12a.177">文殊。<lb/></seg>
<seg xml:id="CH2a1867_CHANT_001-12a.178">菩薩習此經典之要。<lb/></seg>
<seg xml:id="CH2a1867_CHANT_001-12a.179">不能曉了而妄宣傳。<lb/></seg>
<seg xml:id="CH2a1867_CHANT_001-12a.180">欲解其事甚難得度。<lb/></seg>
<seg xml:id="CH2a1867_CHANT_001-12a.181">文字之法散義不暢。<lb/></seg>
<seg xml:id="CH2a1867_CHANT_001-12a.182">是故菩薩先善諦學然後能宣。<lb/></seg>
<seg xml:id="CH2a1867_CHANT_001-12a.183">如是學者不自傷損。<lb/></seg>
<seg xml:id="CH2a1867_CHANT_001-12a.184">佛言。<lb/></seg>
<seg xml:id="CH2a1867_CHANT_001-12a.185">文殊。<lb/></seg>
<seg xml:id="CH2a1867_CHANT_001-12a.186">菩薩有四法曉了諸行。<lb/></seg>
<seg xml:id="CH2a1867_CHANT_001-12a.187">何謂為四。<lb/></seg>
<seg xml:id="CH2a1867_CHANT_001-12a.188">一曰等心愍於眾生。<lb/></seg>
<seg xml:id="CH2a1867_CHANT_001-12a.189">二曰等解諸法而無偏黨。<lb/></seg>
<seg xml:id="CH2a1867_CHANT_001-12a.190">三曰於道義不猗邪正。<lb/></seg>
<seg xml:id="CH2a1867_CHANT_001-12a.191">四曰所說平等不懷妄想。<lb/></seg>
<seg xml:id="CH2a1867_CHANT_001-12a.192">是為四。<lb/></seg>
<seg xml:id="CH2a1867_CHANT_001-12a.193">若不解此四平等妄有所說則自傷損。<lb/></seg>
<seg xml:id="CH2a1867_CHANT_001-12a.194">若族姓子及族姓女。<lb/></seg>
<seg xml:id="CH2a1867_CHANT_001-12a.195">逮住四法不自傷損。<lb/></seg>
<seg xml:id="CH2a1867_CHANT_001-12a.196">何謂為四。<lb/></seg>
<seg xml:id="CH2a1867_CHANT_001-12a.197">一曰不懷害心加於眾生。<lb/></seg>
<seg xml:id="CH2a1867_CHANT_001-12a.198">二曰不與法師而共諍訟。<lb/></seg>
<seg xml:id="CH2a1867_CHANT_001-12a.199">三曰己身少明不毀他人博達慧者。<lb/></seg>
<seg xml:id="CH2a1867_CHANT_001-12a.200">四曰心自念言。<lb/></seg>
<seg xml:id="CH2a1867_CHANT_001-12a.201">此一切義皆佛所說。<lb/></seg>
<seg xml:id="CH2a1867_CHANT_001-12a.202">故當敬奉謙下恭順。<lb/></seg>
<seg xml:id="CH2a1867_CHANT_001-12a.203">是為四法不自傷損。<lb/></seg>
<seg xml:id="CH2a1867_CHANT_001-12a.204">佛言。<lb/></seg>
<seg xml:id="CH2a1867_CHANT_001-12a.205">文殊。<lb/></seg>
<seg xml:id="CH2a1867_CHANT_001-12a.206">若有菩薩於江河沙諸佛殺土滿中七寶如江沙劫。<lb/></seg>
<seg xml:id="CH2a1867_CHANT_001-12a.207">一切供養十方諸佛。<lb/></seg>
<seg xml:id="CH2a1867_CHANT_001-12a.208">日日各爾。<lb/></seg>
<seg xml:id="CH2a1867_CHANT_001-12a.209">布施奉佛而不休息。<lb/></seg>
<seg xml:id="CH2a1867_CHANT_001-12a.210">若復受此濟方等學經典之要。<lb/></seg>
<seg xml:id="CH2a1867_CHANT_001-12a.211">書著竹帛一返宣說。<lb/></seg>
<seg xml:id="CH2a1867_CHANT_001-12a.212">其福過彼供養諸佛。<lb/></seg>
<seg xml:id="CH2a1867_CHANT_001-12a.213">所以然者。<lb/></seg>
<seg xml:id="CH2a1867_CHANT_001-12a.214">布施持戒忍辱精進一心智慧。<lb/></seg>
<seg xml:id="CH2a1867_CHANT_001-12a.215">皆不能及斯人善業。<lb/></seg>
<seg xml:id="CH2a1867_CHANT_001-12a.216">濟方等學經典之要。<lb/></seg>
<seg xml:id="CH2a1867_CHANT_001-12a.217">菩薩學是德無等倫獨步無侶。<lb/></seg>
<seg xml:id="CH2a1867_CHANT_001-12a.218">說是經時三十江河沙等菩薩皆悉得無所從生法忍。<lb/></seg>
<seg xml:id="CH2a1867_CHANT_001-12a.219">七十江河沙等菩薩普悉得立不退轉地。<lb/></seg>
<seg xml:id="CH2a1867_CHANT_001-12a.220">當成無上正真之道六十億姟百千眾人生在於此三千大千國者。<lb/></seg>
<seg xml:id="CH2a1867_CHANT_001-12a.221">聞是經典咸共勸助悉發道意。<lb/></seg>
<seg xml:id="CH2a1867_CHANT_001-12a.222">僉然意解越八十劫生死之難。<lb/></seg>
<seg xml:id="CH2a1867_CHANT_001-12a.223">亦皆一時得不退轉。<lb/></seg>
<seg xml:id="CH2a1867_CHANT_001-12a.224">佛說如是。<lb/></seg>
<seg xml:id="CH2a1867_CHANT_001-12a.225">諸比丘及菩薩一切眾會。<lb/></seg>
<seg xml:id="CH2a1867_CHANT_001-12a.226">天龍鬼神犍沓和阿須倫世間人民。<lb/></seg>
<seg xml:id="CH2a1867_CHANT_001-12a.227">聞佛所說莫不歡喜作禮而去。<lb/></seg>
</p>
</div>
</body>
</text>
</TEI>
