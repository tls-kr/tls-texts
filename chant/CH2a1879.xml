<TEI xmlns="http://www.tei-c.org/ns/1.0" xml:id="CH2a1879">
<teiHeader>
<fileDesc>
<titleStmt>
<title>佛說大迦葉本經</title>
</titleStmt>
<editionStmt><edition><idno type="kanripo">CH2a1879</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛說大迦葉本經</head>
<p>
<seg xml:id="CH2a1879_CHANT_001-1a.1"><pb xml:id="CH2a1879_CHANT_001-1a" ed="CHANT" n="001-1a"/><lb/></seg>
<seg xml:id="CH2a1879_CHANT_001-1a.2">聞如是。<lb/></seg>
<seg xml:id="CH2a1879_CHANT_001-1a.3">一時佛遊王舍城靈鷲山。<lb/></seg>
<seg xml:id="CH2a1879_CHANT_001-1a.4">爾時城中有勢富梵志。<lb/></seg>
<seg xml:id="CH2a1879_CHANT_001-1a.5">名曰尼拘類財富無數。<lb/></seg>
<seg xml:id="CH2a1879_CHANT_001-1a.6">金銀七寶。<lb/></seg>
<seg xml:id="CH2a1879_CHANT_001-1a.7">田宅牛馬。<lb/></seg>
<seg xml:id="CH2a1879_CHANT_001-1a.8">不可稱計。<lb/></seg>
<seg xml:id="CH2a1879_CHANT_001-1a.9">梵志有子。<lb/></seg>
<seg xml:id="CH2a1879_CHANT_001-1a.10">名曰畢撥學志。<lb/></seg>
<seg xml:id="CH2a1879_CHANT_001-1a.11">捨六十佉梨金寶好物及千具犁牛。<lb/></seg>
<seg xml:id="CH2a1879_CHANT_001-1a.12">捐仁賢妻天下第一光顏微妙面色為最。<lb/></seg>
<seg xml:id="CH2a1879_CHANT_001-1a.13">心自念言。<lb/></seg>
<seg xml:id="CH2a1879_CHANT_001-1a.14">當趣世間阿羅漢學淨修梵行。<lb/></seg>
<seg xml:id="CH2a1879_CHANT_001-1a.15">詣多子神祠藥樹之下。<lb/></seg>
<seg xml:id="CH2a1879_CHANT_001-1a.16">噉食其果。<lb/></seg>
<seg xml:id="CH2a1879_CHANT_001-1a.17">於是世尊。<lb/></seg>
<seg xml:id="CH2a1879_CHANT_001-1a.18">轉大法輪。<lb/></seg>
<seg xml:id="CH2a1879_CHANT_001-1a.19">轉法輪竟與比丘眾退。<lb/></seg>
<seg xml:id="CH2a1879_CHANT_001-1a.20">至多子神祠。<lb/></seg>
<seg xml:id="CH2a1879_CHANT_001-1a.21">止其精舍。<lb/></seg>
</p>
<p>
<seg xml:id="CH2a1879_CHANT_001-2a.1"><pb xml:id="CH2a1879_CHANT_001-2a" ed="CHANT" n="001-2a"/><lb/></seg>
<seg xml:id="CH2a1879_CHANT_001-2a.2">於時畢撥學志。<lb/></seg>
<seg xml:id="CH2a1879_CHANT_001-2a.3">夜欲向明。<lb/></seg>
<seg xml:id="CH2a1879_CHANT_001-2a.4">住立遙見世尊在叢樹間。<lb/></seg>
<seg xml:id="CH2a1879_CHANT_001-2a.5">光明遠照。<lb/></seg>
<seg xml:id="CH2a1879_CHANT_001-2a.6">威曜普達。<lb/></seg>
<seg xml:id="CH2a1879_CHANT_001-2a.7">志即念言。<lb/></seg>
<seg xml:id="CH2a1879_CHANT_001-2a.8">今此叢樹。<lb/></seg>
<seg xml:id="CH2a1879_CHANT_001-2a.9">天已向明。<lb/></seg>
<seg xml:id="CH2a1879_CHANT_001-2a.10">威神普照。<lb/></seg>
<seg xml:id="CH2a1879_CHANT_001-2a.11">光明無量。<lb/></seg>
<seg xml:id="CH2a1879_CHANT_001-2a.12">殊妙巍巍。<lb/></seg>
<seg xml:id="CH2a1879_CHANT_001-2a.13">於此樹間。<lb/></seg>
<seg xml:id="CH2a1879_CHANT_001-2a.14">必有鹿王。<lb/></seg>
<seg xml:id="CH2a1879_CHANT_001-2a.15">大雄師子。<lb/></seg>
<seg xml:id="CH2a1879_CHANT_001-2a.16">若有天神及大神通足大變。<lb/></seg>
<seg xml:id="CH2a1879_CHANT_001-2a.17">必爾不疑。<lb/></seg>
<seg xml:id="CH2a1879_CHANT_001-2a.18">我當往觀。<lb/></seg>
<seg xml:id="CH2a1879_CHANT_001-2a.19">時畢撥學志。<lb/></seg>
<seg xml:id="CH2a1879_CHANT_001-2a.20">即從坐起。<lb/></seg>
<seg xml:id="CH2a1879_CHANT_001-2a.21">往詣叢樹。<lb/></seg>
<seg xml:id="CH2a1879_CHANT_001-2a.22">遙見世尊。<lb/></seg>
<seg xml:id="CH2a1879_CHANT_001-2a.23">光明百千。<lb/></seg>
<seg xml:id="CH2a1879_CHANT_001-2a.24">足底相文。<lb/></seg>
<seg xml:id="CH2a1879_CHANT_001-2a.25">眾好具足。<lb/></seg>
<seg xml:id="CH2a1879_CHANT_001-2a.26">即時歎曰。<lb/></seg>
<seg xml:id="CH2a1879_CHANT_001-2a.27">吾等先古神仙所遺經典說。<lb/></seg>
<seg xml:id="CH2a1879_CHANT_001-2a.28">有瑞應三十二大人之相。<lb/></seg>
<seg xml:id="CH2a1879_CHANT_001-2a.29">分別具足。<lb/></seg>
<seg xml:id="CH2a1879_CHANT_001-2a.30">當趣二處。<lb/></seg>
<seg xml:id="CH2a1879_CHANT_001-2a.31">設在家者為轉輪聖王。<lb/></seg>
<seg xml:id="CH2a1879_CHANT_001-2a.32">主四天下。<lb/></seg>
<seg xml:id="CH2a1879_CHANT_001-2a.33">選擇要教。<lb/></seg>
<seg xml:id="CH2a1879_CHANT_001-2a.34">治以正法。<lb/></seg>
<seg xml:id="CH2a1879_CHANT_001-2a.35">刀杖兵甲。<lb/></seg>
<seg xml:id="CH2a1879_CHANT_001-2a.36">制而不施。<lb/></seg>
<seg xml:id="CH2a1879_CHANT_001-2a.37">假使出家。<lb/></seg>
<seg xml:id="CH2a1879_CHANT_001-2a.38">乘國捐王。<lb/></seg>
<seg xml:id="CH2a1879_CHANT_001-2a.39">當為如來至真等正覺明行成為善逝世間解無上士道法御天人師號佛世尊。<lb/></seg>
<seg xml:id="CH2a1879_CHANT_001-2a.40">寧可親觀。<lb/></seg>
<seg xml:id="CH2a1879_CHANT_001-2a.41">畢撥學志。<lb/></seg>
<seg xml:id="CH2a1879_CHANT_001-2a.42">往詣佛所。<lb/></seg>
<seg xml:id="CH2a1879_CHANT_001-2a.43">睹世尊在於樹間端嚴而坐。<lb/></seg>
<seg xml:id="CH2a1879_CHANT_001-2a.44">猶大形象。<lb/></seg>
<seg xml:id="CH2a1879_CHANT_001-2a.45">七寶合成威德巍巍。<lb/></seg>
<seg xml:id="CH2a1879_CHANT_001-2a.46">諸根寂定。<lb/></seg>
<seg xml:id="CH2a1879_CHANT_001-2a.47">道心靜然。<lb/></seg>
<seg xml:id="CH2a1879_CHANT_001-2a.48">逮最憺怕。<lb/></seg>
<seg xml:id="CH2a1879_CHANT_001-2a.49">忽然清淨。<lb/></seg>
<seg xml:id="CH2a1879_CHANT_001-2a.50">度于彼岸。<lb/></seg>
<seg xml:id="CH2a1879_CHANT_001-2a.51">猶若金山。<lb/></seg>
<seg xml:id="CH2a1879_CHANT_001-2a.52">若須彌王。<lb/></seg>
<seg xml:id="CH2a1879_CHANT_001-2a.53">猶如夜分坐於幽冥然大炬火。<lb/></seg>
<seg xml:id="CH2a1879_CHANT_001-2a.54">譬龍在深淵其水清涼。<lb/></seg>
<seg xml:id="CH2a1879_CHANT_001-2a.55">相三十二莊嚴其身。<lb/></seg>
<seg xml:id="CH2a1879_CHANT_001-2a.56">如大山王頂有大火然。<lb/></seg>
<seg xml:id="CH2a1879_CHANT_001-2a.57">如日出山岡光曜普照。<lb/></seg>
<seg xml:id="CH2a1879_CHANT_001-2a.58">如月盛滿眾星獨明。<lb/></seg>
<seg xml:id="CH2a1879_CHANT_001-2a.59">如轉輪王眷屬圍遶。<lb/></seg>
<seg xml:id="CH2a1879_CHANT_001-2a.60">八十種好遍布其體。<lb/></seg>
<seg xml:id="CH2a1879_CHANT_001-2a.61">猶若干華。<lb/></seg>
<seg xml:id="CH2a1879_CHANT_001-2a.62">各各開擺億百千光。<lb/></seg>
<seg xml:id="CH2a1879_CHANT_001-2a.63">從聖體出。<lb/></seg>
<seg xml:id="CH2a1879_CHANT_001-2a.64">畢撥學志。<lb/></seg>
<seg xml:id="CH2a1879_CHANT_001-2a.65">見佛如是。<lb/></seg>
<seg xml:id="CH2a1879_CHANT_001-2a.66">心懷欣然。<lb/></seg>
<seg xml:id="CH2a1879_CHANT_001-2a.67">如冥見光。<lb/></seg>
<seg xml:id="CH2a1879_CHANT_001-2a.68">尋趣世尊。<lb/></seg>
<seg xml:id="CH2a1879_CHANT_001-2a.69">揖讓談語。<lb/></seg>
<seg xml:id="CH2a1879_CHANT_001-2a.70">自達姓名。<lb/></seg>
<seg xml:id="CH2a1879_CHANT_001-2a.71">卻坐一面。<lb/></seg>
<seg xml:id="CH2a1879_CHANT_001-2a.72">佛為說經。<lb/></seg>
<seg xml:id="CH2a1879_CHANT_001-2a.73">解若干義。<lb/></seg>
<seg xml:id="CH2a1879_CHANT_001-2a.74">分別其慧論。<lb/></seg>
<seg xml:id="CH2a1879_CHANT_001-2a.75">佛世尊有誨悅辭布施持戒。<lb/></seg>
<seg xml:id="CH2a1879_CHANT_001-2a.76">愛欲之病。<lb/></seg>
<seg xml:id="CH2a1879_CHANT_001-2a.77">挑塵勞心。<lb/></seg>
<seg xml:id="CH2a1879_CHANT_001-2a.78">出家為上。<lb/></seg>
<seg xml:id="CH2a1879_CHANT_001-2a.79">憒擾諸品。<lb/></seg>
<seg xml:id="CH2a1879_CHANT_001-2a.80">應病授藥。<lb/></seg>
<seg xml:id="CH2a1879_CHANT_001-2a.81">尊見其心。<lb/></seg>
<seg xml:id="CH2a1879_CHANT_001-2a.82">應時柔心。<lb/></seg>
<seg xml:id="CH2a1879_CHANT_001-2a.83">狐疑蓋心。<lb/></seg>
<seg xml:id="CH2a1879_CHANT_001-2a.84">悅信之心。<lb/></seg>
<seg xml:id="CH2a1879_CHANT_001-2a.85">罪福之心。<lb/></seg>
<seg xml:id="CH2a1879_CHANT_001-2a.86">若平等心。<lb/></seg>
<seg xml:id="CH2a1879_CHANT_001-2a.87">應心與合。<lb/></seg>
<seg xml:id="CH2a1879_CHANT_001-2a.88">而為說法。<lb/></seg>
<seg xml:id="CH2a1879_CHANT_001-2a.89">如諸佛法。<lb/></seg>
<seg xml:id="CH2a1879_CHANT_001-2a.90">察其根源。<lb/></seg>
<seg xml:id="CH2a1879_CHANT_001-2a.91">而分別說苦習盡道。<lb/></seg>
<seg xml:id="CH2a1879_CHANT_001-2a.92">即於坐上。<lb/></seg>
<seg xml:id="CH2a1879_CHANT_001-2a.93">遠塵離垢。<lb/></seg>
<seg xml:id="CH2a1879_CHANT_001-2a.94">諸法眼生。<lb/></seg>
<seg xml:id="CH2a1879_CHANT_001-2a.95">現在獲度睹見法源。<lb/></seg>
<seg xml:id="CH2a1879_CHANT_001-2a.96">分別經典。<lb/></seg>
<seg xml:id="CH2a1879_CHANT_001-2a.97">拔于狐疑。<lb/></seg>
<seg xml:id="CH2a1879_CHANT_001-2a.98">得立果證。<lb/></seg>
<seg xml:id="CH2a1879_CHANT_001-2a.99">受教誨慧。<lb/></seg>
<seg xml:id="CH2a1879_CHANT_001-2a.100">致勇猛法。<lb/></seg>
<seg xml:id="CH2a1879_CHANT_001-2a.101">即從座起。<lb/></seg>
<seg xml:id="CH2a1879_CHANT_001-2a.102">更整衣服。<lb/></seg>
<seg xml:id="CH2a1879_CHANT_001-2a.103">右膝著地。<lb/></seg>
<seg xml:id="CH2a1879_CHANT_001-2a.104">稽首佛足。<lb/></seg>
<seg xml:id="CH2a1879_CHANT_001-2a.105">我初來時。<lb/></seg>
<seg xml:id="CH2a1879_CHANT_001-2a.106">觀尊足心。<lb/></seg>
<seg xml:id="CH2a1879_CHANT_001-2a.107">自說名字。<lb/></seg>
<seg xml:id="CH2a1879_CHANT_001-2a.108">觀佛相好。<lb/></seg>
<seg xml:id="CH2a1879_CHANT_001-2a.109">心懷踊躍。<lb/></seg>
<seg xml:id="CH2a1879_CHANT_001-2a.110">而失禮敬。<lb/></seg>
<seg xml:id="CH2a1879_CHANT_001-2a.111">爾時世尊告大迦葉。<lb/></seg>
<seg xml:id="CH2a1879_CHANT_001-2a.112">是故賢者。<lb/></seg>
<seg xml:id="CH2a1879_CHANT_001-2a.113">從今以往。<lb/></seg>
<seg xml:id="CH2a1879_CHANT_001-2a.114">若族姓子。<lb/></seg>
<seg xml:id="CH2a1879_CHANT_001-2a.115">有所至到。<lb/></seg>
<seg xml:id="CH2a1879_CHANT_001-2a.116">心念猶月。<lb/></seg>
<seg xml:id="CH2a1879_CHANT_001-2a.117">如月光照種姓光明威曜。<lb/></seg>
<seg xml:id="CH2a1879_CHANT_001-2a.118">如是族姓子。<lb/></seg>
<seg xml:id="CH2a1879_CHANT_001-2a.119">開目而行。<lb/></seg>
<seg xml:id="CH2a1879_CHANT_001-2a.120">如是迦葉。<lb/></seg>
<seg xml:id="CH2a1879_CHANT_001-2a.121">從今日始。<lb/></seg>
<seg xml:id="CH2a1879_CHANT_001-2a.122">若族姓子。<lb/></seg>
<seg xml:id="CH2a1879_CHANT_001-2a.123">制心修行。<lb/></seg>
<seg xml:id="CH2a1879_CHANT_001-2a.124">如月盛滿遊行空時。<lb/></seg>
<seg xml:id="CH2a1879_CHANT_001-2a.125">是故迦葉從今日始。<lb/></seg>
<seg xml:id="CH2a1879_CHANT_001-2a.126">族姓子所遊至處。<lb/></seg>
<seg xml:id="CH2a1879_CHANT_001-2a.127">制心修行。<lb/></seg>
<seg xml:id="CH2a1879_CHANT_001-2a.128">猶如日光照於天下。<lb/></seg>
<seg xml:id="CH2a1879_CHANT_001-2a.129">其族姓子。<lb/></seg>
<seg xml:id="CH2a1879_CHANT_001-2a.130">未曾閉目。<lb/></seg>
<seg xml:id="CH2a1879_CHANT_001-2a.131">制心修行。<lb/></seg>
<seg xml:id="CH2a1879_CHANT_001-2a.132">猶如日光。<lb/></seg>
<seg xml:id="CH2a1879_CHANT_001-2a.133">亦當如是。<lb/></seg>
<seg xml:id="CH2a1879_CHANT_001-2a.134">佛告迦葉。<lb/></seg>
<seg xml:id="CH2a1879_CHANT_001-2a.135">從今日始。<lb/></seg>
<seg xml:id="CH2a1879_CHANT_001-2a.136">制心修行。<lb/></seg>
<seg xml:id="CH2a1879_CHANT_001-2a.137">猶如蜜蜂。<lb/></seg>
<seg xml:id="CH2a1879_CHANT_001-2a.138">所至到處。<lb/></seg>
<seg xml:id="CH2a1879_CHANT_001-2a.139">多所發起。<lb/></seg>
<seg xml:id="CH2a1879_CHANT_001-2a.140">猶如蜜蜂採諸花味不萎色香。<lb/></seg>
<seg xml:id="CH2a1879_CHANT_001-2a.141">若族姓子。<lb/></seg>
<seg xml:id="CH2a1879_CHANT_001-2a.142">制心修行。<lb/></seg>
<seg xml:id="CH2a1879_CHANT_001-2a.143">從今日始。<lb/></seg>
<seg xml:id="CH2a1879_CHANT_001-2a.144">造行如是。<lb/></seg>
<seg xml:id="CH2a1879_CHANT_001-2a.145">佛告迦葉。<lb/></seg>
<seg xml:id="CH2a1879_CHANT_001-2a.146">從今已往。<lb/></seg>
<seg xml:id="CH2a1879_CHANT_001-2a.147">制心修行。<lb/></seg>
<seg xml:id="CH2a1879_CHANT_001-2a.148">當如地水火風。<lb/></seg>
<seg xml:id="CH2a1879_CHANT_001-2a.149">得淨不喜。<lb/></seg>
<seg xml:id="CH2a1879_CHANT_001-2a.150">得諸不淨屎尿膿血死蛇死人污露。<lb/></seg>
<seg xml:id="CH2a1879_CHANT_001-2a.151">不以愁憂。<lb/></seg>
<seg xml:id="CH2a1879_CHANT_001-2a.152">若得華香金銀七寶五種彩色。<lb/></seg>
<seg xml:id="CH2a1879_CHANT_001-2a.153">不以喜悅。<lb/></seg>
<seg xml:id="CH2a1879_CHANT_001-2a.154">無增無減族姓子。<lb/></seg>
<seg xml:id="CH2a1879_CHANT_001-2a.155">制心修行。<lb/></seg>
<seg xml:id="CH2a1879_CHANT_001-2a.156">亦當如是。<lb/></seg>
<seg xml:id="CH2a1879_CHANT_001-2a.157">嗟歎稱譽。<lb/></seg>
<seg xml:id="CH2a1879_CHANT_001-2a.158">安樂歡豫。<lb/></seg>
<seg xml:id="CH2a1879_CHANT_001-2a.159">不以為悅。<lb/></seg>
<seg xml:id="CH2a1879_CHANT_001-2a.160">若遇誹謗眾苦惱患。<lb/></seg>
<seg xml:id="CH2a1879_CHANT_001-2a.161">不以愁憂。<lb/></seg>
</p>
<p>
<seg xml:id="CH2a1879_CHANT_001-3a.1"><pb xml:id="CH2a1879_CHANT_001-3a" ed="CHANT" n="001-3a"/><lb/></seg>
<seg xml:id="CH2a1879_CHANT_001-3a.2">佛告迦葉。<lb/></seg>
<seg xml:id="CH2a1879_CHANT_001-3a.3">從今日始。<lb/></seg>
<seg xml:id="CH2a1879_CHANT_001-3a.4">族姓子。<lb/></seg>
<seg xml:id="CH2a1879_CHANT_001-3a.5">制心修行。<lb/></seg>
<seg xml:id="CH2a1879_CHANT_001-3a.6">當如拂淨物。<lb/></seg>
<seg xml:id="CH2a1879_CHANT_001-3a.7">亦拂不淨。<lb/></seg>
<seg xml:id="CH2a1879_CHANT_001-3a.8">亦拂屎尿涕唾膿血死狗死蛇死人污露。<lb/></seg>
<seg xml:id="CH2a1879_CHANT_001-3a.9">不以淨悅。<lb/></seg>
<seg xml:id="CH2a1879_CHANT_001-3a.10">不淨不憂。<lb/></seg>
<seg xml:id="CH2a1879_CHANT_001-3a.11">若族姓子。<lb/></seg>
<seg xml:id="CH2a1879_CHANT_001-3a.12">制心修行。<lb/></seg>
<seg xml:id="CH2a1879_CHANT_001-3a.13">亦當如是。<lb/></seg>
<seg xml:id="CH2a1879_CHANT_001-3a.14">佛告迦葉。<lb/></seg>
<seg xml:id="CH2a1879_CHANT_001-3a.15">從今以往。<lb/></seg>
<seg xml:id="CH2a1879_CHANT_001-3a.16">制心修行。<lb/></seg>
<seg xml:id="CH2a1879_CHANT_001-3a.17">子如掃帚。<lb/></seg>
<seg xml:id="CH2a1879_CHANT_001-3a.18">淨亦掃不淨亦掃。<lb/></seg>
<seg xml:id="CH2a1879_CHANT_001-3a.19">佛告迦葉。<lb/></seg>
<seg xml:id="CH2a1879_CHANT_001-3a.20">從今以往。<lb/></seg>
<seg xml:id="CH2a1879_CHANT_001-3a.21">族姓子。<lb/></seg>
<seg xml:id="CH2a1879_CHANT_001-3a.22">制心修行。<lb/></seg>
<seg xml:id="CH2a1879_CHANT_001-3a.23">當如凶祝子。<lb/></seg>
<seg xml:id="CH2a1879_CHANT_001-3a.24">常低頭行。<lb/></seg>
<seg xml:id="CH2a1879_CHANT_001-3a.25">在所至到。<lb/></seg>
<seg xml:id="CH2a1879_CHANT_001-3a.26">常內其手。<lb/></seg>
<seg xml:id="CH2a1879_CHANT_001-3a.27">若裸形人。<lb/></seg>
<seg xml:id="CH2a1879_CHANT_001-3a.28">羞身不蔽。<lb/></seg>
<seg xml:id="CH2a1879_CHANT_001-3a.29">在於世間。<lb/></seg>
<seg xml:id="CH2a1879_CHANT_001-3a.30">趣欲活命。<lb/></seg>
<seg xml:id="CH2a1879_CHANT_001-3a.31">不說本姓。<lb/></seg>
<seg xml:id="CH2a1879_CHANT_001-3a.32">若可不可。<lb/></seg>
<seg xml:id="CH2a1879_CHANT_001-3a.33">不以自宣。<lb/></seg>
<seg xml:id="CH2a1879_CHANT_001-3a.34">若族姓子。<lb/></seg>
<seg xml:id="CH2a1879_CHANT_001-3a.35">制心修行。<lb/></seg>
<seg xml:id="CH2a1879_CHANT_001-3a.36">亦當如是。<lb/></seg>
<seg xml:id="CH2a1879_CHANT_001-3a.37">佛告迦葉。<lb/></seg>
<seg xml:id="CH2a1879_CHANT_001-3a.38">從今以往。<lb/></seg>
<seg xml:id="CH2a1879_CHANT_001-3a.39">族姓子。<lb/></seg>
<seg xml:id="CH2a1879_CHANT_001-3a.40">制心修行。<lb/></seg>
<seg xml:id="CH2a1879_CHANT_001-3a.41">如截角牛。<lb/></seg>
<seg xml:id="CH2a1879_CHANT_001-3a.42">如牛截角。<lb/></seg>
<seg xml:id="CH2a1879_CHANT_001-3a.43">賢善柔順。<lb/></seg>
<seg xml:id="CH2a1879_CHANT_001-3a.44">不貪四事。<lb/></seg>
<seg xml:id="CH2a1879_CHANT_001-3a.45">詣於四衢。<lb/></seg>
<seg xml:id="CH2a1879_CHANT_001-3a.46">於四衢道。<lb/></seg>
<seg xml:id="CH2a1879_CHANT_001-3a.47">無有門戶。<lb/></seg>
<seg xml:id="CH2a1879_CHANT_001-3a.48">而危其命。<lb/></seg>
<seg xml:id="CH2a1879_CHANT_001-3a.49">若族姓子。<lb/></seg>
<seg xml:id="CH2a1879_CHANT_001-3a.50">制心修行。<lb/></seg>
<seg xml:id="CH2a1879_CHANT_001-3a.51">亦當如是。<lb/></seg>
<seg xml:id="CH2a1879_CHANT_001-3a.52">佛告迦葉。<lb/></seg>
<seg xml:id="CH2a1879_CHANT_001-3a.53">從今以往。<lb/></seg>
<seg xml:id="CH2a1879_CHANT_001-3a.54">制心修行。<lb/></seg>
<seg xml:id="CH2a1879_CHANT_001-3a.55">當如鐵釜。<lb/></seg>
<seg xml:id="CH2a1879_CHANT_001-3a.56">又如諸燈。<lb/></seg>
<seg xml:id="CH2a1879_CHANT_001-3a.57">如釜燈穿多有孔漏滿中油脂。<lb/></seg>
<seg xml:id="CH2a1879_CHANT_001-3a.58">如明眼人從一邊觀釜燈諸孔脂油漏出。<lb/></seg>
<seg xml:id="CH2a1879_CHANT_001-3a.59">各各墮地。<lb/></seg>
<seg xml:id="CH2a1879_CHANT_001-3a.60">若族姓子。<lb/></seg>
<seg xml:id="CH2a1879_CHANT_001-3a.61">察身非常。<lb/></seg>
<seg xml:id="CH2a1879_CHANT_001-3a.62">四大合成。<lb/></seg>
<seg xml:id="CH2a1879_CHANT_001-3a.63">九孔穿漏。<lb/></seg>
<seg xml:id="CH2a1879_CHANT_001-3a.64">皆出不淨。<lb/></seg>
<seg xml:id="CH2a1879_CHANT_001-3a.65">不貪樂身。<lb/></seg>
<seg xml:id="CH2a1879_CHANT_001-3a.66">不以為奇。<lb/></seg>
</p>
<p>
<seg xml:id="CH2a1879_CHANT_001-4a.1"><pb xml:id="CH2a1879_CHANT_001-4a" ed="CHANT" n="001-4a"/><lb/></seg>
<seg xml:id="CH2a1879_CHANT_001-4a.2">於是大迦葉。<lb/></seg>
<seg xml:id="CH2a1879_CHANT_001-4a.3">從佛世尊。<lb/></seg>
<seg xml:id="CH2a1879_CHANT_001-4a.4">聞月喻行即受諷誦觀八脫門。<lb/></seg>
<seg xml:id="CH2a1879_CHANT_001-4a.5">佛告迦葉。<lb/></seg>
<seg xml:id="CH2a1879_CHANT_001-4a.6">詣光曜樹。<lb/></seg>
<seg xml:id="CH2a1879_CHANT_001-4a.7">迦葉應曰。<lb/></seg>
<seg xml:id="CH2a1879_CHANT_001-4a.8">唯然世尊。<lb/></seg>
<seg xml:id="CH2a1879_CHANT_001-4a.9">即從坐起。<lb/></seg>
<seg xml:id="CH2a1879_CHANT_001-4a.10">在佛後住。<lb/></seg>
<seg xml:id="CH2a1879_CHANT_001-4a.11">時佛與大迦葉。<lb/></seg>
<seg xml:id="CH2a1879_CHANT_001-4a.12">出其叢樹。<lb/></seg>
<seg xml:id="CH2a1879_CHANT_001-4a.13">詣異叢樹。<lb/></seg>
<seg xml:id="CH2a1879_CHANT_001-4a.14">尋復出去。<lb/></seg>
<seg xml:id="CH2a1879_CHANT_001-4a.15">坐異樹下。<lb/></seg>
<seg xml:id="CH2a1879_CHANT_001-4a.16">告大迦葉。<lb/></seg>
<seg xml:id="CH2a1879_CHANT_001-4a.17">於此樹下。<lb/></seg>
<seg xml:id="CH2a1879_CHANT_001-4a.18">為如來敷座。<lb/></seg>
<seg xml:id="CH2a1879_CHANT_001-4a.19">吾身疲弊。<lb/></seg>
<seg xml:id="CH2a1879_CHANT_001-4a.20">其背甚痛。<lb/></seg>
<seg xml:id="CH2a1879_CHANT_001-4a.21">迦葉受教。<lb/></seg>
<seg xml:id="CH2a1879_CHANT_001-4a.22">促疾促疾。<lb/></seg>
<seg xml:id="CH2a1879_CHANT_001-4a.23">為佛敷座。<lb/></seg>
<seg xml:id="CH2a1879_CHANT_001-4a.24">令其方正。<lb/></seg>
<seg xml:id="CH2a1879_CHANT_001-4a.25">敷座已竟。<lb/></seg>
<seg xml:id="CH2a1879_CHANT_001-4a.26">前白大聖。<lb/></seg>
<seg xml:id="CH2a1879_CHANT_001-4a.27">敷座已訖。<lb/></seg>
<seg xml:id="CH2a1879_CHANT_001-4a.28">唯願就席。<lb/></seg>
<seg xml:id="CH2a1879_CHANT_001-4a.29">佛尋坐竟。<lb/></seg>
<seg xml:id="CH2a1879_CHANT_001-4a.30">告迦葉曰。<lb/></seg>
<seg xml:id="CH2a1879_CHANT_001-4a.31">是地柔軟。<lb/></seg>
<seg xml:id="CH2a1879_CHANT_001-4a.32">細滑妙好。<lb/></seg>
<seg xml:id="CH2a1879_CHANT_001-4a.33">迦葉曰。<lb/></seg>
<seg xml:id="CH2a1879_CHANT_001-4a.34">唯然世尊。<lb/></seg>
<seg xml:id="CH2a1879_CHANT_001-4a.35">彼地此地。<lb/></seg>
<seg xml:id="CH2a1879_CHANT_001-4a.36">今者人身。<lb/></seg>
<seg xml:id="CH2a1879_CHANT_001-4a.37">曾歸此地。<lb/></seg>
<seg xml:id="CH2a1879_CHANT_001-4a.38">唯然世尊。<lb/></seg>
<seg xml:id="CH2a1879_CHANT_001-4a.39">歸於盡滅。<lb/></seg>
<seg xml:id="CH2a1879_CHANT_001-4a.40">持心忍辱。<lb/></seg>
<seg xml:id="CH2a1879_CHANT_001-4a.41">當如是地。<lb/></seg>
<seg xml:id="CH2a1879_CHANT_001-4a.42">今我法衣。<lb/></seg>
<seg xml:id="CH2a1879_CHANT_001-4a.43">亦猶柔好。<lb/></seg>
<seg xml:id="CH2a1879_CHANT_001-4a.44">願佛愍傷。<lb/></seg>
<seg xml:id="CH2a1879_CHANT_001-4a.45">加哀受之。<lb/></seg>
</p>
<p>
<seg xml:id="CH2a1879_CHANT_001-5a.1"><pb xml:id="CH2a1879_CHANT_001-5a" ed="CHANT" n="001-5a"/><lb/></seg>
<seg xml:id="CH2a1879_CHANT_001-5a.2">佛告迦葉。<lb/></seg>
<seg xml:id="CH2a1879_CHANT_001-5a.3">假使我受柔軟絳衣。<lb/></seg>
<seg xml:id="CH2a1879_CHANT_001-5a.4">汝服何等。<lb/></seg>
<seg xml:id="CH2a1879_CHANT_001-5a.5">迦葉白佛。<lb/></seg>
<seg xml:id="CH2a1879_CHANT_001-5a.6">往古諸世尊讚譽。<lb/></seg>
<seg xml:id="CH2a1879_CHANT_001-5a.7">若族姓子。<lb/></seg>
<seg xml:id="CH2a1879_CHANT_001-5a.8">著塚間死人弊衣及五納衣。<lb/></seg>
<seg xml:id="CH2a1879_CHANT_001-5a.9">為安諸天及世間人。<lb/></seg>
<seg xml:id="CH2a1879_CHANT_001-5a.10">佛言。<lb/></seg>
<seg xml:id="CH2a1879_CHANT_001-5a.11">善哉善哉迦葉。<lb/></seg>
<seg xml:id="CH2a1879_CHANT_001-5a.12">多所哀愍。<lb/></seg>
<seg xml:id="CH2a1879_CHANT_001-5a.13">多所安隱。<lb/></seg>
<seg xml:id="CH2a1879_CHANT_001-5a.14">著弊納衣。<lb/></seg>
<seg xml:id="CH2a1879_CHANT_001-5a.15">往古諸佛。<lb/></seg>
<seg xml:id="CH2a1879_CHANT_001-5a.16">所稱歎者。<lb/></seg>
<seg xml:id="CH2a1879_CHANT_001-5a.17">迦葉汝起促取水來。<lb/></seg>
<seg xml:id="CH2a1879_CHANT_001-5a.18">吾甚飢渴。<lb/></seg>
<seg xml:id="CH2a1879_CHANT_001-5a.19">意欲飲水。<lb/></seg>
<seg xml:id="CH2a1879_CHANT_001-5a.20">唯然世尊。<lb/></seg>
<seg xml:id="CH2a1879_CHANT_001-5a.21">即受教起。<lb/></seg>
<seg xml:id="CH2a1879_CHANT_001-5a.22">稽首足下。<lb/></seg>
<seg xml:id="CH2a1879_CHANT_001-5a.23">遶佛三匝。<lb/></seg>
<seg xml:id="CH2a1879_CHANT_001-5a.24">促疾促疾。<lb/></seg>
<seg xml:id="CH2a1879_CHANT_001-5a.25">欲行取水。<lb/></seg>
<seg xml:id="CH2a1879_CHANT_001-5a.26">諸比丘見尋時間之。<lb/></seg>
<seg xml:id="CH2a1879_CHANT_001-5a.27">仁為耆年。<lb/></seg>
<seg xml:id="CH2a1879_CHANT_001-5a.28">不以貢高。<lb/></seg>
<seg xml:id="CH2a1879_CHANT_001-5a.29">亦不憂慼。<lb/></seg>
<seg xml:id="CH2a1879_CHANT_001-5a.30">寂除凶欲入無所處。<lb/></seg>
<seg xml:id="CH2a1879_CHANT_001-5a.31">何因為沙門欲受具戒。<lb/></seg>
<seg xml:id="CH2a1879_CHANT_001-5a.32">今所至。<lb/></seg>
<seg xml:id="CH2a1879_CHANT_001-5a.33">迦葉報曰。<lb/></seg>
<seg xml:id="CH2a1879_CHANT_001-5a.34">汝等詣佛。<lb/></seg>
<seg xml:id="CH2a1879_CHANT_001-5a.35">以持此事。<lb/></seg>
<seg xml:id="CH2a1879_CHANT_001-5a.36">自問大聖。<lb/></seg>
<seg xml:id="CH2a1879_CHANT_001-5a.37">悉當為汝分別說之。<lb/></seg>
<seg xml:id="CH2a1879_CHANT_001-5a.38">於時賢者大迦葉。<lb/></seg>
<seg xml:id="CH2a1879_CHANT_001-5a.39">即取水來。<lb/></seg>
<seg xml:id="CH2a1879_CHANT_001-5a.40">往奉上佛。<lb/></seg>
<seg xml:id="CH2a1879_CHANT_001-5a.41">佛尋受之。<lb/></seg>
<seg xml:id="CH2a1879_CHANT_001-5a.42">飲水竟。<lb/></seg>
<seg xml:id="CH2a1879_CHANT_001-5a.43">便殘水持與。<lb/></seg>
<seg xml:id="CH2a1879_CHANT_001-5a.44">迦葉即受。<lb/></seg>
<seg xml:id="CH2a1879_CHANT_001-5a.45">以著一面。<lb/></seg>
<seg xml:id="CH2a1879_CHANT_001-5a.46">長跪叉手。<lb/></seg>
<seg xml:id="CH2a1879_CHANT_001-5a.47">右膝著地。<lb/></seg>
<seg xml:id="CH2a1879_CHANT_001-5a.48">更整衣服。<lb/></seg>
<seg xml:id="CH2a1879_CHANT_001-5a.49">白世尊曰。<lb/></seg>
<seg xml:id="CH2a1879_CHANT_001-5a.50">我行取水。<lb/></seg>
<seg xml:id="CH2a1879_CHANT_001-5a.51">見諸弟子及諸比丘。<lb/></seg>
<seg xml:id="CH2a1879_CHANT_001-5a.52">問我曰。<lb/></seg>
<seg xml:id="CH2a1879_CHANT_001-5a.53">仁為耆年。<lb/></seg>
<seg xml:id="CH2a1879_CHANT_001-5a.54">不以貢高。<lb/></seg>
<seg xml:id="CH2a1879_CHANT_001-5a.55">不以憂慼。<lb/></seg>
<seg xml:id="CH2a1879_CHANT_001-5a.56">亦不癡妄。<lb/></seg>
<seg xml:id="CH2a1879_CHANT_001-5a.57">寂諸四事眾欲之凶。<lb/></seg>
<seg xml:id="CH2a1879_CHANT_001-5a.58">我自捨六十佉犁金妙珍寶犁牛千具。<lb/></seg>
<seg xml:id="CH2a1879_CHANT_001-5a.59">棄妻玉女天下第一。<lb/></seg>
<seg xml:id="CH2a1879_CHANT_001-5a.60">其有世間能成羅漢。<lb/></seg>
<seg xml:id="CH2a1879_CHANT_001-5a.61">吾當從受。<lb/></seg>
<seg xml:id="CH2a1879_CHANT_001-5a.62">今者弟子。<lb/></seg>
<seg xml:id="CH2a1879_CHANT_001-5a.63">諸比丘眾。<lb/></seg>
<seg xml:id="CH2a1879_CHANT_001-5a.64">悉來問吾。<lb/></seg>
<seg xml:id="CH2a1879_CHANT_001-5a.65">我時前在多子神祠。<lb/></seg>
<seg xml:id="CH2a1879_CHANT_001-5a.66">在藥樹下。<lb/></seg>
<seg xml:id="CH2a1879_CHANT_001-5a.67">噉其果蓏。<lb/></seg>
<seg xml:id="CH2a1879_CHANT_001-5a.68">於是世尊。<lb/></seg>
<seg xml:id="CH2a1879_CHANT_001-5a.69">未受具戒。<lb/></seg>
<seg xml:id="CH2a1879_CHANT_001-5a.70">爾時世尊。<lb/></seg>
<seg xml:id="CH2a1879_CHANT_001-5a.71">遊於王舍城。<lb/></seg>
<seg xml:id="CH2a1879_CHANT_001-5a.72">我時在竹樹間迦蘭園。<lb/></seg>
<seg xml:id="CH2a1879_CHANT_001-5a.73">明旦著衣。<lb/></seg>
<seg xml:id="CH2a1879_CHANT_001-5a.74">持鉢入城分衛。<lb/></seg>
<seg xml:id="CH2a1879_CHANT_001-5a.75">見日大殿有千光出。<lb/></seg>
<seg xml:id="CH2a1879_CHANT_001-5a.76">時佛世尊。<lb/></seg>
<seg xml:id="CH2a1879_CHANT_001-5a.77">在王舍城迦蘭竹樹間。<lb/></seg>
<seg xml:id="CH2a1879_CHANT_001-5a.78">時見世尊。<lb/></seg>
<seg xml:id="CH2a1879_CHANT_001-5a.79">吾自憶念。<lb/></seg>
<seg xml:id="CH2a1879_CHANT_001-5a.80">謂日更出。<lb/></seg>
<seg xml:id="CH2a1879_CHANT_001-5a.81">若大天神。<lb/></seg>
<seg xml:id="CH2a1879_CHANT_001-5a.82">夜忽如晝。<lb/></seg>
<seg xml:id="CH2a1879_CHANT_001-5a.83">時佛哺時從宴坐起。<lb/></seg>
<seg xml:id="CH2a1879_CHANT_001-5a.84">如月宮殿振大光明。<lb/></seg>
<seg xml:id="CH2a1879_CHANT_001-5a.85">則以覆蔽諸日月光。<lb/></seg>
<seg xml:id="CH2a1879_CHANT_001-5a.86">譬如大炬照於暗冥。<lb/></seg>
<seg xml:id="CH2a1879_CHANT_001-5a.87">佛在弟子眾中。<lb/></seg>
<seg xml:id="CH2a1879_CHANT_001-5a.88">威神光明。<lb/></seg>
<seg xml:id="CH2a1879_CHANT_001-5a.89">亦復如是。<lb/></seg>
<seg xml:id="CH2a1879_CHANT_001-5a.90">為諸比丘。<lb/></seg>
<seg xml:id="CH2a1879_CHANT_001-5a.91">講說經法。<lb/></seg>
<seg xml:id="CH2a1879_CHANT_001-5a.92">如轉輪王。<lb/></seg>
<seg xml:id="CH2a1879_CHANT_001-5a.93">與諸子眷屬俱。<lb/></seg>
<seg xml:id="CH2a1879_CHANT_001-5a.94">與無央數眾比丘俱。<lb/></seg>
<seg xml:id="CH2a1879_CHANT_001-5a.95">吾爾時觀死不睹見。<lb/></seg>
<seg xml:id="CH2a1879_CHANT_001-5a.96">諸比丘眾。<lb/></seg>
<seg xml:id="CH2a1879_CHANT_001-5a.97">無能受者。<lb/></seg>
<seg xml:id="CH2a1879_CHANT_001-5a.98">無能為師。<lb/></seg>
<seg xml:id="CH2a1879_CHANT_001-5a.99">唯獨如來。<lb/></seg>
<seg xml:id="CH2a1879_CHANT_001-5a.100">將出世間。<lb/></seg>
<seg xml:id="CH2a1879_CHANT_001-5a.101">興隆道化。<lb/></seg>
<seg xml:id="CH2a1879_CHANT_001-5a.102">而取滅度。<lb/></seg>
<seg xml:id="CH2a1879_CHANT_001-5a.103">今諸比丘。<lb/></seg>
<seg xml:id="CH2a1879_CHANT_001-5a.104">故來問我。<lb/></seg>
<seg xml:id="CH2a1879_CHANT_001-5a.105">爾時世尊。<lb/></seg>
<seg xml:id="CH2a1879_CHANT_001-5a.106">告迦葉曰。<lb/></seg>
<seg xml:id="CH2a1879_CHANT_001-5a.107">多有比丘。<lb/></seg>
<seg xml:id="CH2a1879_CHANT_001-5a.108">不了善惡。<lb/></seg>
<seg xml:id="CH2a1879_CHANT_001-5a.109">覺與不覺。<lb/></seg>
<seg xml:id="CH2a1879_CHANT_001-5a.110">不解福田。<lb/></seg>
<seg xml:id="CH2a1879_CHANT_001-5a.111">諸法之處多有義理。<lb/></seg>
<seg xml:id="CH2a1879_CHANT_001-5a.112">是說第一。<lb/></seg>
<seg xml:id="CH2a1879_CHANT_001-5a.113">迦葉最尊。<lb/></seg>
<seg xml:id="CH2a1879_CHANT_001-5a.114">不以貢高。<lb/></seg>
<seg xml:id="CH2a1879_CHANT_001-5a.115">平等無憂。<lb/></seg>
<seg xml:id="CH2a1879_CHANT_001-5a.116">寂諸四事諸欲之凶。<lb/></seg>
<seg xml:id="CH2a1879_CHANT_001-5a.117">第一成就。<lb/></seg>
<seg xml:id="CH2a1879_CHANT_001-5a.118">受具足戒。<lb/></seg>
<seg xml:id="CH2a1879_CHANT_001-5a.119">佛說如是。<lb/></seg>
<seg xml:id="CH2a1879_CHANT_001-5a.120">賢者迦葉。<lb/></seg>
<seg xml:id="CH2a1879_CHANT_001-5a.121">及諸比丘莫不歡喜。<lb/></seg>
</p>
</div>
</body>
</text>
</TEI>
