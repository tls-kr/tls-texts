<TEI xmlns="http://www.tei-c.org/ns/1.0" xml:id="CH2a1892">
<teiHeader>
<fileDesc>
<titleStmt>
<title>佛說盂蘭盆經</title>
</titleStmt>
<editionStmt><edition><idno type="kanripo">CH2a1892</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>佛說盂蘭盆經</head>
<p>
<seg xml:id="CH2a1892_CHANT_001-1a.1"><pb xml:id="CH2a1892_CHANT_001-1a" ed="CHANT" n="001-1a"/><lb/></seg>
<seg xml:id="CH2a1892_CHANT_001-1a.2">聞如是。<lb/></seg>
<seg xml:id="CH2a1892_CHANT_001-1a.3">一時佛在舍衛國祇樹給孤獨園。<lb/></seg>
<seg xml:id="CH2a1892_CHANT_001-1a.4">大目乾連始得六通。<lb/></seg>
<seg xml:id="CH2a1892_CHANT_001-1a.5">欲度父母報乳哺之恩。<lb/></seg>
<seg xml:id="CH2a1892_CHANT_001-1a.6">即以道眼觀視世間。<lb/></seg>
<seg xml:id="CH2a1892_CHANT_001-1a.7">見其亡母生餓鬼中。<lb/></seg>
<seg xml:id="CH2a1892_CHANT_001-1a.8">不見飲食皮骨連立。<lb/></seg>
<seg xml:id="CH2a1892_CHANT_001-1a.9">目連悲哀。<lb/></seg>
<seg xml:id="CH2a1892_CHANT_001-1a.10">即鉢盛飯往餉其母。<lb/></seg>
<seg xml:id="CH2a1892_CHANT_001-1a.11">母得鉢飯。<lb/></seg>
<seg xml:id="CH2a1892_CHANT_001-1a.12">便以左手障飯右手搏飯食未入口化成火炭。<lb/></seg>
<seg xml:id="CH2a1892_CHANT_001-1a.13">遂不得食。<lb/></seg>
<seg xml:id="CH2a1892_CHANT_001-1a.14">目連大叫悲號啼泣。<lb/></seg>
<seg xml:id="CH2a1892_CHANT_001-1a.15">馳還白佛。<lb/></seg>
<seg xml:id="CH2a1892_CHANT_001-1a.16">具陳如此。<lb/></seg>
</p>
<p>
<seg xml:id="CH2a1892_CHANT_001-2a.1"><pb xml:id="CH2a1892_CHANT_001-2a" ed="CHANT" n="001-2a"/><lb/></seg>
<seg xml:id="CH2a1892_CHANT_001-2a.2">佛言。<lb/></seg>
<seg xml:id="CH2a1892_CHANT_001-2a.3">汝母罪根深結。<lb/></seg>
<seg xml:id="CH2a1892_CHANT_001-2a.4">非汝一人力所奈何。<lb/></seg>
<seg xml:id="CH2a1892_CHANT_001-2a.5">汝雖孝順聲動天地。<lb/></seg>
<seg xml:id="CH2a1892_CHANT_001-2a.6">天神地神邪魔外道。<lb/></seg>
<seg xml:id="CH2a1892_CHANT_001-2a.7">道士四天王神。<lb/></seg>
<seg xml:id="CH2a1892_CHANT_001-2a.8">亦不能奈何。<lb/></seg>
<seg xml:id="CH2a1892_CHANT_001-2a.9">當須十方眾僧威神之力。<lb/></seg>
<seg xml:id="CH2a1892_CHANT_001-2a.10">乃得解脫。<lb/></seg>
</p>
<p>
<seg xml:id="CH2a1892_CHANT_001-3a.1"><pb xml:id="CH2a1892_CHANT_001-3a" ed="CHANT" n="001-3a"/><lb/></seg>
<seg xml:id="CH2a1892_CHANT_001-3a.2">吾今當為汝說救濟之法。<lb/></seg>
<seg xml:id="CH2a1892_CHANT_001-3a.3">令一切難皆離憂苦罪障消除。<lb/></seg>
</p>
<p>
<seg xml:id="CH2a1892_CHANT_001-3a.4">佛告目蓮。<lb/></seg>
<seg xml:id="CH2a1892_CHANT_001-3a.5">十方眾僧於七月十五日僧自恣時。<lb/></seg>
<seg xml:id="CH2a1892_CHANT_001-3a.6">當為七世父母。<lb/></seg>
<seg xml:id="CH2a1892_CHANT_001-3a.7">及現在父母厄難中者。<lb/></seg>
<seg xml:id="CH2a1892_CHANT_001-3a.8">具飯百味五果汲灌盆器。<lb/></seg>
<seg xml:id="CH2a1892_CHANT_001-3a.9">香油錠燭床敷臥具。<lb/></seg>
<seg xml:id="CH2a1892_CHANT_001-3a.10">盡世甘美以著盆中。<lb/></seg>
<seg xml:id="CH2a1892_CHANT_001-3a.11">供養十方大德眾僧。<lb/></seg>
<seg xml:id="CH2a1892_CHANT_001-3a.12">當此之日。<lb/></seg>
<seg xml:id="CH2a1892_CHANT_001-3a.13">一切聖眾或在山間禪定或得四道果。<lb/></seg>
<seg xml:id="CH2a1892_CHANT_001-3a.14">或樹下經行。<lb/></seg>
<seg xml:id="CH2a1892_CHANT_001-3a.15">或六通自在教化聲聞緣覺。<lb/></seg>
<seg xml:id="CH2a1892_CHANT_001-3a.16">或十地菩薩大人權現比丘。<lb/></seg>
<seg xml:id="CH2a1892_CHANT_001-3a.17">在大眾中皆同一心受鉢和羅飯。<lb/></seg>
<seg xml:id="CH2a1892_CHANT_001-3a.18">具清淨戒聖眾之道其德汪洋。<lb/></seg>
<seg xml:id="CH2a1892_CHANT_001-3a.19">其有供養此等自恣僧者。<lb/></seg>
<seg xml:id="CH2a1892_CHANT_001-3a.20">現在父母七世父母六種親屬。<lb/></seg>
<seg xml:id="CH2a1892_CHANT_001-3a.21">得出三途之苦。<lb/></seg>
<seg xml:id="CH2a1892_CHANT_001-3a.22">應時解脫衣食自然。<lb/></seg>
<seg xml:id="CH2a1892_CHANT_001-3a.23">若復有人父母現在者福樂百年。<lb/></seg>
<seg xml:id="CH2a1892_CHANT_001-3a.24">若已亡七世父母生天。<lb/></seg>
<seg xml:id="CH2a1892_CHANT_001-3a.25">自在化生入天華光。<lb/></seg>
<seg xml:id="CH2a1892_CHANT_001-3a.26">受無量快樂時佛敕十方眾僧。<lb/></seg>
<seg xml:id="CH2a1892_CHANT_001-3a.27">皆先為施主家呪願。<lb/></seg>
<seg xml:id="CH2a1892_CHANT_001-3a.28">七世父母。<lb/></seg>
<seg xml:id="CH2a1892_CHANT_001-3a.29">行禪定意然後受食。<lb/></seg>
<seg xml:id="CH2a1892_CHANT_001-3a.30">初受盆時。<lb/></seg>
<seg xml:id="CH2a1892_CHANT_001-3a.31">先安在佛塔前。<lb/></seg>
<seg xml:id="CH2a1892_CHANT_001-3a.32">眾僧呪願竟。<lb/></seg>
<seg xml:id="CH2a1892_CHANT_001-3a.33">便自受食。<lb/></seg>
</p>
<p>
<seg xml:id="CH2a1892_CHANT_001-4a.1"><pb xml:id="CH2a1892_CHANT_001-4a" ed="CHANT" n="001-4a"/><lb/></seg>
<seg xml:id="CH2a1892_CHANT_001-4a.2">爾時目連比丘及此大會大菩薩眾。<lb/></seg>
<seg xml:id="CH2a1892_CHANT_001-4a.3">皆大歡喜。<lb/></seg>
<seg xml:id="CH2a1892_CHANT_001-4a.4">而目連悲啼泣聲釋然除滅。<lb/></seg>
<seg xml:id="CH2a1892_CHANT_001-4a.5">是時目連其母。<lb/></seg>
<seg xml:id="CH2a1892_CHANT_001-4a.6">即於是日得脫一劫餓鬼之苦。<lb/></seg>
<seg xml:id="CH2a1892_CHANT_001-4a.7">爾時目連復白佛言。<lb/></seg>
<seg xml:id="CH2a1892_CHANT_001-4a.8">弟子所生父母。<lb/></seg>
<seg xml:id="CH2a1892_CHANT_001-4a.9">得蒙三寶功德之力。<lb/></seg>
<seg xml:id="CH2a1892_CHANT_001-4a.10">眾僧威神之力故。<lb/></seg>
<seg xml:id="CH2a1892_CHANT_001-4a.11">若未來世一切佛弟子。<lb/></seg>
<seg xml:id="CH2a1892_CHANT_001-4a.12">行孝順者亦應奉此盂蘭盆。<lb/></seg>
<seg xml:id="CH2a1892_CHANT_001-4a.13">救度現在父母乃至七世父母。<lb/></seg>
<seg xml:id="CH2a1892_CHANT_001-4a.14">為可爾不。<lb/></seg>
</p>
<p>
<seg xml:id="CH2a1892_CHANT_001-5a.1"><pb xml:id="CH2a1892_CHANT_001-5a" ed="CHANT" n="001-5a"/><lb/></seg>
<seg xml:id="CH2a1892_CHANT_001-5a.2">佛言。<lb/></seg>
<seg xml:id="CH2a1892_CHANT_001-5a.3">大善快問。<lb/></seg>
<seg xml:id="CH2a1892_CHANT_001-5a.4">我正欲說。<lb/></seg>
<seg xml:id="CH2a1892_CHANT_001-5a.5">汝今復問。<lb/></seg>
<seg xml:id="CH2a1892_CHANT_001-5a.6">善男子。<lb/></seg>
<seg xml:id="CH2a1892_CHANT_001-5a.7">若有比丘比丘尼。<lb/></seg>
<seg xml:id="CH2a1892_CHANT_001-5a.8">國王太子王子大臣宰相。<lb/></seg>
<seg xml:id="CH2a1892_CHANT_001-5a.9">三公百官萬民庶人。<lb/></seg>
<seg xml:id="CH2a1892_CHANT_001-5a.10">行孝慈者。<lb/></seg>
<seg xml:id="CH2a1892_CHANT_001-5a.11">皆應為所生現在父母。<lb/></seg>
<seg xml:id="CH2a1892_CHANT_001-5a.12">過去七世父母。<lb/></seg>
<seg xml:id="CH2a1892_CHANT_001-5a.13">於七月十五日。<lb/></seg>
<seg xml:id="CH2a1892_CHANT_001-5a.14">佛歡喜日。<lb/></seg>
<seg xml:id="CH2a1892_CHANT_001-5a.15">僧自恣日。<lb/></seg>
<seg xml:id="CH2a1892_CHANT_001-5a.16">以百味飲食安盂蘭盆中。<lb/></seg>
<seg xml:id="CH2a1892_CHANT_001-5a.17">施十方自恣僧。<lb/></seg>
<seg xml:id="CH2a1892_CHANT_001-5a.18">乞願便使現在父母壽命百年無病。<lb/></seg>
<seg xml:id="CH2a1892_CHANT_001-5a.19">無一切苦惱之患。<lb/></seg>
<seg xml:id="CH2a1892_CHANT_001-5a.20">乃至七世父母離餓鬼苦。<lb/></seg>
<seg xml:id="CH2a1892_CHANT_001-5a.21">得生天人中福樂無極。<lb/></seg>
</p>
<p>
<seg xml:id="CH2a1892_CHANT_001-6a.1"><pb xml:id="CH2a1892_CHANT_001-6a" ed="CHANT" n="001-6a"/><lb/></seg>
<seg xml:id="CH2a1892_CHANT_001-6a.2">佛告諸善男子善女人是佛弟子修孝順者。<lb/></seg>
<seg xml:id="CH2a1892_CHANT_001-6a.3">應念念中常憶父母供養乃至七世父母。<lb/></seg>
<seg xml:id="CH2a1892_CHANT_001-6a.4">年年七月十五日。<lb/></seg>
<seg xml:id="CH2a1892_CHANT_001-6a.5">常以孝順慈憶所生父母。<lb/></seg>
<seg xml:id="CH2a1892_CHANT_001-6a.6">乃至七世父母為作盂蘭盆施佛及僧。<lb/></seg>
<seg xml:id="CH2a1892_CHANT_001-6a.7">以報父母長養慈愛之恩。<lb/></seg>
<seg xml:id="CH2a1892_CHANT_001-6a.8">若一切佛弟子。<lb/></seg>
<seg xml:id="CH2a1892_CHANT_001-6a.9">應當奉持是法。<lb/></seg>
</p>
<p>
<seg xml:id="CH2a1892_CHANT_001-6a.10">爾時目連比丘。<lb/></seg>
<seg xml:id="CH2a1892_CHANT_001-6a.11">四輩弟子。<lb/></seg>
<seg xml:id="CH2a1892_CHANT_001-6a.12">聞佛所說歡喜奉行。<lb/></seg>
</p>
</div>
</body>
</text>
</TEI>
