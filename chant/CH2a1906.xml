<TEI xmlns="http://www.tei-c.org/ns/1.0" xml:id="CH2a1906">
<teiHeader>
<fileDesc>
<titleStmt>
<title>佛說摩鄧女經</title>
</titleStmt>
<editionStmt><edition><idno type="kanripo">CH2a1906</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《佛說摩鄧女經》</head>
<p>
<seg xml:id="CH2a1906_CHANT_001-1a.1"><pb xml:id="CH2a1906_CHANT_001-1a" ed="CHANT" n="001-1a"/><lb/></seg>
<seg xml:id="CH2a1906_CHANT_001-1a.2">後漢安息國三藏安世高譯<lb/></seg>
</p>
<p>
<seg xml:id="CH2a1906_CHANT_001-1a.3">聞如是。<lb/></seg>
<seg xml:id="CH2a1906_CHANT_001-1a.4">一時佛在舍衛國祇樹給孤獨園。<lb/></seg>
<seg xml:id="CH2a1906_CHANT_001-1a.5">時阿難持鉢行乞食。<lb/></seg>
<seg xml:id="CH2a1906_CHANT_001-1a.6">食已阿難隨水邊而行。<lb/></seg>
<seg xml:id="CH2a1906_CHANT_001-1a.7">見一女人在水邊擔水而去。<lb/></seg>
<seg xml:id="CH2a1906_CHANT_001-1a.8">阿難從女丐水。<lb/></seg>
<seg xml:id="CH2a1906_CHANT_001-1a.9">女即與水。<lb/></seg>
<seg xml:id="CH2a1906_CHANT_001-1a.10">女便隨阿難。<lb/></seg>
<seg xml:id="CH2a1906_CHANT_001-1a.11">視阿難所止處。<lb/></seg>
<seg xml:id="CH2a1906_CHANT_001-1a.12">女歸告其母。<lb/></seg>
<seg xml:id="CH2a1906_CHANT_001-1a.13">母名摩鄧。<lb/></seg>
<seg xml:id="CH2a1906_CHANT_001-1a.14">女於家委地臥而啼。<lb/></seg>
<seg xml:id="CH2a1906_CHANT_001-1a.15">母問女何為悲啼。<lb/></seg>
<seg xml:id="CH2a1906_CHANT_001-1a.16">女言。<lb/></seg>
<seg xml:id="CH2a1906_CHANT_001-1a.17">母欲嫁我者莫與他人。<lb/></seg>
<seg xml:id="CH2a1906_CHANT_001-1a.18">我於水邊見一沙門從我丐水。<lb/></seg>
<seg xml:id="CH2a1906_CHANT_001-1a.19">我問何字名阿難。<lb/></seg>
<seg xml:id="CH2a1906_CHANT_001-1a.20">我得阿難乃嫁。<lb/></seg>
<seg xml:id="CH2a1906_CHANT_001-1a.21">母不得者我不嫁也。<lb/></seg>
<seg xml:id="CH2a1906_CHANT_001-1a.22">母出行問阿難。<lb/></seg>
<seg xml:id="CH2a1906_CHANT_001-1a.23">阿難者承事佛。<lb/></seg>
<seg xml:id="CH2a1906_CHANT_001-1a.24">母已知還告女言。<lb/></seg>
<seg xml:id="CH2a1906_CHANT_001-1a.25">阿難事佛道。<lb/></seg>
<seg xml:id="CH2a1906_CHANT_001-1a.26">不肯為汝作夫。<lb/></seg>
<seg xml:id="CH2a1906_CHANT_001-1a.27">女啼不飲食言。<lb/></seg>
<seg xml:id="CH2a1906_CHANT_001-1a.28">母能知蠱道。<lb/></seg>
<seg xml:id="CH2a1906_CHANT_001-1a.29">母出請阿難歸飯。<lb/></seg>
<seg xml:id="CH2a1906_CHANT_001-1a.30">女大喜。<lb/></seg>
<seg xml:id="CH2a1906_CHANT_001-1a.31">母語阿難。<lb/></seg>
<seg xml:id="CH2a1906_CHANT_001-1a.32">我女欲為卿作妻。<lb/></seg>
<seg xml:id="CH2a1906_CHANT_001-1a.33">阿難言。<lb/></seg>
<seg xml:id="CH2a1906_CHANT_001-1a.34">我持戒不畜妻。<lb/></seg>
<seg xml:id="CH2a1906_CHANT_001-1a.35">復言。<lb/></seg>
<seg xml:id="CH2a1906_CHANT_001-1a.36">我女不得卿為夫者便自殺。<lb/></seg>
<seg xml:id="CH2a1906_CHANT_001-1a.37">阿難言。<lb/></seg>
<seg xml:id="CH2a1906_CHANT_001-1a.38">我師佛。<lb/></seg>
<seg xml:id="CH2a1906_CHANT_001-1a.39">不得與女人共交通。<lb/></seg>
<seg xml:id="CH2a1906_CHANT_001-1a.40">母入語女。<lb/></seg>
<seg xml:id="CH2a1906_CHANT_001-1a.41">阿難不肯為汝作夫。<lb/></seg>
<seg xml:id="CH2a1906_CHANT_001-1a.42">言其有經道者不得畜婦。<lb/></seg>
<seg xml:id="CH2a1906_CHANT_001-1a.43">女對母啼言。<lb/></seg>
<seg xml:id="CH2a1906_CHANT_001-1a.44">母道所在。<lb/></seg>
<seg xml:id="CH2a1906_CHANT_001-1a.45">母言。<lb/></seg>
<seg xml:id="CH2a1906_CHANT_001-1a.46">天下道。<lb/></seg>
<seg xml:id="CH2a1906_CHANT_001-1a.47">無有能過佛道及阿羅漢道。<lb/></seg>
<seg xml:id="CH2a1906_CHANT_001-1a.48">摩鄧女復言。<lb/></seg>
<seg xml:id="CH2a1906_CHANT_001-1a.49">但為我閉門戶無令得出。<lb/></seg>
<seg xml:id="CH2a1906_CHANT_001-1a.50">暮自當為我作夫。<lb/></seg>
<seg xml:id="CH2a1906_CHANT_001-1a.51">母閉門以蠱道縛阿難。<lb/></seg>
<seg xml:id="CH2a1906_CHANT_001-1a.52">至晡時。<lb/></seg>
<seg xml:id="CH2a1906_CHANT_001-1a.53">母為女布席臥處。<lb/></seg>
<seg xml:id="CH2a1906_CHANT_001-1a.54">女大喜自莊飯。<lb/></seg>
<seg xml:id="CH2a1906_CHANT_001-1a.55">阿難不肯前就臥處。<lb/></seg>
<seg xml:id="CH2a1906_CHANT_001-1a.56">母令中庭地出火。<lb/></seg>
<seg xml:id="CH2a1906_CHANT_001-1a.57">前牽阿難衣語阿難言。<lb/></seg>
<seg xml:id="CH2a1906_CHANT_001-1a.58">汝不為我女作夫。<lb/></seg>
<seg xml:id="CH2a1906_CHANT_001-1a.59">我擲汝火中。<lb/></seg>
<seg xml:id="CH2a1906_CHANT_001-1a.60">阿難自鄙為佛作沙門。<lb/></seg>
<seg xml:id="CH2a1906_CHANT_001-1a.61">今日反在是中不能得出。<lb/></seg>
<seg xml:id="CH2a1906_CHANT_001-1a.62">佛即持神。<lb/></seg>
<seg xml:id="CH2a1906_CHANT_001-1a.63">心知阿難。<lb/></seg>
<seg xml:id="CH2a1906_CHANT_001-1a.64">阿難還至佛所白言。<lb/></seg>
<seg xml:id="CH2a1906_CHANT_001-1a.65">我昨日行丐食。<lb/></seg>
<seg xml:id="CH2a1906_CHANT_001-1a.66">於水邊見一女人我從丐水。<lb/></seg>
<seg xml:id="CH2a1906_CHANT_001-1a.67">我還到佛所。<lb/></seg>
<seg xml:id="CH2a1906_CHANT_001-1a.68">明日有一女人名摩鄧。<lb/></seg>
<seg xml:id="CH2a1906_CHANT_001-1a.69">請我欲得歸飯我。<lb/></seg>
<seg xml:id="CH2a1906_CHANT_001-1a.70">出便牽我。<lb/></seg>
<seg xml:id="CH2a1906_CHANT_001-1a.71">欲持女與我作妻。<lb/></seg>
<seg xml:id="CH2a1906_CHANT_001-1a.72">我言。<lb/></seg>
<seg xml:id="CH2a1906_CHANT_001-1a.73">我持佛戒不得畜妻。<lb/></seg>
<seg xml:id="CH2a1906_CHANT_001-1a.74">女見阿難得脫去於家啼哭。<lb/></seg>
<seg xml:id="CH2a1906_CHANT_001-1a.75">母言。<lb/></seg>
<seg xml:id="CH2a1906_CHANT_001-1a.76">其有事佛者我道不能勝。<lb/></seg>
<seg xml:id="CH2a1906_CHANT_001-1a.77">我本不語汝耶。<lb/></seg>
<seg xml:id="CH2a1906_CHANT_001-1a.78">女啼不止續念阿難。<lb/></seg>
<seg xml:id="CH2a1906_CHANT_001-1a.79">女明日自行求索阿難。<lb/></seg>
<seg xml:id="CH2a1906_CHANT_001-1a.80">復見阿難行勾食。<lb/></seg>
<seg xml:id="CH2a1906_CHANT_001-1a.81">隨阿難背後。<lb/></seg>
<seg xml:id="CH2a1906_CHANT_001-1a.82">視阿難足視阿難面。<lb/></seg>
<seg xml:id="CH2a1906_CHANT_001-1a.83">阿難慚而避之。<lb/></seg>
<seg xml:id="CH2a1906_CHANT_001-1a.84">女復隨不止。<lb/></seg>
<seg xml:id="CH2a1906_CHANT_001-1a.85">阿難還歸佛所。<lb/></seg>
<seg xml:id="CH2a1906_CHANT_001-1a.86">女守門。<lb/></seg>
<seg xml:id="CH2a1906_CHANT_001-1a.87">阿難不出。<lb/></seg>
<seg xml:id="CH2a1906_CHANT_001-1a.88">女啼而去。<lb/></seg>
<seg xml:id="CH2a1906_CHANT_001-1a.89">阿難前白佛。<lb/></seg>
<seg xml:id="CH2a1906_CHANT_001-1a.90">摩鄧女今日復隨我。<lb/></seg>
<seg xml:id="CH2a1906_CHANT_001-1a.91">佛使追呼摩鄧女見之。<lb/></seg>
<seg xml:id="CH2a1906_CHANT_001-1a.92">佛問汝追逐阿難。<lb/></seg>
<seg xml:id="CH2a1906_CHANT_001-1a.93">何等索。<lb/></seg>
<seg xml:id="CH2a1906_CHANT_001-1a.94">女言。<lb/></seg>
<seg xml:id="CH2a1906_CHANT_001-1a.95">我聞阿難無婦。<lb/></seg>
<seg xml:id="CH2a1906_CHANT_001-1a.96">我又無夫。<lb/></seg>
<seg xml:id="CH2a1906_CHANT_001-1a.97">我欲為阿難作婦也。<lb/></seg>
<seg xml:id="CH2a1906_CHANT_001-1a.98">佛告女言。<lb/></seg>
<seg xml:id="CH2a1906_CHANT_001-1a.99">阿難沙門無發。<lb/></seg>
<seg xml:id="CH2a1906_CHANT_001-1a.100">汝有發。<lb/></seg>
<seg xml:id="CH2a1906_CHANT_001-1a.101">汝寧能剃汝頭髮不。<lb/></seg>
<seg xml:id="CH2a1906_CHANT_001-1a.102">我使阿難為汝作夫。<lb/></seg>
<seg xml:id="CH2a1906_CHANT_001-1a.103">女言。<lb/></seg>
<seg xml:id="CH2a1906_CHANT_001-1a.104">我能剃頭髮。<lb/></seg>
<seg xml:id="CH2a1906_CHANT_001-1a.105">佛言。<lb/></seg>
<seg xml:id="CH2a1906_CHANT_001-1a.106">歸報汝母。<lb/></seg>
<seg xml:id="CH2a1906_CHANT_001-1a.107">剃頭髮來。<lb/></seg>
<seg xml:id="CH2a1906_CHANT_001-1a.108">女歸到母所言。<lb/></seg>
<seg xml:id="CH2a1906_CHANT_001-1a.109">母不能為我致阿難。<lb/></seg>
<seg xml:id="CH2a1906_CHANT_001-1a.110">佛言。<lb/></seg>
<seg xml:id="CH2a1906_CHANT_001-1a.111">剃汝頭髮來。<lb/></seg>
<seg xml:id="CH2a1906_CHANT_001-1a.112">我使阿難為汝作夫。<lb/></seg>
<seg xml:id="CH2a1906_CHANT_001-1a.113">母言。<lb/></seg>
<seg xml:id="CH2a1906_CHANT_001-1a.114">子我生汝。<lb/></seg>
<seg xml:id="CH2a1906_CHANT_001-1a.115">護汝頭髮。<lb/></seg>
<seg xml:id="CH2a1906_CHANT_001-1a.116">汝何為欲為沙門作婦。<lb/></seg>
<seg xml:id="CH2a1906_CHANT_001-1a.117">國中有大豪富家。<lb/></seg>
<seg xml:id="CH2a1906_CHANT_001-1a.118">我自能嫁汝與之。<lb/></seg>
<seg xml:id="CH2a1906_CHANT_001-1a.119">女言。<lb/></seg>
<seg xml:id="CH2a1906_CHANT_001-1a.120">我生死當為阿難作婦。<lb/></seg>
<seg xml:id="CH2a1906_CHANT_001-1a.121">母言。<lb/></seg>
<seg xml:id="CH2a1906_CHANT_001-1a.122">汝何為辱我種。<lb/></seg>
<seg xml:id="CH2a1906_CHANT_001-1a.123">女言。<lb/></seg>
<seg xml:id="CH2a1906_CHANT_001-1a.124">母愛我者。<lb/></seg>
<seg xml:id="CH2a1906_CHANT_001-1a.125">當隨我心所喜。<lb/></seg>
<seg xml:id="CH2a1906_CHANT_001-1a.126">母啼泣下刀剃女頭髮。<lb/></seg>
<seg xml:id="CH2a1906_CHANT_001-1a.127">女還到佛所言。<lb/></seg>
<seg xml:id="CH2a1906_CHANT_001-1a.128">我已剃頭髮。<lb/></seg>
<seg xml:id="CH2a1906_CHANT_001-1a.129">佛言。<lb/></seg>
<seg xml:id="CH2a1906_CHANT_001-1a.130">汝愛阿難。<lb/></seg>
<seg xml:id="CH2a1906_CHANT_001-1a.131">何等。<lb/></seg>
<seg xml:id="CH2a1906_CHANT_001-1a.132">女言。<lb/></seg>
<seg xml:id="CH2a1906_CHANT_001-1a.133">我愛阿難眼。<lb/></seg>
<seg xml:id="CH2a1906_CHANT_001-1a.134">愛阿難鼻。<lb/></seg>
<seg xml:id="CH2a1906_CHANT_001-1a.135">愛阿難口。<lb/></seg>
<seg xml:id="CH2a1906_CHANT_001-1a.136">愛阿難耳。<lb/></seg>
<seg xml:id="CH2a1906_CHANT_001-1a.137">愛阿難聲。<lb/></seg>
<seg xml:id="CH2a1906_CHANT_001-1a.138">愛阿難行步。<lb/></seg>
<seg xml:id="CH2a1906_CHANT_001-1a.139">佛言。<lb/></seg>
<seg xml:id="CH2a1906_CHANT_001-1a.140">眼中但有淚。<lb/></seg>
<seg xml:id="CH2a1906_CHANT_001-1a.141">鼻中但有洟。<lb/></seg>
<seg xml:id="CH2a1906_CHANT_001-1a.142">口中但有唾。<lb/></seg>
<seg xml:id="CH2a1906_CHANT_001-1a.143">耳中但有垢。<lb/></seg>
<seg xml:id="CH2a1906_CHANT_001-1a.144">身中但有屎尿臭處不淨。<lb/></seg>
<seg xml:id="CH2a1906_CHANT_001-1a.145">其有夫妻者。<lb/></seg>
<seg xml:id="CH2a1906_CHANT_001-1a.146">便有惡露。<lb/></seg>
<seg xml:id="CH2a1906_CHANT_001-1a.147">惡露中便有子。<lb/></seg>
<seg xml:id="CH2a1906_CHANT_001-1a.148">已有子便有死亡。<lb/></seg>
<seg xml:id="CH2a1906_CHANT_001-1a.149">已有死亡便有哭泣。<lb/></seg>
<seg xml:id="CH2a1906_CHANT_001-1a.150">於是身有何益。<lb/></seg>
<seg xml:id="CH2a1906_CHANT_001-1a.151">女即自思念。<lb/></seg>
<seg xml:id="CH2a1906_CHANT_001-1a.152">身中惡露。<lb/></seg>
<seg xml:id="CH2a1906_CHANT_001-1a.153">便自正心即得阿羅漢道。<lb/></seg>
</p>
<p>
<seg xml:id="CH2a1906_CHANT_001-2a.1"><pb xml:id="CH2a1906_CHANT_001-2a" ed="CHANT" n="001-2a"/><lb/></seg>
<seg xml:id="CH2a1906_CHANT_001-2a.2">佛知已得阿羅漢道。<lb/></seg>
<seg xml:id="CH2a1906_CHANT_001-2a.3">即告女言。<lb/></seg>
<seg xml:id="CH2a1906_CHANT_001-2a.4">汝起至阿難所。<lb/></seg>
<seg xml:id="CH2a1906_CHANT_001-2a.5">女即慚而低頭。<lb/></seg>
<seg xml:id="CH2a1906_CHANT_001-2a.6">長跪於佛前言。<lb/></seg>
<seg xml:id="CH2a1906_CHANT_001-2a.7">實愚癡故逐阿難耳。<lb/></seg>
<seg xml:id="CH2a1906_CHANT_001-2a.8">今我心已開。<lb/></seg>
<seg xml:id="CH2a1906_CHANT_001-2a.9">如冥中有燈火。<lb/></seg>
<seg xml:id="CH2a1906_CHANT_001-2a.10">如人乘船船壞依岸。<lb/></seg>
<seg xml:id="CH2a1906_CHANT_001-2a.11">如盲人得扶。<lb/></seg>
<seg xml:id="CH2a1906_CHANT_001-2a.12">如老人持杖行。<lb/></seg>
<seg xml:id="CH2a1906_CHANT_001-2a.13">今佛與我道令我心開。<lb/></seg>
<seg xml:id="CH2a1906_CHANT_001-2a.14">如是諸比丘俱問佛。<lb/></seg>
<seg xml:id="CH2a1906_CHANT_001-2a.15">是女人母作蠱道。<lb/></seg>
<seg xml:id="CH2a1906_CHANT_001-2a.16">何因緣是女得阿羅漢道。<lb/></seg>
<seg xml:id="CH2a1906_CHANT_001-2a.17">佛告。<lb/></seg>
<seg xml:id="CH2a1906_CHANT_001-2a.18">諸比丘。<lb/></seg>
<seg xml:id="CH2a1906_CHANT_001-2a.19">汝欲聞知是女不。<lb/></seg>
<seg xml:id="CH2a1906_CHANT_001-2a.20">諸比丘言。<lb/></seg>
<seg xml:id="CH2a1906_CHANT_001-2a.21">我曹當受教。<lb/></seg>
<seg xml:id="CH2a1906_CHANT_001-2a.22">佛言。<lb/></seg>
<seg xml:id="CH2a1906_CHANT_001-2a.23">是摩鄧女。<lb/></seg>
<seg xml:id="CH2a1906_CHANT_001-2a.24">先世時五百世為阿難作婦。<lb/></seg>
<seg xml:id="CH2a1906_CHANT_001-2a.25">五百世中常相敬相重相貪相愛。<lb/></seg>
<seg xml:id="CH2a1906_CHANT_001-2a.26">同於我經戒中得道。<lb/></seg>
<seg xml:id="CH2a1906_CHANT_001-2a.27">於今夫妻相見如兄弟。<lb/></seg>
<seg xml:id="CH2a1906_CHANT_001-2a.28">如是佛道何用不為。<lb/></seg>
<seg xml:id="CH2a1906_CHANT_001-2a.29">佛說是經。<lb/></seg>
<seg xml:id="CH2a1906_CHANT_001-2a.30">諸比丘聞皆歡喜。<lb/></seg>
</p>
</div>
</body>
</text>
</TEI>
