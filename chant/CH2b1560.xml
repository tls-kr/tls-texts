<TEI xmlns="http://www.tei-c.org/ns/1.0" xml:id="CH2b1560">
<teiHeader>
<fileDesc>
<titleStmt>
<title>鍾司徒集一卷</title>
</titleStmt>
<editionStmt><edition><idno type="kanripo">CH2b1560</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1560_CHANT_001-1a.1"><pb xml:id="CH2b1560_CHANT_001-1a" ed="CHANT" n="001-1a"/><lb/></seg>
<seg xml:id="CH2b1560_CHANT_001-1a.2">遺榮賦</seg>
</p>
<p>
<seg xml:id="CH2b1560_CHANT_001-1a.3">散髮抽簪，<lb/></seg>
<seg xml:id="CH2b1560_CHANT_001-1a.4">永縱一壑。<lb/></seg>
</p>
<p>
<seg xml:id="CH2b1560_CHANT_001-1a.5">○《文選》沈約《樂游苑餞呂僧珍詩》注。<lb/></seg>
<seg xml:id="CH2b1560_CHANT_001-1a.6">又張協《詠史詩》注作「永絕一丘」。<lb/></seg>
<seg xml:id="CH2b1560_CHANT_001-1a.7">又張華《荅何劭詩》注。<lb/></seg>
</p>
<p>
<seg xml:id="CH2b1560_CHANT_001-2a.1"><pb xml:id="CH2b1560_CHANT_001-2a" ed="CHANT" n="001-2a"/><lb/></seg>
<seg xml:id="CH2b1560_CHANT_001-2a.2">懷士賦</seg>
</p>
<p>
<seg xml:id="CH2b1560_CHANT_001-2a.3">記遠念于興波。<lb/></seg>
</p>
<p>
<seg xml:id="CH2b1560_CHANT_001-2a.4">○《文選》江淹《雜體詩》注。<lb/></seg>
</p>
<p>
<seg xml:id="CH2b1560_CHANT_001-2a.5">菊花賦<lb/></seg>
</p>
<p>
<seg xml:id="CH2b1560_CHANT_001-3a.1"><pb xml:id="CH2b1560_CHANT_001-3a" ed="CHANT" n="001-3a"/><lb/></seg>
<seg xml:id="CH2b1560_CHANT_001-3a.2">菊花賦</seg>
</p>
<p>
<seg xml:id="CH2b1560_CHANT_001-3a.3">何秋菊之可奇兮，<lb/></seg>
<seg xml:id="CH2b1560_CHANT_001-3a.4">獨華茂乎凝霜。<lb/></seg>
<seg xml:id="CH2b1560_CHANT_001-3a.5">挺葳蕤于蒼春兮，<lb/></seg>
<seg xml:id="CH2b1560_CHANT_001-3a.6">表壯觀乎金商。<lb/></seg>
<seg xml:id="CH2b1560_CHANT_001-3a.7">延蔓蓊鬱，<lb/></seg>
<seg xml:id="CH2b1560_CHANT_001-3a.8">緣坂被岡，<lb/></seg>
<seg xml:id="CH2b1560_CHANT_001-3a.9">縹幹綠葉，<lb/></seg>
<seg xml:id="CH2b1560_CHANT_001-3a.10">青柯紅芒，<lb/></seg>
<seg xml:id="CH2b1560_CHANT_001-3a.11">華實離離，<lb/></seg>
<seg xml:id="CH2b1560_CHANT_001-3a.12">暉藻煌煌，<lb/></seg>
<seg xml:id="CH2b1560_CHANT_001-3a.13">□□規圓，<lb/></seg>
<seg xml:id="CH2b1560_CHANT_001-3a.14">芳穎四張，<lb/></seg>
<seg xml:id="CH2b1560_CHANT_001-3a.15">微風扇動，<lb/></seg>
<seg xml:id="CH2b1560_CHANT_001-3a.16">照曜垂光。<lb/></seg>
<seg xml:id="CH2b1560_CHANT_001-3a.17">于是季秋九月，<lb/></seg>
<seg xml:id="CH2b1560_CHANT_001-3a.18">日數將并，<lb/></seg>
<seg xml:id="CH2b1560_CHANT_001-3a.19">順陽應節，<lb/></seg>
<seg xml:id="CH2b1560_CHANT_001-3a.20">爰鍾福靈，<lb/></seg>
<seg xml:id="CH2b1560_CHANT_001-3a.21">置酒華堂，<lb/></seg>
<seg xml:id="CH2b1560_CHANT_001-3a.22">高會娛情。<lb/></seg>
<seg xml:id="CH2b1560_CHANT_001-3a.23">百卉彫瘁，<lb/></seg>
<seg xml:id="CH2b1560_CHANT_001-3a.24">芳菊始榮，<lb/></seg>
<seg xml:id="CH2b1560_CHANT_001-3a.25">紛葩曄曄，<lb/></seg>
<seg xml:id="CH2b1560_CHANT_001-3a.26">或黃或青。<lb/></seg>
<seg xml:id="CH2b1560_CHANT_001-3a.27">乃有毛嬙西施，<lb/></seg>
<seg xml:id="CH2b1560_CHANT_001-3a.28">荊姬秦嬴，<lb/></seg>
<seg xml:id="CH2b1560_CHANT_001-3a.29">妍姿妖豔，<lb/></seg>
<seg xml:id="CH2b1560_CHANT_001-3a.30">一顧傾城。<lb/></seg>
<seg xml:id="CH2b1560_CHANT_001-3a.31">擢纖纖之素手，<lb/></seg>
<seg xml:id="CH2b1560_CHANT_001-3a.32">宣皓腕而露形。<lb/></seg>
<seg xml:id="CH2b1560_CHANT_001-3a.33">仰撫雲髻，<lb/></seg>
<seg xml:id="CH2b1560_CHANT_001-3a.34">俯弄芳榮。<lb/></seg>
</p>
<p>
<seg xml:id="CH2b1560_CHANT_001-4a.1"><pb xml:id="CH2b1560_CHANT_001-4a" ed="CHANT" n="001-4a"/><lb/></seg>
<seg xml:id="CH2b1560_CHANT_001-4a.2">○《藝文類聚》八十一。<lb/></seg>
<seg xml:id="CH2b1560_CHANT_001-4a.3">《書鈔》一百五十五。<lb/></seg>
<seg xml:id="CH2b1560_CHANT_001-4a.4">《初學記》二十七。<lb/></seg>
<seg xml:id="CH2b1560_CHANT_001-4a.5">《御覽》九百九十六。<lb/></seg>
</p>
<p>
<seg xml:id="CH2b1560_CHANT_001-4a.6">掇以纖手，<lb/></seg>
<seg xml:id="CH2b1560_CHANT_001-4a.7">承以輕巾。<lb/></seg>
<seg xml:id="CH2b1560_CHANT_001-4a.8">揉以玉英，<lb/></seg>
<seg xml:id="CH2b1560_CHANT_001-4a.9">納以朱脣。<lb/></seg>
<seg xml:id="CH2b1560_CHANT_001-4a.10">服之者長生，<lb/></seg>
<seg xml:id="CH2b1560_CHANT_001-4a.11">食之者通神。<lb/></seg>
</p>
<p>
<seg xml:id="CH2b1560_CHANT_001-5a.1"><pb xml:id="CH2b1560_CHANT_001-5a" ed="CHANT" n="001-5a"/><lb/></seg>
<seg xml:id="CH2b1560_CHANT_001-5a.2">○《初學記》二十七。<lb/></seg>
</p>
<p>
<seg xml:id="CH2b1560_CHANT_001-5a.3">故夫菊有五美焉，<lb/></seg>
<seg xml:id="CH2b1560_CHANT_001-5a.4">圓花高懸，<lb/></seg>
<seg xml:id="CH2b1560_CHANT_001-5a.5">準天極也。<lb/></seg>
<seg xml:id="CH2b1560_CHANT_001-5a.6">純黃不雜，<lb/></seg>
<seg xml:id="CH2b1560_CHANT_001-5a.7">后土色也。<lb/></seg>
<seg xml:id="CH2b1560_CHANT_001-5a.8">早植晚登，<lb/></seg>
<seg xml:id="CH2b1560_CHANT_001-5a.9">君子德也。<lb/></seg>
<seg xml:id="CH2b1560_CHANT_001-5a.10">冒霜吐穎，<lb/></seg>
<seg xml:id="CH2b1560_CHANT_001-5a.11">象勁直也。<lb/></seg>
<seg xml:id="CH2b1560_CHANT_001-5a.12">流中輕體，<lb/></seg>
<seg xml:id="CH2b1560_CHANT_001-5a.13">神仙食也。<lb/></seg>
</p>
<p>
<seg xml:id="CH2b1560_CHANT_001-6a.1"><pb xml:id="CH2b1560_CHANT_001-6a" ed="CHANT" n="001-6a"/><lb/></seg>
<seg xml:id="CH2b1560_CHANT_001-6a.2">○《藝文類聚》八十一。<lb/></seg>
<seg xml:id="CH2b1560_CHANT_001-6a.3">《御覽》九百九十六。<lb/></seg>
</p>
<p>
<seg xml:id="CH2b1560_CHANT_001-6a.4">蒲萄賦并序</seg>
</p>
<p>
<seg xml:id="CH2b1560_CHANT_001-6a.5">余植蒲萄于堂前，<lb/></seg>
<seg xml:id="CH2b1560_CHANT_001-6a.6">嘉而賦之，<lb/></seg>
<seg xml:id="CH2b1560_CHANT_001-6a.7">命荀勖并作。<lb/></seg>
</p>
<p>
<seg xml:id="CH2b1560_CHANT_001-7a.1"><pb xml:id="CH2b1560_CHANT_001-7a" ed="CHANT" n="001-7a"/><lb/></seg>
<seg xml:id="CH2b1560_CHANT_001-7a.2">○《御覽》九百七十二。<lb/></seg>
</p>
<p>
<seg xml:id="CH2b1560_CHANT_001-7a.3">美乾道之廣覆兮，<lb/></seg>
<seg xml:id="CH2b1560_CHANT_001-7a.4">佳陽澤之至淳。<lb/></seg>
<seg xml:id="CH2b1560_CHANT_001-7a.5">覽遐方之殊偉兮，<lb/></seg>
<seg xml:id="CH2b1560_CHANT_001-7a.6">無斯果之獨珍。<lb/></seg>
<seg xml:id="CH2b1560_CHANT_001-7a.7">託靈根于玄圃，<lb/></seg>
<seg xml:id="CH2b1560_CHANT_001-7a.8">植昆山之高垠。<lb/></seg>
<seg xml:id="CH2b1560_CHANT_001-7a.9">綠葉蓊鬱，<lb/></seg>
<seg xml:id="CH2b1560_CHANT_001-7a.10">曖若重陰翳羲和；<lb/></seg>
<seg xml:id="CH2b1560_CHANT_001-7a.11">秀房陸離，<lb/></seg>
<seg xml:id="CH2b1560_CHANT_001-7a.12">混若紫英乘素波。<lb/></seg>
<seg xml:id="CH2b1560_CHANT_001-7a.13">仰承甘液之靈露，<lb/></seg>
<seg xml:id="CH2b1560_CHANT_001-7a.14">下歙豐潤于醴泉。<lb/></seg>
<seg xml:id="CH2b1560_CHANT_001-7a.15">總眾和之淑美，<lb/></seg>
<seg xml:id="CH2b1560_CHANT_001-7a.16">體至氣于自然。<lb/></seg>
<seg xml:id="CH2b1560_CHANT_001-7a.17">珍味允備，<lb/></seg>
<seg xml:id="CH2b1560_CHANT_001-7a.18">與物無儔。<lb/></seg>
<seg xml:id="CH2b1560_CHANT_001-7a.19">清濁外畼，<lb/></seg>
<seg xml:id="CH2b1560_CHANT_001-7a.20">甘旨內遒。<lb/></seg>
<seg xml:id="CH2b1560_CHANT_001-7a.21">滋澤膏潤，<lb/></seg>
<seg xml:id="CH2b1560_CHANT_001-7a.22">入口散流。<lb/></seg>
</p>
<p>
<seg xml:id="CH2b1560_CHANT_001-8a.1"><pb xml:id="CH2b1560_CHANT_001-8a" ed="CHANT" n="001-8a"/><lb/></seg>
<seg xml:id="CH2b1560_CHANT_001-8a.2">○《藝文類聚》八十七。<lb/></seg>
</p>
<p>
<seg xml:id="CH2b1560_CHANT_001-8a.3">孔雀賦</seg>
</p>
<p>
<seg xml:id="CH2b1560_CHANT_001-8a.4">有炎方之偉鳥，<lb/></seg>
<seg xml:id="CH2b1560_CHANT_001-8a.5">感靈和而來儀，<lb/></seg>
<seg xml:id="CH2b1560_CHANT_001-8a.6">稟麗精以挺質，<lb/></seg>
<seg xml:id="CH2b1560_CHANT_001-8a.7">生丹穴之南垂。<lb/></seg>
<seg xml:id="CH2b1560_CHANT_001-8a.8">戴翠旄以表弁，<lb/></seg>
<seg xml:id="CH2b1560_CHANT_001-8a.9">垂綠蕤之森纚，<lb/></seg>
<seg xml:id="CH2b1560_CHANT_001-8a.10">裁修尾之翹翹，<lb/></seg>
<seg xml:id="CH2b1560_CHANT_001-8a.11">若順風而揚麾。<lb/></seg>
<seg xml:id="CH2b1560_CHANT_001-8a.12">五色點注，<lb/></seg>
<seg xml:id="CH2b1560_CHANT_001-8a.13">華羽參差。<lb/></seg>
<seg xml:id="CH2b1560_CHANT_001-8a.14">鱗交綺錯，<lb/></seg>
<seg xml:id="CH2b1560_CHANT_001-8a.15">文藻陸離。<lb/></seg>
<seg xml:id="CH2b1560_CHANT_001-8a.16">丹口金輔，<lb/></seg>
<seg xml:id="CH2b1560_CHANT_001-8a.17">玄目素規。<lb/></seg>
<seg xml:id="CH2b1560_CHANT_001-8a.18">或舒翼軒峙，<lb/></seg>
<seg xml:id="CH2b1560_CHANT_001-8a.19">奮迅洪姿。<lb/></seg>
<seg xml:id="CH2b1560_CHANT_001-8a.20">或蹀足踟躕，<lb/></seg>
<seg xml:id="CH2b1560_CHANT_001-8a.21">鳴嘯郁咿。<lb/></seg>
</p>
<p>
<seg xml:id="CH2b1560_CHANT_001-9a.1"><pb xml:id="CH2b1560_CHANT_001-9a" ed="CHANT" n="001-9a"/><lb/></seg>
<seg xml:id="CH2b1560_CHANT_001-9a.2">○《藝文類聚》九十一。<lb/></seg>
</p>
<p>
<seg xml:id="CH2b1560_CHANT_001-9a.3">蜀平上言<lb/></seg>
</p>
<p>
<seg xml:id="CH2b1560_CHANT_001-9a.4">蜀平上言</seg>
</p>
<p>
<seg xml:id="CH2b1560_CHANT_001-9a.5">賊姜維、張翼、廖化、董厥等，<lb/></seg>
<seg xml:id="CH2b1560_CHANT_001-9a.6">逃死遁走，<lb/></seg>
<seg xml:id="CH2b1560_CHANT_001-9a.7">欲趣成都。<lb/></seg>
<seg xml:id="CH2b1560_CHANT_001-9a.8">臣輒遣司馬夏侯咸、護軍胡烈等，<lb/></seg>
<seg xml:id="CH2b1560_CHANT_001-9a.9">經從劍閣，<lb/></seg>
<seg xml:id="CH2b1560_CHANT_001-9a.10">出新都、大渡截其前，<lb/></seg>
<seg xml:id="CH2b1560_CHANT_001-9a.11">參軍爰𩇕、將軍句安等躡其後，<lb/></seg>
<seg xml:id="CH2b1560_CHANT_001-9a.12">參軍皇甫闓、將軍王買等從涪南出衝其腹，<lb/></seg>
<seg xml:id="CH2b1560_CHANT_001-9a.13">臣據涪縣為東西勢援。<lb/></seg>
<seg xml:id="CH2b1560_CHANT_001-9a.14">維等所統步騎四五萬人，<lb/></seg>
<seg xml:id="CH2b1560_CHANT_001-9a.15">擐甲厲兵，<lb/></seg>
<seg xml:id="CH2b1560_CHANT_001-9a.16">塞川填谷，<lb/></seg>
<seg xml:id="CH2b1560_CHANT_001-9a.17">數百里中，<lb/></seg>
<seg xml:id="CH2b1560_CHANT_001-9a.18">首尾相繼，<lb/></seg>
<seg xml:id="CH2b1560_CHANT_001-9a.19">憑恃其眾，<lb/></seg>
<seg xml:id="CH2b1560_CHANT_001-9a.20">方軌而西。<lb/></seg>
<seg xml:id="CH2b1560_CHANT_001-9a.21">臣敕咸、闇等令分兵據勢，<lb/></seg>
<seg xml:id="CH2b1560_CHANT_001-9a.22">廣張羅罔。<lb/></seg>
<seg xml:id="CH2b1560_CHANT_001-9a.23">南杜走吳之道，<lb/></seg>
<seg xml:id="CH2b1560_CHANT_001-9a.24">西塞成都之路，<lb/></seg>
<seg xml:id="CH2b1560_CHANT_001-9a.25">北絕越逸之徑，<lb/></seg>
<seg xml:id="CH2b1560_CHANT_001-9a.26">四面雲集，<lb/></seg>
<seg xml:id="CH2b1560_CHANT_001-9a.27">首尾竝進，<lb/></seg>
<seg xml:id="CH2b1560_CHANT_001-9a.28">蹊路斷絕，<lb/></seg>
<seg xml:id="CH2b1560_CHANT_001-9a.29">走伏無地。<lb/></seg>
<seg xml:id="CH2b1560_CHANT_001-9a.30">臣又手書申喻，<lb/></seg>
<seg xml:id="CH2b1560_CHANT_001-9a.31">開示生路，<lb/></seg>
<seg xml:id="CH2b1560_CHANT_001-9a.32">群寇困逼，<lb/></seg>
<seg xml:id="CH2b1560_CHANT_001-9a.33">知命窮數盡，<lb/></seg>
<seg xml:id="CH2b1560_CHANT_001-9a.34">解甲投戈，<lb/></seg>
<seg xml:id="CH2b1560_CHANT_001-9a.35">面縛委質，<lb/></seg>
<seg xml:id="CH2b1560_CHANT_001-9a.36">印綬萬數，<lb/></seg>
<seg xml:id="CH2b1560_CHANT_001-9a.37">資器山積。<lb/></seg>
<seg xml:id="CH2b1560_CHANT_001-9a.38">昔舜舞干戚，<lb/></seg>
<seg xml:id="CH2b1560_CHANT_001-9a.39">有苗自服；<lb/></seg>
<seg xml:id="CH2b1560_CHANT_001-9a.40">牧野之師，<lb/></seg>
<seg xml:id="CH2b1560_CHANT_001-9a.41">商旅倒戈：<lb/></seg>
<seg xml:id="CH2b1560_CHANT_001-9a.42">有征無戰，<lb/></seg>
<seg xml:id="CH2b1560_CHANT_001-9a.43">帝王之盛業。<lb/></seg>
<seg xml:id="CH2b1560_CHANT_001-9a.44">全國為上，<lb/></seg>
<seg xml:id="CH2b1560_CHANT_001-9a.45">破國次之；<lb/></seg>
<seg xml:id="CH2b1560_CHANT_001-9a.46">全車為上，<lb/></seg>
<seg xml:id="CH2b1560_CHANT_001-9a.47">破軍次之：<lb/></seg>
<seg xml:id="CH2b1560_CHANT_001-9a.48">用兵之令典。<lb/></seg>
<seg xml:id="CH2b1560_CHANT_001-9a.49">陛下聖德，<lb/></seg>
<seg xml:id="CH2b1560_CHANT_001-9a.50">侔蹤前代，<lb/></seg>
<seg xml:id="CH2b1560_CHANT_001-9a.51">翼輔忠明，<lb/></seg>
<seg xml:id="CH2b1560_CHANT_001-9a.52">齊軌公旦。<lb/></seg>
<seg xml:id="CH2b1560_CHANT_001-9a.53">仁育群生，<lb/></seg>
<seg xml:id="CH2b1560_CHANT_001-9a.54">義征不譓。<lb/></seg>
<seg xml:id="CH2b1560_CHANT_001-9a.55">殊俗向化，<lb/></seg>
<seg xml:id="CH2b1560_CHANT_001-9a.56">無思不服，<lb/></seg>
<seg xml:id="CH2b1560_CHANT_001-9a.57">師不踰時，<lb/></seg>
<seg xml:id="CH2b1560_CHANT_001-9a.58">兵不血刃。<lb/></seg>
<seg xml:id="CH2b1560_CHANT_001-9a.59">萬里同風，<lb/></seg>
<seg xml:id="CH2b1560_CHANT_001-9a.60">九州共貫。<lb/></seg>
<seg xml:id="CH2b1560_CHANT_001-9a.61">臣輒奉宣詔命，<lb/></seg>
<seg xml:id="CH2b1560_CHANT_001-9a.62">導揚恩化，<lb/></seg>
<seg xml:id="CH2b1560_CHANT_001-9a.63">復其社稷，<lb/></seg>
<seg xml:id="CH2b1560_CHANT_001-9a.64">安其閭伍，<lb/></seg>
<seg xml:id="CH2b1560_CHANT_001-9a.65">舍其賦調，<lb/></seg>
<seg xml:id="CH2b1560_CHANT_001-9a.66">弛其征役，<lb/></seg>
<seg xml:id="CH2b1560_CHANT_001-9a.67">訓之德禮，<lb/></seg>
<seg xml:id="CH2b1560_CHANT_001-9a.68">以移其風，<lb/></seg>
<seg xml:id="CH2b1560_CHANT_001-9a.69">示之軌儀，<lb/></seg>
<seg xml:id="CH2b1560_CHANT_001-9a.70">以易其俗，<lb/></seg>
<seg xml:id="CH2b1560_CHANT_001-9a.71">百姓欣欣，<lb/></seg>
<seg xml:id="CH2b1560_CHANT_001-9a.72">人懷逸豫，<lb/></seg>
<seg xml:id="CH2b1560_CHANT_001-9a.73">后來其蘇，<lb/></seg>
<seg xml:id="CH2b1560_CHANT_001-9a.74">義無以過。<lb/></seg>
</p>
<p>
<seg xml:id="CH2b1560_CHANT_001-10a.1"><pb xml:id="CH2b1560_CHANT_001-10a" ed="CHANT" n="001-10a"/><lb/></seg>
<seg xml:id="CH2b1560_CHANT_001-10a.2">○《魏志‧鍾會傳》。<lb/></seg>
</p>
<p>
<seg xml:id="CH2b1560_CHANT_001-10a.3">與吳主書</seg>
</p>
<p>
<seg xml:id="CH2b1560_CHANT_001-10a.4">執笏之心，<lb/></seg>
<seg xml:id="CH2b1560_CHANT_001-10a.5">載在名策。<lb/></seg>
</p>
<p>
<seg xml:id="CH2b1560_CHANT_001-10a.6">○《文選》袁宏《三國名臣贊》注。<lb/></seg>
</p>
<p>
<seg xml:id="CH2b1560_CHANT_001-11a.1"><pb xml:id="CH2b1560_CHANT_001-11a" ed="CHANT" n="001-11a"/><lb/></seg>
<seg xml:id="CH2b1560_CHANT_001-11a.2">與蔣斌書</seg>
</p>
<p>
<seg xml:id="CH2b1560_CHANT_001-11a.3">巴蜀賢智文武之士多矣，<lb/></seg>
<seg xml:id="CH2b1560_CHANT_001-11a.4">至于足下，<lb/></seg>
<seg xml:id="CH2b1560_CHANT_001-11a.5">諸葛思遠，<lb/></seg>
<seg xml:id="CH2b1560_CHANT_001-11a.6">譬諸草木，<lb/></seg>
<seg xml:id="CH2b1560_CHANT_001-11a.7">吾氣類也。<lb/></seg>
<seg xml:id="CH2b1560_CHANT_001-11a.8">桑梓之敬，<lb/></seg>
<seg xml:id="CH2b1560_CHANT_001-11a.9">古今所敦。<lb/></seg>
<seg xml:id="CH2b1560_CHANT_001-11a.10">西到欲奉瞻尊大君公侯墓，<lb/></seg>
<seg xml:id="CH2b1560_CHANT_001-11a.11">當灑埽墳塋，<lb/></seg>
<seg xml:id="CH2b1560_CHANT_001-11a.12">奉祠致敬，<lb/></seg>
<seg xml:id="CH2b1560_CHANT_001-11a.13">願告其所在。<lb/></seg>
</p>
<p>
<seg xml:id="CH2b1560_CHANT_001-12a.1"><pb xml:id="CH2b1560_CHANT_001-12a" ed="CHANT" n="001-12a"/><lb/></seg>
<seg xml:id="CH2b1560_CHANT_001-12a.2">○《蜀志‧蔣琬傳》。<lb/></seg>
</p>
<p>
<seg xml:id="CH2b1560_CHANT_001-12a.3">與姜維書</seg>
</p>
<p>
<seg xml:id="CH2b1560_CHANT_001-12a.4">公侯以文武之德，<lb/></seg>
<seg xml:id="CH2b1560_CHANT_001-12a.5">懷邁世之略，<lb/></seg>
<seg xml:id="CH2b1560_CHANT_001-12a.6">功濟巴、漢，<lb/></seg>
<seg xml:id="CH2b1560_CHANT_001-12a.7">聲畼華夏，<lb/></seg>
<seg xml:id="CH2b1560_CHANT_001-12a.8">遠近莫不歸名。<lb/></seg>
<seg xml:id="CH2b1560_CHANT_001-12a.9">每惟疇昔，<lb/></seg>
<seg xml:id="CH2b1560_CHANT_001-12a.10">嘗同大化，<lb/></seg>
<seg xml:id="CH2b1560_CHANT_001-12a.11">吳札鄭喬，<lb/></seg>
<seg xml:id="CH2b1560_CHANT_001-12a.12">能喻斯好。<lb/></seg>
</p>
<p>
<seg xml:id="CH2b1560_CHANT_001-13a.1"><pb xml:id="CH2b1560_CHANT_001-13a" ed="CHANT" n="001-13a"/><lb/></seg>
<seg xml:id="CH2b1560_CHANT_001-13a.2">○《蜀志‧姜維傳》。<lb/></seg>
</p>
<p>
<seg xml:id="CH2b1560_CHANT_001-13a.3">移蜀將吏士民檄<lb/></seg>
</p>
<p>
<seg xml:id="CH2b1560_CHANT_001-13a.4">移蜀將吏士民檄</seg>
</p>
<p>
<seg xml:id="CH2b1560_CHANT_001-13a.5">往者漢祚衰微，<lb/></seg>
<seg xml:id="CH2b1560_CHANT_001-13a.6">率土分崩，<lb/></seg>
<seg xml:id="CH2b1560_CHANT_001-13a.7">生民之命，<lb/></seg>
<seg xml:id="CH2b1560_CHANT_001-13a.8">幾于泯滅。<lb/></seg>
<seg xml:id="CH2b1560_CHANT_001-13a.9">我太祖武皇帝神武聖哲，<lb/></seg>
<seg xml:id="CH2b1560_CHANT_001-13a.10">撥亂反正，<lb/></seg>
<seg xml:id="CH2b1560_CHANT_001-13a.11">拯其將墜，<lb/></seg>
<seg xml:id="CH2b1560_CHANT_001-13a.12">造我區夏。<lb/></seg>
<seg xml:id="CH2b1560_CHANT_001-13a.13">高祖文皇帝應天順民，<lb/></seg>
<seg xml:id="CH2b1560_CHANT_001-13a.14">受命踐阼。<lb/></seg>
<seg xml:id="CH2b1560_CHANT_001-13a.15">烈祖明皇帝奕世重光，<lb/></seg>
<seg xml:id="CH2b1560_CHANT_001-13a.16">恢拓洪業。<lb/></seg>
<seg xml:id="CH2b1560_CHANT_001-13a.17">然江山之外，<lb/></seg>
<seg xml:id="CH2b1560_CHANT_001-13a.18">異政殊俗，<lb/></seg>
<seg xml:id="CH2b1560_CHANT_001-13a.19">率土齊民，<lb/></seg>
<seg xml:id="CH2b1560_CHANT_001-13a.20">未蒙王化，<lb/></seg>
<seg xml:id="CH2b1560_CHANT_001-13a.21">此三祖所以顧懷遺恨也。<lb/></seg>
<seg xml:id="CH2b1560_CHANT_001-13a.22">今主上聖德欽明，<lb/></seg>
<seg xml:id="CH2b1560_CHANT_001-13a.23">紹隆前緒；<lb/></seg>
<seg xml:id="CH2b1560_CHANT_001-13a.24">宰輔忠肅明允，<lb/></seg>
<seg xml:id="CH2b1560_CHANT_001-13a.25">劬勞王室，<lb/></seg>
<seg xml:id="CH2b1560_CHANT_001-13a.26">布政垂惠而萬邦協和，<lb/></seg>
<seg xml:id="CH2b1560_CHANT_001-13a.27">施德百蠻而肅慎致貢。<lb/></seg>
<seg xml:id="CH2b1560_CHANT_001-13a.28">悼彼巴蜀，<lb/></seg>
<seg xml:id="CH2b1560_CHANT_001-13a.29">獨為匪民，<lb/></seg>
<seg xml:id="CH2b1560_CHANT_001-13a.30">愍此百姓，<lb/></seg>
<seg xml:id="CH2b1560_CHANT_001-13a.31">勞役未已。<lb/></seg>
<seg xml:id="CH2b1560_CHANT_001-13a.32">是以命授六師，<lb/></seg>
<seg xml:id="CH2b1560_CHANT_001-13a.33">龔行天罰。<lb/></seg>
<seg xml:id="CH2b1560_CHANT_001-13a.34">征西、雍州、鎮西諸軍，<lb/></seg>
<seg xml:id="CH2b1560_CHANT_001-13a.35">五道竝進。<lb/></seg>
<seg xml:id="CH2b1560_CHANT_001-13a.36">古之行軍，<lb/></seg>
<seg xml:id="CH2b1560_CHANT_001-13a.37">以仁為本，<lb/></seg>
<seg xml:id="CH2b1560_CHANT_001-13a.38">以義治之；<lb/></seg>
<seg xml:id="CH2b1560_CHANT_001-13a.39">王者之師，<lb/></seg>
<seg xml:id="CH2b1560_CHANT_001-13a.40">有征無戰；<lb/></seg>
<seg xml:id="CH2b1560_CHANT_001-13a.41">故虞舜舞干戚而服有苗，<lb/></seg>
<seg xml:id="CH2b1560_CHANT_001-13a.42">周武有散財、發廩、表閭之義。<lb/></seg>
<seg xml:id="CH2b1560_CHANT_001-13a.43">今鎮西奉辭銜命，<lb/></seg>
<seg xml:id="CH2b1560_CHANT_001-13a.44">攝統戎重，<lb/></seg>
<seg xml:id="CH2b1560_CHANT_001-13a.45">庶弘文告之訓，<lb/></seg>
<seg xml:id="CH2b1560_CHANT_001-13a.46">以濟元元之命，<lb/></seg>
<seg xml:id="CH2b1560_CHANT_001-13a.47">非欲窮武極戰，<lb/></seg>
<seg xml:id="CH2b1560_CHANT_001-13a.48">以快一朝之政，<lb/></seg>
<seg xml:id="CH2b1560_CHANT_001-13a.49">故略陳安危之要，<lb/></seg>
<seg xml:id="CH2b1560_CHANT_001-13a.50">其敬聽話言。<lb/></seg>
</p>
<p>
<seg xml:id="CH2b1560_CHANT_001-14a.1"><pb xml:id="CH2b1560_CHANT_001-14a" ed="CHANT" n="001-14a"/><lb/></seg>
<seg xml:id="CH2b1560_CHANT_001-14a.2">益州先主以命世英才，<lb/></seg>
<seg xml:id="CH2b1560_CHANT_001-14a.3">興兵朔野，<lb/></seg>
<seg xml:id="CH2b1560_CHANT_001-14a.4">困躓冀、徐之郊，<lb/></seg>
<seg xml:id="CH2b1560_CHANT_001-14a.5">制命紹、布之手，<lb/></seg>
<seg xml:id="CH2b1560_CHANT_001-14a.6">太祖拯而濟之，<lb/></seg>
<seg xml:id="CH2b1560_CHANT_001-14a.7">與隆大好。<lb/></seg>
<seg xml:id="CH2b1560_CHANT_001-14a.8">中更背違，<lb/></seg>
<seg xml:id="CH2b1560_CHANT_001-14a.9">棄同即異，<lb/></seg>
<seg xml:id="CH2b1560_CHANT_001-14a.10">諸葛孔明仍規秦川，<lb/></seg>
<seg xml:id="CH2b1560_CHANT_001-14a.11">姜伯約屢出隴右，<lb/></seg>
<seg xml:id="CH2b1560_CHANT_001-14a.12">勞動我邊境，<lb/></seg>
<seg xml:id="CH2b1560_CHANT_001-14a.13">侵擾我氐、羌，<lb/></seg>
<seg xml:id="CH2b1560_CHANT_001-14a.14">方國家多故，<lb/></seg>
<seg xml:id="CH2b1560_CHANT_001-14a.15">未遑修九伐之征也。<lb/></seg>
<seg xml:id="CH2b1560_CHANT_001-14a.16">今邊境乂清，<lb/></seg>
<seg xml:id="CH2b1560_CHANT_001-14a.17">方內無事，<lb/></seg>
<seg xml:id="CH2b1560_CHANT_001-14a.18">畜力待時，<lb/></seg>
<seg xml:id="CH2b1560_CHANT_001-14a.19">并兵一向，<lb/></seg>
<seg xml:id="CH2b1560_CHANT_001-14a.20">而巴蜀一州之眾，<lb/></seg>
<seg xml:id="CH2b1560_CHANT_001-14a.21">分張守備，<lb/></seg>
<seg xml:id="CH2b1560_CHANT_001-14a.22">難以禦天下之師，<lb/></seg>
<seg xml:id="CH2b1560_CHANT_001-14a.23">段谷、侯和沮傷之氣，<lb/></seg>
<seg xml:id="CH2b1560_CHANT_001-14a.24">難以敵堂堂之陣。<lb/></seg>
<seg xml:id="CH2b1560_CHANT_001-14a.25">比年以來，<lb/></seg>
<seg xml:id="CH2b1560_CHANT_001-14a.26">曾無寍歲，<lb/></seg>
<seg xml:id="CH2b1560_CHANT_001-14a.27">征夫勤瘁，<lb/></seg>
<seg xml:id="CH2b1560_CHANT_001-14a.28">難以當子來之民，<lb/></seg>
<seg xml:id="CH2b1560_CHANT_001-14a.29">此皆諸賢所親見也。<lb/></seg>
<seg xml:id="CH2b1560_CHANT_001-14a.30">蜀相牡見禽于秦，<lb/></seg>
<seg xml:id="CH2b1560_CHANT_001-14a.31">公孫述授首于漢，<lb/></seg>
<seg xml:id="CH2b1560_CHANT_001-14a.32">九州之險，<lb/></seg>
<seg xml:id="CH2b1560_CHANT_001-14a.33">是非一姓，<lb/></seg>
<seg xml:id="CH2b1560_CHANT_001-14a.34">此皆諸賢所備聞也。<lb/></seg>
<seg xml:id="CH2b1560_CHANT_001-14a.35">明者見危于無形，<lb/></seg>
<seg xml:id="CH2b1560_CHANT_001-14a.36">智者窺禍于未萌，<lb/></seg>
<seg xml:id="CH2b1560_CHANT_001-14a.37">是以微子去商，<lb/></seg>
<seg xml:id="CH2b1560_CHANT_001-14a.38">長為周賓，<lb/></seg>
<seg xml:id="CH2b1560_CHANT_001-14a.39">陳平背項，<lb/></seg>
<seg xml:id="CH2b1560_CHANT_001-14a.40">立功于漢。<lb/></seg>
<seg xml:id="CH2b1560_CHANT_001-14a.41">豈晏安酖毒，<lb/></seg>
<seg xml:id="CH2b1560_CHANT_001-14a.42">懷祿而不變哉？<lb/></seg>
<seg xml:id="CH2b1560_CHANT_001-14a.43">今國朝隆天覆之恩，<lb/></seg>
<seg xml:id="CH2b1560_CHANT_001-14a.44">宰輔弘寬恕之德，<lb/></seg>
<seg xml:id="CH2b1560_CHANT_001-14a.45">先惠後誅，<lb/></seg>
<seg xml:id="CH2b1560_CHANT_001-14a.46">好生惡殺。<lb/></seg>
<seg xml:id="CH2b1560_CHANT_001-14a.47">往者吳將孫壹舉眾內附，<lb/></seg>
<seg xml:id="CH2b1560_CHANT_001-14a.48">位為上司，<lb/></seg>
<seg xml:id="CH2b1560_CHANT_001-14a.49">寵秩殊異。<lb/></seg>
<seg xml:id="CH2b1560_CHANT_001-14a.50">文欽、唐咨為國大害，<lb/></seg>
<seg xml:id="CH2b1560_CHANT_001-14a.51">叛主讎賊，<lb/></seg>
<seg xml:id="CH2b1560_CHANT_001-14a.52">還為戎首。<lb/></seg>
<seg xml:id="CH2b1560_CHANT_001-14a.53">咨困逼禽獲，<lb/></seg>
<seg xml:id="CH2b1560_CHANT_001-14a.54">欽二子還降，<lb/></seg>
<seg xml:id="CH2b1560_CHANT_001-14a.55">皆將軍、封侯，<lb/></seg>
<seg xml:id="CH2b1560_CHANT_001-14a.56">咨與聞國事。<lb/></seg>
<seg xml:id="CH2b1560_CHANT_001-14a.57">壹等窮踧歸命，<lb/></seg>
<seg xml:id="CH2b1560_CHANT_001-14a.58">猶加盛寵，<lb/></seg>
<seg xml:id="CH2b1560_CHANT_001-14a.59">況巴蜀賢知見機而作者哉！<lb/></seg>
<seg xml:id="CH2b1560_CHANT_001-14a.60">誠能深鑒成敗，<lb/></seg>
<seg xml:id="CH2b1560_CHANT_001-14a.61">邈然高蹈，<lb/></seg>
<seg xml:id="CH2b1560_CHANT_001-14a.62">投跡微子之蹤，<lb/></seg>
<seg xml:id="CH2b1560_CHANT_001-14a.63">錯身陳平之軌，<lb/></seg>
<seg xml:id="CH2b1560_CHANT_001-14a.64">則福同古人，<lb/></seg>
<seg xml:id="CH2b1560_CHANT_001-14a.65">慶流來裔，<lb/></seg>
<seg xml:id="CH2b1560_CHANT_001-14a.66">百姓士民，<lb/></seg>
<seg xml:id="CH2b1560_CHANT_001-14a.67">安堵樂業，<lb/></seg>
<seg xml:id="CH2b1560_CHANT_001-14a.68">農不易畝，<lb/></seg>
<seg xml:id="CH2b1560_CHANT_001-14a.69">市不回肆，<lb/></seg>
<seg xml:id="CH2b1560_CHANT_001-14a.70">去累卵之危，<lb/></seg>
<seg xml:id="CH2b1560_CHANT_001-14a.71">就永安之福，<lb/></seg>
<seg xml:id="CH2b1560_CHANT_001-14a.72">豈不美與？<lb/></seg>
<seg xml:id="CH2b1560_CHANT_001-14a.73">若偷安旦夕，<lb/></seg>
<seg xml:id="CH2b1560_CHANT_001-14a.74">迷而不反，<lb/></seg>
<seg xml:id="CH2b1560_CHANT_001-14a.75">大兵一放，<lb/></seg>
<seg xml:id="CH2b1560_CHANT_001-14a.76">玉石俱碎，<lb/></seg>
<seg xml:id="CH2b1560_CHANT_001-14a.77">雖欲悔之，<lb/></seg>
<seg xml:id="CH2b1560_CHANT_001-14a.78">亦無及已。<lb/></seg>
<seg xml:id="CH2b1560_CHANT_001-14a.79">其詳擇利害，<lb/></seg>
<seg xml:id="CH2b1560_CHANT_001-14a.80">自求多福，<lb/></seg>
<seg xml:id="CH2b1560_CHANT_001-14a.81">各具宣布，<lb/></seg>
<seg xml:id="CH2b1560_CHANT_001-14a.82">咸使聞知。<lb/></seg>
</p>
<p>
<seg xml:id="CH2b1560_CHANT_001-15a.1"><pb xml:id="CH2b1560_CHANT_001-15a" ed="CHANT" n="001-15a"/><lb/></seg>
<seg xml:id="CH2b1560_CHANT_001-15a.2">○《魏志‧鍾會傳》。<lb/></seg>
<seg xml:id="CH2b1560_CHANT_001-15a.3">又見《文選》。<lb/></seg>
</p>
<p>
<seg xml:id="CH2b1560_CHANT_001-15a.4">太極東堂夏少康漢高祖論<lb/></seg>
</p>
<p>
<seg xml:id="CH2b1560_CHANT_001-15a.5">太極東堂夏少康漢高祖論</seg>
</p>
<p>
<seg xml:id="CH2b1560_CHANT_001-15a.6">甘露元年二月丙辰，<lb/></seg>
<seg xml:id="CH2b1560_CHANT_001-15a.7">帝宴群臣于太極東堂，<lb/></seg>
<seg xml:id="CH2b1560_CHANT_001-15a.8">與侍中荀顗、尚書崔贊、袁亮、鍾毓、給事中中書令虞松等竝講述禮典，<lb/></seg>
<seg xml:id="CH2b1560_CHANT_001-15a.9">遂言帝王優劣之差。<lb/></seg>
<seg xml:id="CH2b1560_CHANT_001-15a.10">帝慕夏少康，<lb/></seg>
<seg xml:id="CH2b1560_CHANT_001-15a.11">因問顗等曰：<lb/></seg>
<seg xml:id="CH2b1560_CHANT_001-15a.12">「有夏既衰，<lb/></seg>
<seg xml:id="CH2b1560_CHANT_001-15a.13">后相殄滅，<lb/></seg>
<seg xml:id="CH2b1560_CHANT_001-15a.14">少康收集夏眾，<lb/></seg>
<seg xml:id="CH2b1560_CHANT_001-15a.15">復禹之績。<lb/></seg>
<seg xml:id="CH2b1560_CHANT_001-15a.16">高祖拔起隴畝，<lb/></seg>
<seg xml:id="CH2b1560_CHANT_001-15a.17">驅帥豪儁，<lb/></seg>
<seg xml:id="CH2b1560_CHANT_001-15a.18">芟夷秦、項，<lb/></seg>
<seg xml:id="CH2b1560_CHANT_001-15a.19">包舉㝢內，<lb/></seg>
<seg xml:id="CH2b1560_CHANT_001-15a.20">斯二主可謂殊才異略，<lb/></seg>
<seg xml:id="CH2b1560_CHANT_001-15a.21">命世大賢者也。<lb/></seg>
<seg xml:id="CH2b1560_CHANT_001-15a.22">攷其功德，<lb/></seg>
<seg xml:id="CH2b1560_CHANT_001-15a.23">誰宜為先？」<lb/></seg>
<seg xml:id="CH2b1560_CHANT_001-15a.24">顗等對曰：<lb/></seg>
<seg xml:id="CH2b1560_CHANT_001-15a.25">「夫天下重器，<lb/></seg>
<seg xml:id="CH2b1560_CHANT_001-15a.26">王者天授，<lb/></seg>
<seg xml:id="CH2b1560_CHANT_001-15a.27">聖德應期，<lb/></seg>
<seg xml:id="CH2b1560_CHANT_001-15a.28">然後能受命創業。<lb/></seg>
<seg xml:id="CH2b1560_CHANT_001-15a.29">至于階緣前緒，<lb/></seg>
<seg xml:id="CH2b1560_CHANT_001-15a.30">興復舊績，<lb/></seg>
<seg xml:id="CH2b1560_CHANT_001-15a.31">造之與因，<lb/></seg>
<seg xml:id="CH2b1560_CHANT_001-15a.32">難易不同。<lb/></seg>
<seg xml:id="CH2b1560_CHANT_001-15a.33">少康功德雖美，<lb/></seg>
<seg xml:id="CH2b1560_CHANT_001-15a.34">猶為中興之君，<lb/></seg>
<seg xml:id="CH2b1560_CHANT_001-15a.35">與世祖同流可也。<lb/></seg>
<seg xml:id="CH2b1560_CHANT_001-15a.36">至如高祖，<lb/></seg>
<seg xml:id="CH2b1560_CHANT_001-15a.37">臣等以為優。」<lb/></seg>
<seg xml:id="CH2b1560_CHANT_001-15a.38">帝曰：<lb/></seg>
<seg xml:id="CH2b1560_CHANT_001-15a.39">「自古帝王功德言行，<lb/></seg>
<seg xml:id="CH2b1560_CHANT_001-15a.40">互有高下，<lb/></seg>
<seg xml:id="CH2b1560_CHANT_001-15a.41">未必創業者皆優，<lb/></seg>
<seg xml:id="CH2b1560_CHANT_001-15a.42">紹繼者咸劣也。<lb/></seg>
<seg xml:id="CH2b1560_CHANT_001-15a.43">湯、武、高祖雖俱受命，<lb/></seg>
<seg xml:id="CH2b1560_CHANT_001-15a.44">賢聖之分，<lb/></seg>
<seg xml:id="CH2b1560_CHANT_001-15a.45">所覺縣殊。<lb/></seg>
<seg xml:id="CH2b1560_CHANT_001-15a.46">少康、殷宗中興之美，<lb/></seg>
<seg xml:id="CH2b1560_CHANT_001-15a.47">夏啟、周成，<lb/></seg>
<seg xml:id="CH2b1560_CHANT_001-15a.48">守文之盛，<lb/></seg>
<seg xml:id="CH2b1560_CHANT_001-15a.49">論德較實，<lb/></seg>
<seg xml:id="CH2b1560_CHANT_001-15a.50">方諸漢祖，<lb/></seg>
<seg xml:id="CH2b1560_CHANT_001-15a.51">吾見其優，<lb/></seg>
<seg xml:id="CH2b1560_CHANT_001-15a.52">未聞其劣；<lb/></seg>
<seg xml:id="CH2b1560_CHANT_001-15a.53">顧所遇之時殊，<lb/></seg>
<seg xml:id="CH2b1560_CHANT_001-15a.54">故所名之功異耳。<lb/></seg>
<seg xml:id="CH2b1560_CHANT_001-15a.55">少康生于滅亡之後，<lb/></seg>
<seg xml:id="CH2b1560_CHANT_001-15a.56">降為諸侯之隸，<lb/></seg>
<seg xml:id="CH2b1560_CHANT_001-15a.57">崎嶇逃難，<lb/></seg>
<seg xml:id="CH2b1560_CHANT_001-15a.58">僅以身免。<lb/></seg>
<seg xml:id="CH2b1560_CHANT_001-15a.59">能布其德，<lb/></seg>
<seg xml:id="CH2b1560_CHANT_001-15a.60">而兆其謀，<lb/></seg>
<seg xml:id="CH2b1560_CHANT_001-15a.61">卒滅過、戈，<lb/></seg>
<seg xml:id="CH2b1560_CHANT_001-15a.62">克復禹績，<lb/></seg>
<seg xml:id="CH2b1560_CHANT_001-15a.63">祀夏配天，<lb/></seg>
<seg xml:id="CH2b1560_CHANT_001-15a.64">不失舊物，<lb/></seg>
<seg xml:id="CH2b1560_CHANT_001-15a.65">非至德弘仁，<lb/></seg>
<seg xml:id="CH2b1560_CHANT_001-15a.66">豈濟斯勳？<lb/></seg>
<seg xml:id="CH2b1560_CHANT_001-15a.67">漢祖因土崩之勢，<lb/></seg>
<seg xml:id="CH2b1560_CHANT_001-15a.68">杖一時之權，<lb/></seg>
<seg xml:id="CH2b1560_CHANT_001-15a.69">專任智力，<lb/></seg>
<seg xml:id="CH2b1560_CHANT_001-15a.70">以成功業，<lb/></seg>
<seg xml:id="CH2b1560_CHANT_001-15a.71">行事動靜，<lb/></seg>
<seg xml:id="CH2b1560_CHANT_001-15a.72">多違聖檢。<lb/></seg>
<seg xml:id="CH2b1560_CHANT_001-15a.73">為人子則數危其親，<lb/></seg>
<seg xml:id="CH2b1560_CHANT_001-15a.74">為人君則囚繫賢相，<lb/></seg>
<seg xml:id="CH2b1560_CHANT_001-15a.75">為人父則不能衛子。<lb/></seg>
<seg xml:id="CH2b1560_CHANT_001-15a.76">身沒之後，<lb/></seg>
<seg xml:id="CH2b1560_CHANT_001-15a.77">社稷幾傾，<lb/></seg>
<seg xml:id="CH2b1560_CHANT_001-15a.78">若與少康易時而處，<lb/></seg>
<seg xml:id="CH2b1560_CHANT_001-15a.79">或未能復大禹之績也。<lb/></seg>
<seg xml:id="CH2b1560_CHANT_001-15a.80">推此言之，<lb/></seg>
<seg xml:id="CH2b1560_CHANT_001-15a.81">宜高夏康而下漢祖矣。<lb/></seg>
<seg xml:id="CH2b1560_CHANT_001-15a.82">諸卿具論詳之。」<lb/></seg>
<seg xml:id="CH2b1560_CHANT_001-15a.83">翌日丁巳，<lb/></seg>
<seg xml:id="CH2b1560_CHANT_001-15a.84">講業既畢，<lb/></seg>
<seg xml:id="CH2b1560_CHANT_001-15a.85">顗、亮等議曰：<lb/></seg>
<seg xml:id="CH2b1560_CHANT_001-15a.86">「三代建國，<lb/></seg>
<seg xml:id="CH2b1560_CHANT_001-15a.87">列土而治，<lb/></seg>
<seg xml:id="CH2b1560_CHANT_001-15a.88">當其衰弊，<lb/></seg>
<seg xml:id="CH2b1560_CHANT_001-15a.89">無土崩之勢，<lb/></seg>
<seg xml:id="CH2b1560_CHANT_001-15a.90">可懷以德，<lb/></seg>
<seg xml:id="CH2b1560_CHANT_001-15a.91">難屈以力。<lb/></seg>
<seg xml:id="CH2b1560_CHANT_001-15a.92">逮至戰國，<lb/></seg>
<seg xml:id="CH2b1560_CHANT_001-15a.93">強弱相兼，<lb/></seg>
<seg xml:id="CH2b1560_CHANT_001-15a.94">去道德而任智力，<lb/></seg>
<seg xml:id="CH2b1560_CHANT_001-15a.95">故秦之弊可以力爭。<lb/></seg>
<seg xml:id="CH2b1560_CHANT_001-15a.96">少康布德，<lb/></seg>
<seg xml:id="CH2b1560_CHANT_001-15a.97">仁者之英也；<lb/></seg>
<seg xml:id="CH2b1560_CHANT_001-15a.98">高祖任力，<lb/></seg>
<seg xml:id="CH2b1560_CHANT_001-15a.99">智者之儁也。<lb/></seg>
<seg xml:id="CH2b1560_CHANT_001-15a.100">仁智不同，<lb/></seg>
<seg xml:id="CH2b1560_CHANT_001-15a.101">二帝殊矣。<lb/></seg>
<seg xml:id="CH2b1560_CHANT_001-15a.102">《詩》、《書》述殷中宗、高宗，<lb/></seg>
<seg xml:id="CH2b1560_CHANT_001-15a.103">皆列《大雅》，<lb/></seg>
<seg xml:id="CH2b1560_CHANT_001-15a.104">少康功美過于二宗，<lb/></seg>
<seg xml:id="CH2b1560_CHANT_001-15a.105">其為《大雅》明矣。<lb/></seg>
<seg xml:id="CH2b1560_CHANT_001-15a.106">少康為優，<lb/></seg>
<seg xml:id="CH2b1560_CHANT_001-15a.107">宜如詔旨。」<lb/></seg>
<seg xml:id="CH2b1560_CHANT_001-15a.108">贊、毓、松等議曰：<lb/></seg>
<seg xml:id="CH2b1560_CHANT_001-15a.109">「少康雖積德累仁，<lb/></seg>
<seg xml:id="CH2b1560_CHANT_001-15a.110">然上承大禹遺澤餘慶，<lb/></seg>
<seg xml:id="CH2b1560_CHANT_001-15a.111">內有虞、仍之援，<lb/></seg>
<seg xml:id="CH2b1560_CHANT_001-15a.112">外有靡、艾之助，<lb/></seg>
<seg xml:id="CH2b1560_CHANT_001-15a.113">寒浞讒慝，<lb/></seg>
<seg xml:id="CH2b1560_CHANT_001-15a.114">不德于民，<lb/></seg>
<seg xml:id="CH2b1560_CHANT_001-15a.115">澆、𤡬無親，<lb/></seg>
<seg xml:id="CH2b1560_CHANT_001-15a.116">外內棄之，<lb/></seg>
<seg xml:id="CH2b1560_CHANT_001-15a.117">以此有國，<lb/></seg>
<seg xml:id="CH2b1560_CHANT_001-15a.118">蓋有所因。<lb/></seg>
<seg xml:id="CH2b1560_CHANT_001-15a.119">至于漢祖，<lb/></seg>
<seg xml:id="CH2b1560_CHANT_001-15a.120">起自布衣，<lb/></seg>
<seg xml:id="CH2b1560_CHANT_001-15a.121">率烏合之士，<lb/></seg>
<seg xml:id="CH2b1560_CHANT_001-15a.122">以成帝者之業。<lb/></seg>
<seg xml:id="CH2b1560_CHANT_001-15a.123">論德則少康優，<lb/></seg>
<seg xml:id="CH2b1560_CHANT_001-15a.124">課功則高祖多；<lb/></seg>
<seg xml:id="CH2b1560_CHANT_001-15a.125">語資則少康易，<lb/></seg>
<seg xml:id="CH2b1560_CHANT_001-15a.126">校時則高祖難。」<lb/></seg>
<seg xml:id="CH2b1560_CHANT_001-15a.127">帝曰：<lb/></seg>
<seg xml:id="CH2b1560_CHANT_001-15a.128">「諸卿論少康因資，<lb/></seg>
<seg xml:id="CH2b1560_CHANT_001-15a.129">高祖創造，<lb/></seg>
<seg xml:id="CH2b1560_CHANT_001-15a.130">誠有之矣，<lb/></seg>
<seg xml:id="CH2b1560_CHANT_001-15a.131">然未知三代之世，<lb/></seg>
<seg xml:id="CH2b1560_CHANT_001-15a.132">任德濟勳如彼之難，<lb/></seg>
<seg xml:id="CH2b1560_CHANT_001-15a.133">秦、項之際，<lb/></seg>
<seg xml:id="CH2b1560_CHANT_001-15a.134">任力成功如此之易。<lb/></seg>
<seg xml:id="CH2b1560_CHANT_001-15a.135">且太上立德，<lb/></seg>
<seg xml:id="CH2b1560_CHANT_001-15a.136">其次立功，<lb/></seg>
<seg xml:id="CH2b1560_CHANT_001-15a.137">漢祖功高，<lb/></seg>
<seg xml:id="CH2b1560_CHANT_001-15a.138">未若少康盛德之茂也。<lb/></seg>
<seg xml:id="CH2b1560_CHANT_001-15a.139">且夫仁者必有勇，<lb/></seg>
<seg xml:id="CH2b1560_CHANT_001-15a.140">誅暴必用武，<lb/></seg>
<seg xml:id="CH2b1560_CHANT_001-15a.141">少康武烈之威，<lb/></seg>
<seg xml:id="CH2b1560_CHANT_001-15a.142">豈必降于漢祖哉？<lb/></seg>
<seg xml:id="CH2b1560_CHANT_001-15a.143">但夏書淪亡，<lb/></seg>
<seg xml:id="CH2b1560_CHANT_001-15a.144">舊文殘缺，<lb/></seg>
<seg xml:id="CH2b1560_CHANT_001-15a.145">故勳美闕而罔載。<lb/></seg>
<seg xml:id="CH2b1560_CHANT_001-15a.146">唯有伍員粗述大略，<lb/></seg>
<seg xml:id="CH2b1560_CHANT_001-15a.147">其言復禹之績，<lb/></seg>
<seg xml:id="CH2b1560_CHANT_001-15a.148">不失舊物，<lb/></seg>
<seg xml:id="CH2b1560_CHANT_001-15a.149">祖述聖業，<lb/></seg>
<seg xml:id="CH2b1560_CHANT_001-15a.150">舊章不愆。<lb/></seg>
<seg xml:id="CH2b1560_CHANT_001-15a.151">自非大雅兼才，<lb/></seg>
<seg xml:id="CH2b1560_CHANT_001-15a.152">孰能與于此。<lb/></seg>
<seg xml:id="CH2b1560_CHANT_001-15a.153">向令墳、典具存，<lb/></seg>
<seg xml:id="CH2b1560_CHANT_001-15a.154">行事詳備，<lb/></seg>
<seg xml:id="CH2b1560_CHANT_001-15a.155">亦豈有異同之論哉？」<lb/></seg>
<seg xml:id="CH2b1560_CHANT_001-15a.156">于是群臣咸悅服。<lb/></seg>
<seg xml:id="CH2b1560_CHANT_001-15a.157">中書令松進曰：<lb/></seg>
<seg xml:id="CH2b1560_CHANT_001-15a.158">「少康之事，<lb/></seg>
<seg xml:id="CH2b1560_CHANT_001-15a.159">去世久遠，<lb/></seg>
<seg xml:id="CH2b1560_CHANT_001-15a.160">其文昧如，<lb/></seg>
<seg xml:id="CH2b1560_CHANT_001-15a.161">是以自古及今，<lb/></seg>
<seg xml:id="CH2b1560_CHANT_001-15a.162">議論之士莫有言者，<lb/></seg>
<seg xml:id="CH2b1560_CHANT_001-15a.163">德美隱而不宣。<lb/></seg>
<seg xml:id="CH2b1560_CHANT_001-15a.164">陛下既垂心遠鑒，<lb/></seg>
<seg xml:id="CH2b1560_CHANT_001-15a.165">攷詳古昔，<lb/></seg>
<seg xml:id="CH2b1560_CHANT_001-15a.166">又發德音，<lb/></seg>
<seg xml:id="CH2b1560_CHANT_001-15a.167">贊明少康之美，<lb/></seg>
<seg xml:id="CH2b1560_CHANT_001-15a.168">使顯于千載之上，<lb/></seg>
<seg xml:id="CH2b1560_CHANT_001-15a.169">宜錄以成篇，<lb/></seg>
<seg xml:id="CH2b1560_CHANT_001-15a.170">永垂于後。」<lb/></seg>
<seg xml:id="CH2b1560_CHANT_001-15a.171">帝曰：<lb/></seg>
<seg xml:id="CH2b1560_CHANT_001-15a.172">「吾學不博，<lb/></seg>
<seg xml:id="CH2b1560_CHANT_001-15a.173">所聞淺狹，<lb/></seg>
<seg xml:id="CH2b1560_CHANT_001-15a.174">懼于所論，<lb/></seg>
<seg xml:id="CH2b1560_CHANT_001-15a.175">未獲其宜；<lb/></seg>
<seg xml:id="CH2b1560_CHANT_001-15a.176">縱有可采，<lb/></seg>
<seg xml:id="CH2b1560_CHANT_001-15a.177">億則屢中，<lb/></seg>
<seg xml:id="CH2b1560_CHANT_001-15a.178">又不足貴，<lb/></seg>
<seg xml:id="CH2b1560_CHANT_001-15a.179">無乃致笑後賢，<lb/></seg>
<seg xml:id="CH2b1560_CHANT_001-15a.180">彰吾闇昧乎！」<lb/></seg>
<seg xml:id="CH2b1560_CHANT_001-15a.181">于是侍郎鍾會退論次焉。<lb/></seg>
</p>
<p>
<seg xml:id="CH2b1560_CHANT_001-16a.1"><pb xml:id="CH2b1560_CHANT_001-16a" ed="CHANT" n="001-16a"/><lb/></seg>
<seg xml:id="CH2b1560_CHANT_001-16a.2">○《魏志‧高貴鄉公紀》注引《魏氏春秋》。<lb/></seg>
<seg xml:id="CH2b1560_CHANT_001-16a.3">又見《藝文類聚》十二。<lb/></seg>
<seg xml:id="CH2b1560_CHANT_001-16a.4">《御覽》八十二、四百四十五。<lb/></seg>
</p>
<p>
<seg xml:id="CH2b1560_CHANT_001-16a.5">論程盛</seg>
</p>
<p>
<seg xml:id="CH2b1560_CHANT_001-16a.6">丹霄之鳳，<lb/></seg>
<seg xml:id="CH2b1560_CHANT_001-16a.7">青冥之龍。<lb/></seg>
</p>
<p>
<seg xml:id="CH2b1560_CHANT_001-17a.1"><pb xml:id="CH2b1560_CHANT_001-17a" ed="CHANT" n="001-17a"/><lb/></seg>
<seg xml:id="CH2b1560_CHANT_001-17a.2">○《文選》任昉《王文憲集序》注引《鍾會集》。<lb/></seg>
</p>
<p>
<seg xml:id="CH2b1560_CHANT_001-17a.3">母夫人張氏傳<lb/></seg>
</p>
<p>
<seg xml:id="CH2b1560_CHANT_001-17a.4">母夫人張氏傳</seg>
</p>
<p>
<seg xml:id="CH2b1560_CHANT_001-17a.5">夫人張氏，<lb/></seg>
<seg xml:id="CH2b1560_CHANT_001-17a.6">字昌蒲，<lb/></seg>
<seg xml:id="CH2b1560_CHANT_001-17a.7">太原茲氏人。<lb/></seg>
<seg xml:id="CH2b1560_CHANT_001-17a.8">太傅定陵成侯之命婦也。<lb/></seg>
<seg xml:id="CH2b1560_CHANT_001-17a.9">世長吏二千石。<lb/></seg>
<seg xml:id="CH2b1560_CHANT_001-17a.10">夫人少喪父母，<lb/></seg>
<seg xml:id="CH2b1560_CHANT_001-17a.11">充成侯家，<lb/></seg>
<seg xml:id="CH2b1560_CHANT_001-17a.12">修身正行，<lb/></seg>
<seg xml:id="CH2b1560_CHANT_001-17a.13">非禮不動，<lb/></seg>
<seg xml:id="CH2b1560_CHANT_001-17a.14">為上下所稱述。<lb/></seg>
<seg xml:id="CH2b1560_CHANT_001-17a.15">貴妾孫氏，<lb/></seg>
<seg xml:id="CH2b1560_CHANT_001-17a.16">攝嫡專家，<lb/></seg>
<seg xml:id="CH2b1560_CHANT_001-17a.17">心害其賢，<lb/></seg>
<seg xml:id="CH2b1560_CHANT_001-17a.18">數讒毀，<lb/></seg>
<seg xml:id="CH2b1560_CHANT_001-17a.19">無所不至。<lb/></seg>
<seg xml:id="CH2b1560_CHANT_001-17a.20">孫氏辨博有智巧，<lb/></seg>
<seg xml:id="CH2b1560_CHANT_001-17a.21">言足以飾非文過，<lb/></seg>
<seg xml:id="CH2b1560_CHANT_001-17a.22">然竟不能傷也。<lb/></seg>
<seg xml:id="CH2b1560_CHANT_001-17a.23">及妊娠，<lb/></seg>
<seg xml:id="CH2b1560_CHANT_001-17a.24">愈更嫉妬，<lb/></seg>
<seg xml:id="CH2b1560_CHANT_001-17a.25">乃置藥食中，<lb/></seg>
<seg xml:id="CH2b1560_CHANT_001-17a.26">夫人中食，<lb/></seg>
<seg xml:id="CH2b1560_CHANT_001-17a.27">覺而吐之，<lb/></seg>
<seg xml:id="CH2b1560_CHANT_001-17a.28">暝眩者數日。<lb/></seg>
<seg xml:id="CH2b1560_CHANT_001-17a.29">或曰：<lb/></seg>
<seg xml:id="CH2b1560_CHANT_001-17a.30">「何不向公言之？」<lb/></seg>
<seg xml:id="CH2b1560_CHANT_001-17a.31">荅曰：<lb/></seg>
<seg xml:id="CH2b1560_CHANT_001-17a.32">「嫡庶相害，<lb/></seg>
<seg xml:id="CH2b1560_CHANT_001-17a.33">破家危國，<lb/></seg>
<seg xml:id="CH2b1560_CHANT_001-17a.34">古今以為鑒誡。<lb/></seg>
<seg xml:id="CH2b1560_CHANT_001-17a.35">假如公信我，<lb/></seg>
<seg xml:id="CH2b1560_CHANT_001-17a.36">眾誰能明其事？<lb/></seg>
<seg xml:id="CH2b1560_CHANT_001-17a.37">彼以心度我，<lb/></seg>
<seg xml:id="CH2b1560_CHANT_001-17a.38">謂我必言，<lb/></seg>
<seg xml:id="CH2b1560_CHANT_001-17a.39">固將先我，<lb/></seg>
<seg xml:id="CH2b1560_CHANT_001-17a.40">事由彼發，<lb/></seg>
<seg xml:id="CH2b1560_CHANT_001-17a.41">顧不快邪。」<lb/></seg>
<seg xml:id="CH2b1560_CHANT_001-17a.42">遂稱疾不見。<lb/></seg>
<seg xml:id="CH2b1560_CHANT_001-17a.43">孫氏果謂成侯曰：<lb/></seg>
<seg xml:id="CH2b1560_CHANT_001-17a.44">「妾欲其得男，<lb/></seg>
<seg xml:id="CH2b1560_CHANT_001-17a.45">故飲以得男之藥，<lb/></seg>
<seg xml:id="CH2b1560_CHANT_001-17a.46">反謂毒之。」<lb/></seg>
<seg xml:id="CH2b1560_CHANT_001-17a.47">成侯曰：<lb/></seg>
<seg xml:id="CH2b1560_CHANT_001-17a.48">「得男藥佳事，<lb/></seg>
<seg xml:id="CH2b1560_CHANT_001-17a.49">闇于食中與人，<lb/></seg>
<seg xml:id="CH2b1560_CHANT_001-17a.50">非人情也。」<lb/></seg>
<seg xml:id="CH2b1560_CHANT_001-17a.51">遂訊侍者具服，<lb/></seg>
<seg xml:id="CH2b1560_CHANT_001-17a.52">孫氏由是得罪出。<lb/></seg>
<seg xml:id="CH2b1560_CHANT_001-17a.53">成侯問夫人何能不言，<lb/></seg>
<seg xml:id="CH2b1560_CHANT_001-17a.54">夫人言其故。<lb/></seg>
<seg xml:id="CH2b1560_CHANT_001-17a.55">成侯大驚，<lb/></seg>
<seg xml:id="CH2b1560_CHANT_001-17a.56">益以此賢之。<lb/></seg>
<seg xml:id="CH2b1560_CHANT_001-17a.57">黃初六年，<lb/></seg>
<seg xml:id="CH2b1560_CHANT_001-17a.58">生會，<lb/></seg>
<seg xml:id="CH2b1560_CHANT_001-17a.59">恩寵愈隆。<lb/></seg>
<seg xml:id="CH2b1560_CHANT_001-17a.60">成侯既出孫氏，<lb/></seg>
<seg xml:id="CH2b1560_CHANT_001-17a.61">更納正嫡賈氏。<lb/></seg>
</p>
<p>
<seg xml:id="CH2b1560_CHANT_001-18a.1"><pb xml:id="CH2b1560_CHANT_001-18a" ed="CHANT" n="001-18a"/><lb/></seg>
<seg xml:id="CH2b1560_CHANT_001-18a.2">夫人性矜嚴，<lb/></seg>
<seg xml:id="CH2b1560_CHANT_001-18a.3">明于教訓。<lb/></seg>
<seg xml:id="CH2b1560_CHANT_001-18a.4">會雖童稚，<lb/></seg>
<seg xml:id="CH2b1560_CHANT_001-18a.5">勤見規誨。<lb/></seg>
<seg xml:id="CH2b1560_CHANT_001-18a.6">年四歲授《孝經》，<lb/></seg>
<seg xml:id="CH2b1560_CHANT_001-18a.7">七歲誦《論語》，<lb/></seg>
<seg xml:id="CH2b1560_CHANT_001-18a.8">八歲誦《詩》，<lb/></seg>
<seg xml:id="CH2b1560_CHANT_001-18a.9">十歲誦《尚書》，<lb/></seg>
<seg xml:id="CH2b1560_CHANT_001-18a.10">十一誦《易》，<lb/></seg>
<seg xml:id="CH2b1560_CHANT_001-18a.11">十二誦《春秋左氏傳》、《國語》，<lb/></seg>
<seg xml:id="CH2b1560_CHANT_001-18a.12">十三誦《周禮》、《禮記》，<lb/></seg>
<seg xml:id="CH2b1560_CHANT_001-18a.13">十四誦成侯《易記》，<lb/></seg>
<seg xml:id="CH2b1560_CHANT_001-18a.14">十五使入太學，<lb/></seg>
<seg xml:id="CH2b1560_CHANT_001-18a.15">問四方奇文異訓。<lb/></seg>
<seg xml:id="CH2b1560_CHANT_001-18a.16">謂會曰：<lb/></seg>
<seg xml:id="CH2b1560_CHANT_001-18a.17">「學猥則倦，<lb/></seg>
<seg xml:id="CH2b1560_CHANT_001-18a.18">倦則意怠；<lb/></seg>
<seg xml:id="CH2b1560_CHANT_001-18a.19">吾懼汝之意怠，<lb/></seg>
<seg xml:id="CH2b1560_CHANT_001-18a.20">故以漸訓汝，<lb/></seg>
<seg xml:id="CH2b1560_CHANT_001-18a.21">今可以獨學矣。」<lb/></seg>
<seg xml:id="CH2b1560_CHANT_001-18a.22">雅好書籍，<lb/></seg>
<seg xml:id="CH2b1560_CHANT_001-18a.23">涉歷眾書，<lb/></seg>
<seg xml:id="CH2b1560_CHANT_001-18a.24">特好《易》、《老子》。<lb/></seg>
<seg xml:id="CH2b1560_CHANT_001-18a.25">每讀《易》，<lb/></seg>
<seg xml:id="CH2b1560_CHANT_001-18a.26">孔子說鳴鶴在陰，<lb/></seg>
<seg xml:id="CH2b1560_CHANT_001-18a.27">勞謙君子，<lb/></seg>
<seg xml:id="CH2b1560_CHANT_001-18a.28">藉用白茅，<lb/></seg>
<seg xml:id="CH2b1560_CHANT_001-18a.29">不出戶庭之義，<lb/></seg>
<seg xml:id="CH2b1560_CHANT_001-18a.30">每使會反覆讀之。<lb/></seg>
<seg xml:id="CH2b1560_CHANT_001-18a.31">曰：<lb/></seg>
<seg xml:id="CH2b1560_CHANT_001-18a.32">「《易》三百餘爻，<lb/></seg>
<seg xml:id="CH2b1560_CHANT_001-18a.33">仲尼特說此者，<lb/></seg>
<seg xml:id="CH2b1560_CHANT_001-18a.34">以謙恭慎密，<lb/></seg>
<seg xml:id="CH2b1560_CHANT_001-18a.35">樞機之發，<lb/></seg>
<seg xml:id="CH2b1560_CHANT_001-18a.36">行己至要，<lb/></seg>
<seg xml:id="CH2b1560_CHANT_001-18a.37">榮身所由故也，<lb/></seg>
<seg xml:id="CH2b1560_CHANT_001-18a.38">順斯術以往，<lb/></seg>
<seg xml:id="CH2b1560_CHANT_001-18a.39">足為君子矣。」<lb/></seg>
<seg xml:id="CH2b1560_CHANT_001-18a.40">正始八年，<lb/></seg>
<seg xml:id="CH2b1560_CHANT_001-18a.41">會為尚書郎，<lb/></seg>
<seg xml:id="CH2b1560_CHANT_001-18a.42">夫人執會手而誨之曰：<lb/></seg>
<seg xml:id="CH2b1560_CHANT_001-18a.43">「汝弱冠見敘，<lb/></seg>
<seg xml:id="CH2b1560_CHANT_001-18a.44">人情不能不自足，<lb/></seg>
<seg xml:id="CH2b1560_CHANT_001-18a.45">則損在其中矣，<lb/></seg>
<seg xml:id="CH2b1560_CHANT_001-18a.46">勉思其戒！」<lb/></seg>
<seg xml:id="CH2b1560_CHANT_001-18a.47">是時大將軍曹爽專朝政，<lb/></seg>
<seg xml:id="CH2b1560_CHANT_001-18a.48">日縱酒沈醉。<lb/></seg>
<seg xml:id="CH2b1560_CHANT_001-18a.49">會兄侍中毓宴還，<lb/></seg>
<seg xml:id="CH2b1560_CHANT_001-18a.50">言其事，<lb/></seg>
<seg xml:id="CH2b1560_CHANT_001-18a.51">夫人曰：<lb/></seg>
<seg xml:id="CH2b1560_CHANT_001-18a.52">「樂則樂矣，<lb/></seg>
<seg xml:id="CH2b1560_CHANT_001-18a.53">然難久也。<lb/></seg>
<seg xml:id="CH2b1560_CHANT_001-18a.54">居上不驕，<lb/></seg>
<seg xml:id="CH2b1560_CHANT_001-18a.55">制節謹度，<lb/></seg>
<seg xml:id="CH2b1560_CHANT_001-18a.56">然後乃無危溢之患。<lb/></seg>
<seg xml:id="CH2b1560_CHANT_001-18a.57">今奢僭若此，<lb/></seg>
<seg xml:id="CH2b1560_CHANT_001-18a.58">非長守富貴之道。」<lb/></seg>
<seg xml:id="CH2b1560_CHANT_001-18a.59">嘉平元年，<lb/></seg>
<seg xml:id="CH2b1560_CHANT_001-18a.60">車駕朝高平陵，<lb/></seg>
<seg xml:id="CH2b1560_CHANT_001-18a.61">會為中書郎，<lb/></seg>
<seg xml:id="CH2b1560_CHANT_001-18a.62">從行。<lb/></seg>
<seg xml:id="CH2b1560_CHANT_001-18a.63">相國宣文侯始舉兵，<lb/></seg>
<seg xml:id="CH2b1560_CHANT_001-18a.64">眾人恐懼，<lb/></seg>
<seg xml:id="CH2b1560_CHANT_001-18a.65">而夫人自若。<lb/></seg>
<seg xml:id="CH2b1560_CHANT_001-18a.66">中書令劉放、侍郎衛瓘、夏侯和等家皆怪問：<lb/></seg>
<seg xml:id="CH2b1560_CHANT_001-18a.67">「夫人一子在危難之中，<lb/></seg>
<seg xml:id="CH2b1560_CHANT_001-18a.68">何能無憂？」<lb/></seg>
<seg xml:id="CH2b1560_CHANT_001-18a.69">荅曰：<lb/></seg>
<seg xml:id="CH2b1560_CHANT_001-18a.70">「大將軍奢僭無度，<lb/></seg>
<seg xml:id="CH2b1560_CHANT_001-18a.71">吾常疑其不安，<lb/></seg>
<seg xml:id="CH2b1560_CHANT_001-18a.72">太傅義不危國，<lb/></seg>
<seg xml:id="CH2b1560_CHANT_001-18a.73">必為大將軍舉耳。<lb/></seg>
<seg xml:id="CH2b1560_CHANT_001-18a.74">吾兒在帝側何憂？<lb/></seg>
<seg xml:id="CH2b1560_CHANT_001-18a.75">聞且出兵，<lb/></seg>
<seg xml:id="CH2b1560_CHANT_001-18a.76">無他重器，<lb/></seg>
<seg xml:id="CH2b1560_CHANT_001-18a.77">其勢必不久戰。」<lb/></seg>
<seg xml:id="CH2b1560_CHANT_001-18a.78">果如其言，<lb/></seg>
<seg xml:id="CH2b1560_CHANT_001-18a.79">一時稱明。<lb/></seg>
<seg xml:id="CH2b1560_CHANT_001-18a.80">會歷機密十餘年，<lb/></seg>
<seg xml:id="CH2b1560_CHANT_001-18a.81">頗豫政謀。<lb/></seg>
<seg xml:id="CH2b1560_CHANT_001-18a.82">夫人謂曰：<lb/></seg>
<seg xml:id="CH2b1560_CHANT_001-18a.83">「昔范氏少子，<lb/></seg>
<seg xml:id="CH2b1560_CHANT_001-18a.84">為趙𥳑子設伐邾之計，<lb/></seg>
<seg xml:id="CH2b1560_CHANT_001-18a.85">事從民悅，<lb/></seg>
<seg xml:id="CH2b1560_CHANT_001-18a.86">可謂功矣。<lb/></seg>
<seg xml:id="CH2b1560_CHANT_001-18a.87">然其母以為乘偽作詐，<lb/></seg>
<seg xml:id="CH2b1560_CHANT_001-18a.88">末業鄙事，<lb/></seg>
<seg xml:id="CH2b1560_CHANT_001-18a.89">必不能久。<lb/></seg>
<seg xml:id="CH2b1560_CHANT_001-18a.90">其識本深遠，<lb/></seg>
<seg xml:id="CH2b1560_CHANT_001-18a.91">非近人所言，<lb/></seg>
<seg xml:id="CH2b1560_CHANT_001-18a.92">吾常樂其為人。<lb/></seg>
<seg xml:id="CH2b1560_CHANT_001-18a.93">汝居心正，<lb/></seg>
<seg xml:id="CH2b1560_CHANT_001-18a.94">吾知免矣。<lb/></seg>
<seg xml:id="CH2b1560_CHANT_001-18a.95">但當修所志，<lb/></seg>
<seg xml:id="CH2b1560_CHANT_001-18a.96">以輔益時化，<lb/></seg>
<seg xml:id="CH2b1560_CHANT_001-18a.97">不忝先人耳。<lb/></seg>
<seg xml:id="CH2b1560_CHANT_001-18a.98">常言人誰能皆體自然，<lb/></seg>
<seg xml:id="CH2b1560_CHANT_001-18a.99">但力行不倦，<lb/></seg>
<seg xml:id="CH2b1560_CHANT_001-18a.100">抑亦其次。<lb/></seg>
<seg xml:id="CH2b1560_CHANT_001-18a.101">雖接鄙賤，<lb/></seg>
<seg xml:id="CH2b1560_CHANT_001-18a.102">必以言信，<lb/></seg>
<seg xml:id="CH2b1560_CHANT_001-18a.103">取與之閒，<lb/></seg>
<seg xml:id="CH2b1560_CHANT_001-18a.104">分畫分明。」<lb/></seg>
<seg xml:id="CH2b1560_CHANT_001-18a.105">或問：<lb/></seg>
<seg xml:id="CH2b1560_CHANT_001-18a.106">「此無乃小乎？」<lb/></seg>
<seg xml:id="CH2b1560_CHANT_001-18a.107">荅曰：<lb/></seg>
<seg xml:id="CH2b1560_CHANT_001-18a.108">「君子之行，<lb/></seg>
<seg xml:id="CH2b1560_CHANT_001-18a.109">皆積小以致高大。<lb/></seg>
<seg xml:id="CH2b1560_CHANT_001-18a.110">若以小善為無益而弗為，<lb/></seg>
<seg xml:id="CH2b1560_CHANT_001-18a.111">此乃小人之事耳，<lb/></seg>
<seg xml:id="CH2b1560_CHANT_001-18a.112">希通慕大者，<lb/></seg>
<seg xml:id="CH2b1560_CHANT_001-18a.113">吾所不好。」<lb/></seg>
<seg xml:id="CH2b1560_CHANT_001-18a.114">會自幼小，<lb/></seg>
<seg xml:id="CH2b1560_CHANT_001-18a.115">衣不過青紺，<lb/></seg>
<seg xml:id="CH2b1560_CHANT_001-18a.116">親營家事，<lb/></seg>
<seg xml:id="CH2b1560_CHANT_001-18a.117">自知恭儉，<lb/></seg>
<seg xml:id="CH2b1560_CHANT_001-18a.118">然見得思義，<lb/></seg>
<seg xml:id="CH2b1560_CHANT_001-18a.119">臨財必讓。<lb/></seg>
<seg xml:id="CH2b1560_CHANT_001-18a.120">會前後賜錢帛數百萬計，<lb/></seg>
<seg xml:id="CH2b1560_CHANT_001-18a.121">悉送供公家之用，<lb/></seg>
<seg xml:id="CH2b1560_CHANT_001-18a.122">一無所取。<lb/></seg>
<seg xml:id="CH2b1560_CHANT_001-18a.123">年五十有九，<lb/></seg>
<seg xml:id="CH2b1560_CHANT_001-18a.124">甘露二年二月暴疾薨。<lb/></seg>
<seg xml:id="CH2b1560_CHANT_001-18a.125">比葬，<lb/></seg>
<seg xml:id="CH2b1560_CHANT_001-18a.126">天子有手詔，<lb/></seg>
<seg xml:id="CH2b1560_CHANT_001-18a.127">命大將軍高都侯厚加賵贈，<lb/></seg>
<seg xml:id="CH2b1560_CHANT_001-18a.128">喪事無巨細，<lb/></seg>
<seg xml:id="CH2b1560_CHANT_001-18a.129">一皆供給。<lb/></seg>
<seg xml:id="CH2b1560_CHANT_001-18a.130">議者以為公侯有夫人，<lb/></seg>
<seg xml:id="CH2b1560_CHANT_001-18a.131">有世婦，<lb/></seg>
<seg xml:id="CH2b1560_CHANT_001-18a.132">有妻，<lb/></seg>
<seg xml:id="CH2b1560_CHANT_001-18a.133">有妾，<lb/></seg>
<seg xml:id="CH2b1560_CHANT_001-18a.134">所謂外命婦也，<lb/></seg>
<seg xml:id="CH2b1560_CHANT_001-18a.135">依《春秋》成風、定姒之義，<lb/></seg>
<seg xml:id="CH2b1560_CHANT_001-18a.136">宜崇典禮，<lb/></seg>
<seg xml:id="CH2b1560_CHANT_001-18a.137">不得總稱妾名。<lb/></seg>
<seg xml:id="CH2b1560_CHANT_001-18a.138">于是稱成侯命婦。<lb/></seg>
<seg xml:id="CH2b1560_CHANT_001-18a.139">殯葬之事，<lb/></seg>
<seg xml:id="CH2b1560_CHANT_001-18a.140">有取于古制，<lb/></seg>
<seg xml:id="CH2b1560_CHANT_001-18a.141">禮也。<lb/></seg>
</p>
<p>
<seg xml:id="CH2b1560_CHANT_001-19a.1"><pb xml:id="CH2b1560_CHANT_001-19a" ed="CHANT" n="001-19a"/><lb/></seg>
<seg xml:id="CH2b1560_CHANT_001-19a.2">○《魏志‧鍾會傳》注。<lb/></seg>
<seg xml:id="CH2b1560_CHANT_001-19a.3">此篇張溥誤分為二。<lb/></seg>
<seg xml:id="CH2b1560_CHANT_001-19a.4">又略見《御覽》二百二十、又六百十三。<lb/></seg>
</p>
<p>
<seg xml:id="CH2b1560_CHANT_001-19a.5">四本論</seg>
</p>
<p>
<seg xml:id="CH2b1560_CHANT_001-19a.6">○《世說‧文學篇》注云：<lb/></seg>
<seg xml:id="CH2b1560_CHANT_001-19a.7">論才性同異合離。<lb/></seg>
<seg xml:id="CH2b1560_CHANT_001-19a.8">傅嘏論同，<lb/></seg>
<seg xml:id="CH2b1560_CHANT_001-19a.9">李豐論異，<lb/></seg>
<seg xml:id="CH2b1560_CHANT_001-19a.10">鍾會論合，<lb/></seg>
<seg xml:id="CH2b1560_CHANT_001-19a.11">王廣論離。<lb/></seg>
</p>
<p>
<seg xml:id="CH2b1560_CHANT_001-20a.1"><pb xml:id="CH2b1560_CHANT_001-20a" ed="CHANT" n="001-20a"/><lb/></seg>
<seg xml:id="CH2b1560_CHANT_001-20a.2">芻蕘論</seg>
</p>
<p>
<seg xml:id="CH2b1560_CHANT_001-20a.3">國之稱富者，<lb/></seg>
<seg xml:id="CH2b1560_CHANT_001-20a.4">在乎豐民，<lb/></seg>
<seg xml:id="CH2b1560_CHANT_001-20a.5">非獨謂府庫盈、倉廩實也。<lb/></seg>
<seg xml:id="CH2b1560_CHANT_001-20a.6">且府庫盈、倉廩實，<lb/></seg>
<seg xml:id="CH2b1560_CHANT_001-20a.7">非上天所降，<lb/></seg>
<seg xml:id="CH2b1560_CHANT_001-20a.8">皆取之于民，<lb/></seg>
<seg xml:id="CH2b1560_CHANT_001-20a.9">民困則國虛矣。<lb/></seg>
</p>
<p>
<seg xml:id="CH2b1560_CHANT_001-21a.1"><pb xml:id="CH2b1560_CHANT_001-21a" ed="CHANT" n="001-21a"/><lb/></seg>
<seg xml:id="CH2b1560_CHANT_001-21a.2">○《初學記》二十四、《御覽》一百九十一。<lb/></seg>
</p>
<p>
<seg xml:id="CH2b1560_CHANT_001-21a.3">吳之翫水若魚鼈，<lb/></seg>
<seg xml:id="CH2b1560_CHANT_001-21a.4">蜀之便山若鳥獸。<lb/></seg>
</p>
<p>
<seg xml:id="CH2b1560_CHANT_001-21a.5">○《文選‧魏都賦》注。<lb/></seg>
</p>
<p>
<seg xml:id="CH2b1560_CHANT_001-21a.6">螢光增曜于日月。<lb/></seg>
</p>
<p>
<seg xml:id="CH2b1560_CHANT_001-22a.1"><pb xml:id="CH2b1560_CHANT_001-22a" ed="CHANT" n="001-22a"/><lb/></seg>
<seg xml:id="CH2b1560_CHANT_001-22a.2">○《白孔六帖》九十五。<lb/></seg>
</p>
<p>
<seg xml:id="CH2b1560_CHANT_001-22a.3">賢者之處世，<lb/></seg>
<seg xml:id="CH2b1560_CHANT_001-22a.4">猶金玉之生于沙礫，<lb/></seg>
<seg xml:id="CH2b1560_CHANT_001-22a.5">豫章之產乎幽谷。<lb/></seg>
<seg xml:id="CH2b1560_CHANT_001-22a.6">下不進之于上，<lb/></seg>
<seg xml:id="CH2b1560_CHANT_001-22a.7">則無由而至矣。<lb/></seg>
</p>
<p>
<seg xml:id="CH2b1560_CHANT_001-22a.8">○《御覽》四百二。<lb/></seg>
</p>
<p>
<seg xml:id="CH2b1560_CHANT_001-23a.1"><pb xml:id="CH2b1560_CHANT_001-23a" ed="CHANT" n="001-23a"/><lb/></seg>
<seg xml:id="CH2b1560_CHANT_001-23a.2">凡人之結交，<lb/></seg>
<seg xml:id="CH2b1560_CHANT_001-23a.3">誠宜盛不忘衰，<lb/></seg>
<seg xml:id="CH2b1560_CHANT_001-23a.4">達不棄窮，<lb/></seg>
<seg xml:id="CH2b1560_CHANT_001-23a.5">不疑惑于讒搆，<lb/></seg>
<seg xml:id="CH2b1560_CHANT_001-23a.6">不信受于流言，<lb/></seg>
<seg xml:id="CH2b1560_CHANT_001-23a.7">經長歷遠，<lb/></seg>
<seg xml:id="CH2b1560_CHANT_001-23a.8">久而逾固。<lb/></seg>
<seg xml:id="CH2b1560_CHANT_001-23a.9">而人多初隆而後薄，<lb/></seg>
<seg xml:id="CH2b1560_CHANT_001-23a.10">始密而終疏，<lb/></seg>
<seg xml:id="CH2b1560_CHANT_001-23a.11">斯何故也？<lb/></seg>
<seg xml:id="CH2b1560_CHANT_001-23a.12">皆由交情不發于神氣，<lb/></seg>
<seg xml:id="CH2b1560_CHANT_001-23a.13">道數乖而不同，<lb/></seg>
<seg xml:id="CH2b1560_CHANT_001-23a.14">權以一時之術，<lb/></seg>
<seg xml:id="CH2b1560_CHANT_001-23a.15">取倉卒之利。<lb/></seg>
<seg xml:id="CH2b1560_CHANT_001-23a.16">有貪其財而交，<lb/></seg>
<seg xml:id="CH2b1560_CHANT_001-23a.17">有慕其勢而交，<lb/></seg>
<seg xml:id="CH2b1560_CHANT_001-23a.18">有愛其色而交，<lb/></seg>
<seg xml:id="CH2b1560_CHANT_001-23a.19">三者既衰，<lb/></seg>
<seg xml:id="CH2b1560_CHANT_001-23a.20">疏薄由生。<lb/></seg>
</p>
<p>
<seg xml:id="CH2b1560_CHANT_001-24a.1"><pb xml:id="CH2b1560_CHANT_001-24a" ed="CHANT" n="001-24a"/><lb/></seg>
<seg xml:id="CH2b1560_CHANT_001-24a.2">○《御覽》四百六。<lb/></seg>
</p>
<p>
<seg xml:id="CH2b1560_CHANT_001-24a.3">夫莠生似禾，<lb/></seg>
<seg xml:id="CH2b1560_CHANT_001-24a.4">鍮石像金。<lb/></seg>
</p>
<p>
<seg xml:id="CH2b1560_CHANT_001-24a.5">○《御覽》八百十三。<lb/></seg>
</p>
<p>
<seg xml:id="CH2b1560_CHANT_001-24a.6">焚林成烟，<lb/></seg>
<seg xml:id="CH2b1560_CHANT_001-24a.7">其似如雲。<lb/></seg>
</p>
<p>
<seg xml:id="CH2b1560_CHANT_001-25a.1"><pb xml:id="CH2b1560_CHANT_001-25a" ed="CHANT" n="001-25a"/><lb/></seg>
<seg xml:id="CH2b1560_CHANT_001-25a.2">○《御覽》八百七十一。<lb/></seg>
</p>
</div>
</body>
</text>
</TEI>
