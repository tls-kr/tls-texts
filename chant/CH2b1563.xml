<TEI xmlns="http://www.tei-c.org/ns/1.0" xml:id="CH2b1563">
<teiHeader>
<fileDesc>
<titleStmt>
<title>蔣恭侯集一卷</title>
</titleStmt>
<editionStmt><edition><idno type="kanripo">CH2b1563</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1563_CHANT_001-1a.1"><pb xml:id="CH2b1563_CHANT_001-1a" ed="CHANT" n="001-1a"/><lb/></seg>
<seg xml:id="CH2b1563_CHANT_001-1a.2">承命疏<lb/></seg>
</p>
<p>
<seg xml:id="CH2b1563_CHANT_001-1a.3">承命疏</seg>
</p>
<p>
<seg xml:id="CH2b1563_CHANT_001-1a.4">芟穢弭難，<lb/></seg>
<seg xml:id="CH2b1563_CHANT_001-1a.5">臣職是掌。<lb/></seg>
<seg xml:id="CH2b1563_CHANT_001-1a.6">自臣奉辭漢中，<lb/></seg>
<seg xml:id="CH2b1563_CHANT_001-1a.7">已經六年，<lb/></seg>
<seg xml:id="CH2b1563_CHANT_001-1a.8">臣既闇弱，<lb/></seg>
<seg xml:id="CH2b1563_CHANT_001-1a.9">加嬰疾疚，<lb/></seg>
<seg xml:id="CH2b1563_CHANT_001-1a.10">規方無成，<lb/></seg>
<seg xml:id="CH2b1563_CHANT_001-1a.11">夙夜憂慘。<lb/></seg>
<seg xml:id="CH2b1563_CHANT_001-1a.12">今魏跨帶九州，<lb/></seg>
<seg xml:id="CH2b1563_CHANT_001-1a.13">根蔕滋蔓，<lb/></seg>
<seg xml:id="CH2b1563_CHANT_001-1a.14">平除未易。<lb/></seg>
<seg xml:id="CH2b1563_CHANT_001-1a.15">若東西并力，<lb/></seg>
<seg xml:id="CH2b1563_CHANT_001-1a.16">首尾犄角，<lb/></seg>
<seg xml:id="CH2b1563_CHANT_001-1a.17">雖未能速得如志，<lb/></seg>
<seg xml:id="CH2b1563_CHANT_001-1a.18">且當分裂蠶食，<lb/></seg>
<seg xml:id="CH2b1563_CHANT_001-1a.19">先摧其支黨。<lb/></seg>
<seg xml:id="CH2b1563_CHANT_001-1a.20">然吳期二三，<lb/></seg>
<seg xml:id="CH2b1563_CHANT_001-1a.21">連不克果，<lb/></seg>
<seg xml:id="CH2b1563_CHANT_001-1a.22">俯仰惟艱，<lb/></seg>
<seg xml:id="CH2b1563_CHANT_001-1a.23">實忘寢食。<lb/></seg>
<seg xml:id="CH2b1563_CHANT_001-1a.24">輒與費禕等議，<lb/></seg>
<seg xml:id="CH2b1563_CHANT_001-1a.25">以涼州胡塞之要，<lb/></seg>
<seg xml:id="CH2b1563_CHANT_001-1a.26">進退有資，<lb/></seg>
<seg xml:id="CH2b1563_CHANT_001-1a.27">賊之所惜；<lb/></seg>
<seg xml:id="CH2b1563_CHANT_001-1a.28">且羗、胡乃心思漢如渴，<lb/></seg>
<seg xml:id="CH2b1563_CHANT_001-1a.29">又昔偏軍入羌，<lb/></seg>
<seg xml:id="CH2b1563_CHANT_001-1a.30">郭淮破走，<lb/></seg>
<seg xml:id="CH2b1563_CHANT_001-1a.31">算其長短，<lb/></seg>
<seg xml:id="CH2b1563_CHANT_001-1a.32">以為事首，<lb/></seg>
<seg xml:id="CH2b1563_CHANT_001-1a.33">宜以姜維為涼州刺史。<lb/></seg>
<seg xml:id="CH2b1563_CHANT_001-1a.34">若維征行，<lb/></seg>
<seg xml:id="CH2b1563_CHANT_001-1a.35">銜持河右，<lb/></seg>
<seg xml:id="CH2b1563_CHANT_001-1a.36">臣當帥軍為維鎮繼。<lb/></seg>
<seg xml:id="CH2b1563_CHANT_001-1a.37">今涪水陸四通，<lb/></seg>
<seg xml:id="CH2b1563_CHANT_001-1a.38">惟急是應，<lb/></seg>
<seg xml:id="CH2b1563_CHANT_001-1a.39">若東北有虞，<lb/></seg>
<seg xml:id="CH2b1563_CHANT_001-1a.40">赴之不難。<lb/></seg>
<seg xml:id="CH2b1563_CHANT_001-1a.41">○《三國‧蜀志‧蔣琬傳》注。<lb/></seg>
</p>
</div>
<div><head>附錄</head>
<p>
<seg xml:id="CH2b1563_CHANT_002-1a.1"><pb xml:id="CH2b1563_CHANT_002-1a" ed="CHANT" n="002-1a"/><lb/></seg>
<seg xml:id="CH2b1563_CHANT_002-1a.2">※<lb/></seg>
</p>
<p>
<seg xml:id="CH2b1563_CHANT_002-1a.3">薦董允表</seg>
</p>
<p>
<seg xml:id="CH2b1563_CHANT_002-1a.4">允內侍歷年，<lb/></seg>
<seg xml:id="CH2b1563_CHANT_002-1a.5">翼贊王室，<lb/></seg>
<seg xml:id="CH2b1563_CHANT_002-1a.6">宜賜爵土以褒勳勞。<lb/></seg>
<seg xml:id="CH2b1563_CHANT_002-1a.7">○《蜀志‧董允傳》。<lb/></seg>
</p>
</div>
</body>
</text>
</TEI>
