<TEI xmlns="http://www.tei-c.org/ns/1.0" xml:id="CH2b1587">
<teiHeader>
<fileDesc>
<titleStmt>
<title>宋袁陽源集二卷</title>
</titleStmt>
<editionStmt><edition><idno type="kanripo">CH2b1587</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>詩</head>
<p>
<seg xml:id="CH2b1587_CHANT_001-1a.1"><pb xml:id="CH2b1587_CHANT_001-1a" ed="CHANT" n="001-1a"/><lb/></seg>
<seg xml:id="CH2b1587_CHANT_001-1a.2">效子建白馬篇<lb/></seg>
</p>
<p>
<seg xml:id="CH2b1587_CHANT_001-1a.3">〈效子建白馬篇〉</seg>
</p>
<p>
<seg xml:id="CH2b1587_CHANT_001-1a.4">劍騎何翩翩，<lb/></seg>
<seg xml:id="CH2b1587_CHANT_001-1a.5">長安五陵間。<lb/></seg>
<seg xml:id="CH2b1587_CHANT_001-1a.6">秦地天下樞，<lb/></seg>
<seg xml:id="CH2b1587_CHANT_001-1a.7">八方湊才賢。<lb/></seg>
<seg xml:id="CH2b1587_CHANT_001-1a.8">荊魏多壯士，<lb/></seg>
<seg xml:id="CH2b1587_CHANT_001-1a.9">宛洛富少年。<lb/></seg>
<seg xml:id="CH2b1587_CHANT_001-1a.10">意氣深自負，<lb/></seg>
<seg xml:id="CH2b1587_CHANT_001-1a.11">肯事郡邑權。<lb/></seg>
<seg xml:id="CH2b1587_CHANT_001-1a.12">藉藉關外來，<lb/></seg>
<seg xml:id="CH2b1587_CHANT_001-1a.13">車徒傾國廛。<lb/></seg>
<seg xml:id="CH2b1587_CHANT_001-1a.14">五侯競書幣，<lb/></seg>
<seg xml:id="CH2b1587_CHANT_001-1a.15">群公亟為言。<lb/></seg>
<seg xml:id="CH2b1587_CHANT_001-1a.16">義分明於霜，<lb/></seg>
<seg xml:id="CH2b1587_CHANT_001-1a.17">信行直如弦。<lb/></seg>
<seg xml:id="CH2b1587_CHANT_001-1a.18">交歡池陽下，<lb/></seg>
<seg xml:id="CH2b1587_CHANT_001-1a.19">留宴汾陰西。<lb/></seg>
<seg xml:id="CH2b1587_CHANT_001-1a.20">一朝許人諾，<lb/></seg>
<seg xml:id="CH2b1587_CHANT_001-1a.21">何能坐相捐。<lb/></seg>
<seg xml:id="CH2b1587_CHANT_001-1a.22">彯節去函谷，<lb/></seg>
<seg xml:id="CH2b1587_CHANT_001-1a.23">投珮出甘泉。<lb/></seg>
<seg xml:id="CH2b1587_CHANT_001-1a.24">嗟此務遠圖，<lb/></seg>
<seg xml:id="CH2b1587_CHANT_001-1a.25">心為四海懸。<lb/></seg>
<seg xml:id="CH2b1587_CHANT_001-1a.26">但營身意遂，<lb/></seg>
<seg xml:id="CH2b1587_CHANT_001-1a.27">豈校耳目前。<lb/></seg>
<seg xml:id="CH2b1587_CHANT_001-1a.28">俠烈良有聞，<lb/></seg>
<seg xml:id="CH2b1587_CHANT_001-1a.29">古來共知然。<lb/></seg>
<seg xml:id="CH2b1587_CHANT_001-1a.30">○《文選》三十一。<lb/></seg>
<seg xml:id="CH2b1587_CHANT_001-1a.31">《樂府詩集》六十三作《白馬篇》。<lb/></seg>
<seg xml:id="CH2b1587_CHANT_001-1a.32">《詩紀》五十三。<lb/></seg>
<seg xml:id="CH2b1587_CHANT_001-1a.33">又《初學記》五作《效白馬篇》，<lb/></seg>
<seg xml:id="CH2b1587_CHANT_001-1a.34">引間、賢二韻。<lb/></seg>
</p>
<p>
<seg xml:id="CH2b1587_CHANT_001-2a.1"><pb xml:id="CH2b1587_CHANT_001-2a" ed="CHANT" n="001-2a"/><lb/></seg>
<seg xml:id="CH2b1587_CHANT_001-2a.2">〈效古〉</seg>
</p>
<p>
<seg xml:id="CH2b1587_CHANT_001-2a.3">誶此倦遊士，<lb/></seg>
<seg xml:id="CH2b1587_CHANT_001-2a.4">本家自遼東。<lb/></seg>
<seg xml:id="CH2b1587_CHANT_001-2a.5">昔隸李將軍，<lb/></seg>
<seg xml:id="CH2b1587_CHANT_001-2a.6">十載事西戎。<lb/></seg>
<seg xml:id="CH2b1587_CHANT_001-2a.7">結車高闕下，<lb/></seg>
<seg xml:id="CH2b1587_CHANT_001-2a.8">極望見雲中。<lb/></seg>
<seg xml:id="CH2b1587_CHANT_001-2a.9">四面各千里，<lb/></seg>
<seg xml:id="CH2b1587_CHANT_001-2a.10">從橫起嚴風。<lb/></seg>
<seg xml:id="CH2b1587_CHANT_001-2a.11">寒燠豈如節，<lb/></seg>
<seg xml:id="CH2b1587_CHANT_001-2a.12">霜雨多異同。<lb/></seg>
<seg xml:id="CH2b1587_CHANT_001-2a.13">夕寐北河陰，<lb/></seg>
<seg xml:id="CH2b1587_CHANT_001-2a.14">夢還甘泉宮。<lb/></seg>
<seg xml:id="CH2b1587_CHANT_001-2a.15">勤役未云已，<lb/></seg>
<seg xml:id="CH2b1587_CHANT_001-2a.16">壯年徒為空。<lb/></seg>
<seg xml:id="CH2b1587_CHANT_001-2a.17">迺知古時人，<lb/></seg>
<seg xml:id="CH2b1587_CHANT_001-2a.18">所以悲轉蓬。<lb/></seg>
<seg xml:id="CH2b1587_CHANT_001-2a.19">○《文選》三十一。<lb/></seg>
<seg xml:id="CH2b1587_CHANT_001-2a.20">《詩紀》五十三。<lb/></seg>
</p>
<p>
<seg xml:id="CH2b1587_CHANT_001-3a.1"><pb xml:id="CH2b1587_CHANT_001-3a" ed="CHANT" n="001-3a"/><lb/></seg>
<seg xml:id="CH2b1587_CHANT_001-3a.2">〈詠冬至〉</seg>
</p>
<p>
<seg xml:id="CH2b1587_CHANT_001-3a.3">連星貫初曆，<lb/></seg>
<seg xml:id="CH2b1587_CHANT_001-3a.4">令月臨首歲。<lb/></seg>
<seg xml:id="CH2b1587_CHANT_001-3a.5">薦樂行陰政，<lb/></seg>
<seg xml:id="CH2b1587_CHANT_001-3a.6">登金贊陽滯。<lb/></seg>
<seg xml:id="CH2b1587_CHANT_001-3a.7">收涼降天德，<lb/></seg>
<seg xml:id="CH2b1587_CHANT_001-3a.8">萌華宣地惠。<lb/></seg>
<seg xml:id="CH2b1587_CHANT_001-3a.9">司瑞記夜晞，<lb/></seg>
<seg xml:id="CH2b1587_CHANT_001-3a.10">書雲掌朝誓。<lb/></seg>
<seg xml:id="CH2b1587_CHANT_001-3a.11">○《初學記》四。<lb/></seg>
<seg xml:id="CH2b1587_CHANT_001-3a.12">《古今歲時雜詠》三十九。<lb/></seg>
<seg xml:id="CH2b1587_CHANT_001-3a.13">《詩紀》五十三。<lb/></seg>
</p>
<p>
<seg xml:id="CH2b1587_CHANT_001-4a.1"><pb xml:id="CH2b1587_CHANT_001-4a" ed="CHANT" n="001-4a"/><lb/></seg>
<seg xml:id="CH2b1587_CHANT_001-4a.2">〈種蘭〉</seg>
</p>
<p>
<seg xml:id="CH2b1587_CHANT_001-4a.3">種蘭忌當門，<lb/></seg>
<seg xml:id="CH2b1587_CHANT_001-4a.4">懷璧莫向楚。<lb/></seg>
<seg xml:id="CH2b1587_CHANT_001-4a.5">楚少別玉人，<lb/></seg>
<seg xml:id="CH2b1587_CHANT_001-4a.6">門非植蘭所。<lb/></seg>
<seg xml:id="CH2b1587_CHANT_001-4a.7">○《南史‧袁淑傳》。<lb/></seg>
<seg xml:id="CH2b1587_CHANT_001-4a.8">《御覽》九百八十三引《宋書》。<lb/></seg>
<seg xml:id="CH2b1587_CHANT_001-4a.9">《詩紀》五十三。<lb/></seg>
</p>
<p>
<seg xml:id="CH2b1587_CHANT_001-5a.1"><pb xml:id="CH2b1587_CHANT_001-5a" ed="CHANT" n="001-5a"/><lb/></seg>
<seg xml:id="CH2b1587_CHANT_001-5a.2">〈登宣城郡〉</seg>
</p>
<p>
<seg xml:id="CH2b1587_CHANT_001-5a.3">悵焉訊舊老，<lb/></seg>
<seg xml:id="CH2b1587_CHANT_001-5a.4">茲前乃楚居。<lb/></seg>
<seg xml:id="CH2b1587_CHANT_001-5a.5">十代闕州記，<lb/></seg>
<seg xml:id="CH2b1587_CHANT_001-5a.6">百祀絕方書。<lb/></seg>
<seg xml:id="CH2b1587_CHANT_001-5a.7">闕<lb/></seg>
<seg xml:id="CH2b1587_CHANT_001-5a.8">○《類聚》二十八。<lb/></seg>
<seg xml:id="CH2b1587_CHANT_001-5a.9">《詩紀》五十三。<lb/></seg>
</p>
</div>
<div><head>卷二</head>
<p>
<seg xml:id="CH2b1587_CHANT_002-1a.1"><pb xml:id="CH2b1587_CHANT_002-1a" ed="CHANT" n="002-1a"/><lb/></seg>
<seg xml:id="CH2b1587_CHANT_002-1a.2">秋晴賦<lb/></seg>
</p>
<p>
<seg xml:id="CH2b1587_CHANT_002-1a.3">〈秋晴賦〉</seg>
</p>
<p>
<seg xml:id="CH2b1587_CHANT_002-1a.4">是月也，<lb/></seg>
<seg xml:id="CH2b1587_CHANT_002-1a.5">聲晷合，<lb/></seg>
<seg xml:id="CH2b1587_CHANT_002-1a.6">朝夜分。<lb/></seg>
<seg xml:id="CH2b1587_CHANT_002-1a.7">霆收耀，<lb/></seg>
<seg xml:id="CH2b1587_CHANT_002-1a.8">虹戢文。<lb/></seg>
<seg xml:id="CH2b1587_CHANT_002-1a.9">炎都褰埃，<lb/></seg>
<seg xml:id="CH2b1587_CHANT_002-1a.10">旻㝢滌氛。<lb/></seg>
<seg xml:id="CH2b1587_CHANT_002-1a.11">曳悲泉之凝霧，<lb/></seg>
<seg xml:id="CH2b1587_CHANT_002-1a.12">轉絕垠之嚴雲。<lb/></seg>
<seg xml:id="CH2b1587_CHANT_002-1a.13">○《藝文類聚》三。<lb/></seg>
<seg xml:id="CH2b1587_CHANT_002-1a.14">又《初學記》三引兩條。<lb/></seg>
</p>
<p>
<seg xml:id="CH2b1587_CHANT_002-2a.1"><pb xml:id="CH2b1587_CHANT_002-2a" ed="CHANT" n="002-2a"/><lb/></seg>
<seg xml:id="CH2b1587_CHANT_002-2a.2">〈正情賦〉</seg>
</p>
<p>
<seg xml:id="CH2b1587_CHANT_002-2a.3">解蘊麝之芳衾，<lb/></seg>
<seg xml:id="CH2b1587_CHANT_002-2a.4">陳玉柱之鳴箏。<lb/></seg>
<seg xml:id="CH2b1587_CHANT_002-2a.5">○《文選》江淹《別賦》注。<lb/></seg>
<seg xml:id="CH2b1587_CHANT_002-2a.6">又江淹《望荊山詩》注。<lb/></seg>
</p>
<p>
<seg xml:id="CH2b1587_CHANT_002-2a.7">〈桐賦〉</seg>
</p>
<p>
<seg xml:id="CH2b1587_CHANT_002-2a.8">越眾木之薰狥，<lb/></seg>
<seg xml:id="CH2b1587_CHANT_002-2a.9">勝雜樹之藻縟。<lb/></seg>
<seg xml:id="CH2b1587_CHANT_002-2a.10">信爽幹以弱枝，<lb/></seg>
<seg xml:id="CH2b1587_CHANT_002-2a.11">實裏素而表綠。<lb/></seg>
<seg xml:id="CH2b1587_CHANT_002-2a.12">若乃根荑條茂，<lb/></seg>
<seg xml:id="CH2b1587_CHANT_002-2a.13">迹曠心沖。<lb/></seg>
<seg xml:id="CH2b1587_CHANT_002-2a.14">貞觀於曾山之陽，<lb/></seg>
<seg xml:id="CH2b1587_CHANT_002-2a.15">抽景於少澤之東。<lb/></seg>
<seg xml:id="CH2b1587_CHANT_002-2a.16">被籍兮煙霞，<lb/></seg>
<seg xml:id="CH2b1587_CHANT_002-2a.17">懷珮兮星虹。<lb/></seg>
<seg xml:id="CH2b1587_CHANT_002-2a.18">儀丹丘之瑞羽，<lb/></seg>
<seg xml:id="CH2b1587_CHANT_002-2a.19">棲清都之仙宮。<lb/></seg>
<seg xml:id="CH2b1587_CHANT_002-2a.20">○《藝文類聚》八十八。<lb/></seg>
</p>
<p>
<seg xml:id="CH2b1587_CHANT_002-3a.1"><pb xml:id="CH2b1587_CHANT_002-3a" ed="CHANT" n="002-3a"/><lb/></seg>
<seg xml:id="CH2b1587_CHANT_002-3a.2">〈謝中丞章〉</seg>
</p>
<p>
<seg xml:id="CH2b1587_CHANT_002-3a.3">竊惟此職昭贊，<lb/></seg>
<seg xml:id="CH2b1587_CHANT_002-3a.4">實預損益，<lb/></seg>
<seg xml:id="CH2b1587_CHANT_002-3a.5">必須兼□威正，<lb/></seg>
<seg xml:id="CH2b1587_CHANT_002-3a.6">刺骨窮文。<lb/></seg>
<seg xml:id="CH2b1587_CHANT_002-3a.7">使權家勳族，<lb/></seg>
<seg xml:id="CH2b1587_CHANT_002-3a.8">不敢藉強而侮物；<lb/></seg>
<seg xml:id="CH2b1587_CHANT_002-3a.9">戚門右姓，<lb/></seg>
<seg xml:id="CH2b1587_CHANT_002-3a.10">不得稱雄以掩眾。<lb/></seg>
<seg xml:id="CH2b1587_CHANT_002-3a.11">昔傅咸治職，<lb/></seg>
<seg xml:id="CH2b1587_CHANT_002-3a.12">臣僚戢懼；<lb/></seg>
<seg xml:id="CH2b1587_CHANT_002-3a.13">孫寶移疾，<lb/></seg>
<seg xml:id="CH2b1587_CHANT_002-3a.14">卿尹皆怠。<lb/></seg>
<seg xml:id="CH2b1587_CHANT_002-3a.15">○《御覽》二百二十六。<lb/></seg>
</p>
<p>
<seg xml:id="CH2b1587_CHANT_002-4a.1"><pb xml:id="CH2b1587_CHANT_002-4a" ed="CHANT" n="002-4a"/><lb/></seg>
<seg xml:id="CH2b1587_CHANT_002-4a.2">懸法象魏，<lb/></seg>
<seg xml:id="CH2b1587_CHANT_002-4a.3">先政甸衛。<lb/></seg>
<seg xml:id="CH2b1587_CHANT_002-4a.4">○《文選》陸倕《石闕銘》注。<lb/></seg>
</p>
<p>
<seg xml:id="CH2b1587_CHANT_002-4a.5">防禦索虜議<lb/></seg>
</p>
<p>
<seg xml:id="CH2b1587_CHANT_002-4a.6">〈防禦索虜議〉</seg>
</p>
<p>
<seg xml:id="CH2b1587_CHANT_002-4a.7">臣聞函車之獸，<lb/></seg>
<seg xml:id="CH2b1587_CHANT_002-4a.8">離山必斃；<lb/></seg>
<seg xml:id="CH2b1587_CHANT_002-4a.9">絕波之鱗，<lb/></seg>
<seg xml:id="CH2b1587_CHANT_002-4a.10">宕流則枯。<lb/></seg>
<seg xml:id="CH2b1587_CHANT_002-4a.11">羯寇遺醜，<lb/></seg>
<seg xml:id="CH2b1587_CHANT_002-4a.12">趨致畿甸，<lb/></seg>
<seg xml:id="CH2b1587_CHANT_002-4a.13">蟻萃螽集，<lb/></seg>
<seg xml:id="CH2b1587_CHANT_002-4a.14">聞已崩殪。<lb/></seg>
<seg xml:id="CH2b1587_CHANT_002-4a.15">天險巖曠，<lb/></seg>
<seg xml:id="CH2b1587_CHANT_002-4a.16">地限深遐，<lb/></seg>
<seg xml:id="CH2b1587_CHANT_002-4a.17">故全魏戢其圖，<lb/></seg>
<seg xml:id="CH2b1587_CHANT_002-4a.18">盛晉輟其議，<lb/></seg>
<seg xml:id="CH2b1587_CHANT_002-4a.19">情屈力殫，<lb/></seg>
<seg xml:id="CH2b1587_CHANT_002-4a.20">氣挫勇竭，<lb/></seg>
<seg xml:id="CH2b1587_CHANT_002-4a.21">諒不虞於來臨，<lb/></seg>
<seg xml:id="CH2b1587_CHANT_002-4a.22">本無怵於能濟矣。<lb/></seg>
<seg xml:id="CH2b1587_CHANT_002-4a.23">乃者燮定攜遠，<lb/></seg>
<seg xml:id="CH2b1587_CHANT_002-4a.24">阻違授律，<lb/></seg>
<seg xml:id="CH2b1587_CHANT_002-4a.25">由將有弛拙，<lb/></seg>
<seg xml:id="CH2b1587_CHANT_002-4a.26">故士少鬭志。<lb/></seg>
<seg xml:id="CH2b1587_CHANT_002-4a.27">圍潰之眾，<lb/></seg>
<seg xml:id="CH2b1587_CHANT_002-4a.28">匪寇傾淪，<lb/></seg>
<seg xml:id="CH2b1587_CHANT_002-4a.29">攻制之師，<lb/></seg>
<seg xml:id="CH2b1587_CHANT_002-4a.30">空自班散，<lb/></seg>
<seg xml:id="CH2b1587_CHANT_002-4a.31">濟西勁騎，<lb/></seg>
<seg xml:id="CH2b1587_CHANT_002-4a.32">急戰蹴旅，<lb/></seg>
<seg xml:id="CH2b1587_CHANT_002-4a.33">淮上訓卒，<lb/></seg>
<seg xml:id="CH2b1587_CHANT_002-4a.34">簡備靡旗。<lb/></seg>
<seg xml:id="CH2b1587_CHANT_002-4a.35">是由綏整寡衷，<lb/></seg>
<seg xml:id="CH2b1587_CHANT_002-4a.36">戎昭多昧，<lb/></seg>
<seg xml:id="CH2b1587_CHANT_002-4a.37">遂使潞子入患，<lb/></seg>
<seg xml:id="CH2b1587_CHANT_002-4a.38">伊川來擾，<lb/></seg>
<seg xml:id="CH2b1587_CHANT_002-4a.39">紛殄姬風，<lb/></seg>
<seg xml:id="CH2b1587_CHANT_002-4a.40">泯毒禹績，<lb/></seg>
<seg xml:id="CH2b1587_CHANT_002-4a.41">騰書有渭陰之迫，<lb/></seg>
<seg xml:id="CH2b1587_CHANT_002-4a.42">懸烽均咸陽之警。<lb/></seg>
<seg xml:id="CH2b1587_CHANT_002-4a.43">然而切揣虛實，<lb/></seg>
<seg xml:id="CH2b1587_CHANT_002-4a.44">伏匿先彰，<lb/></seg>
<seg xml:id="CH2b1587_CHANT_002-4a.45">校索技能，<lb/></seg>
<seg xml:id="CH2b1587_CHANT_002-4a.46">譎詭既顯。<lb/></seg>
<seg xml:id="CH2b1587_CHANT_002-4a.47">緜地千里，<lb/></seg>
<seg xml:id="CH2b1587_CHANT_002-4a.48">彌行阻深，<lb/></seg>
<seg xml:id="CH2b1587_CHANT_002-4a.49">表裏躓硋，<lb/></seg>
<seg xml:id="CH2b1587_CHANT_002-4a.50">後先介逼。<lb/></seg>
<seg xml:id="CH2b1587_CHANT_002-4a.51">捨陵衍之習，<lb/></seg>
<seg xml:id="CH2b1587_CHANT_002-4a.52">競湍沙之利。<lb/></seg>
<seg xml:id="CH2b1587_CHANT_002-4a.53">今虹見萍生，<lb/></seg>
<seg xml:id="CH2b1587_CHANT_002-4a.54">土膏泉動，<lb/></seg>
<seg xml:id="CH2b1587_CHANT_002-4a.55">津陸陷溢，<lb/></seg>
<seg xml:id="CH2b1587_CHANT_002-4a.56">痁禍洊興，<lb/></seg>
<seg xml:id="CH2b1587_CHANT_002-4a.57">芻藁已單，<lb/></seg>
<seg xml:id="CH2b1587_CHANT_002-4a.58">米粟莫係，<lb/></seg>
<seg xml:id="CH2b1587_CHANT_002-4a.59">水㝢衿帶，<lb/></seg>
<seg xml:id="CH2b1587_CHANT_002-4a.60">進必傾霣，<lb/></seg>
<seg xml:id="CH2b1587_CHANT_002-4a.61">河隘扁固。<lb/></seg>
<seg xml:id="CH2b1587_CHANT_002-4a.62">退亦墮滅。<lb/></seg>
<seg xml:id="CH2b1587_CHANT_002-4a.63">所謂棲烏於烈火之上。<lb/></seg>
<seg xml:id="CH2b1587_CHANT_002-4a.64">養魚於叢棘之中。<lb/></seg>
</p>
<p>
<seg xml:id="CH2b1587_CHANT_002-5a.1"><pb xml:id="CH2b1587_CHANT_002-5a" ed="CHANT" n="002-5a"/><lb/></seg>
<seg xml:id="CH2b1587_CHANT_002-5a.2">或謂損緩江右，<lb/></seg>
<seg xml:id="CH2b1587_CHANT_002-5a.3">寬繕淮內。<lb/></seg>
<seg xml:id="CH2b1587_CHANT_002-5a.4">竊謂拯扼閩城，<lb/></seg>
<seg xml:id="CH2b1587_CHANT_002-5a.5">舊史為允，<lb/></seg>
<seg xml:id="CH2b1587_CHANT_002-5a.6">棄遠涼土，<lb/></seg>
<seg xml:id="CH2b1587_CHANT_002-5a.7">前言稱非。<lb/></seg>
<seg xml:id="CH2b1587_CHANT_002-5a.8">限此要荒，<lb/></seg>
<seg xml:id="CH2b1587_CHANT_002-5a.9">猶弗委割。<lb/></seg>
<seg xml:id="CH2b1587_CHANT_002-5a.10">況聯被京國，<lb/></seg>
<seg xml:id="CH2b1587_CHANT_002-5a.11">咫尺神甸，<lb/></seg>
<seg xml:id="CH2b1587_CHANT_002-5a.12">數州摧掃，<lb/></seg>
<seg xml:id="CH2b1587_CHANT_002-5a.13">列邑殲痍，<lb/></seg>
<seg xml:id="CH2b1587_CHANT_002-5a.14">山淵反覆，<lb/></seg>
<seg xml:id="CH2b1587_CHANT_002-5a.15">草木塗地。<lb/></seg>
<seg xml:id="CH2b1587_CHANT_002-5a.16">今丘賦千乘，<lb/></seg>
<seg xml:id="CH2b1587_CHANT_002-5a.17">井笇萬集，<lb/></seg>
<seg xml:id="CH2b1587_CHANT_002-5a.18">肩摩倍於長安，<lb/></seg>
<seg xml:id="CH2b1587_CHANT_002-5a.19">締袂百於臨淄，<lb/></seg>
<seg xml:id="CH2b1587_CHANT_002-5a.20">什一而籍，<lb/></seg>
<seg xml:id="CH2b1587_CHANT_002-5a.21">實慊氓願，<lb/></seg>
<seg xml:id="CH2b1587_CHANT_002-5a.22">履畝以稅，<lb/></seg>
<seg xml:id="CH2b1587_CHANT_002-5a.23">既協農和。<lb/></seg>
<seg xml:id="CH2b1587_CHANT_002-5a.24">戶競戰心，<lb/></seg>
<seg xml:id="CH2b1587_CHANT_002-5a.25">人含銳志，<lb/></seg>
<seg xml:id="CH2b1587_CHANT_002-5a.26">皆欲贏糧請奮，<lb/></seg>
<seg xml:id="CH2b1587_CHANT_002-5a.27">釋緯乘城。<lb/></seg>
<seg xml:id="CH2b1587_CHANT_002-5a.28">謂宜懸金鑄印，<lb/></seg>
<seg xml:id="CH2b1587_CHANT_002-5a.29">要果壯之士，<lb/></seg>
<seg xml:id="CH2b1587_CHANT_002-5a.30">重幣甘辭，<lb/></seg>
<seg xml:id="CH2b1587_CHANT_002-5a.31">招摧決之將，<lb/></seg>
<seg xml:id="CH2b1587_CHANT_002-5a.32">舉薦板築之下，<lb/></seg>
<seg xml:id="CH2b1587_CHANT_002-5a.33">抽登臺皁之閒，<lb/></seg>
<seg xml:id="CH2b1587_CHANT_002-5a.34">賞之以焚書，<lb/></seg>
<seg xml:id="CH2b1587_CHANT_002-5a.35">報之以相爵，<lb/></seg>
<seg xml:id="CH2b1587_CHANT_002-5a.36">俄而昭才賀闕，<lb/></seg>
<seg xml:id="CH2b1587_CHANT_002-5a.37">異能閒至。<lb/></seg>
</p>
<p>
<seg xml:id="CH2b1587_CHANT_002-6a.1"><pb xml:id="CH2b1587_CHANT_002-6a" ed="CHANT" n="002-6a"/><lb/></seg>
<seg xml:id="CH2b1587_CHANT_002-6a.2">戎貪而無謀，<lb/></seg>
<seg xml:id="CH2b1587_CHANT_002-6a.3">肆而不整，<lb/></seg>
<seg xml:id="CH2b1587_CHANT_002-6a.4">迷乎向背之次，<lb/></seg>
<seg xml:id="CH2b1587_CHANT_002-6a.5">謬於合散之宜，<lb/></seg>
<seg xml:id="CH2b1587_CHANT_002-6a.6">犯軍志之極害，<lb/></seg>
<seg xml:id="CH2b1587_CHANT_002-6a.7">觸兵家之甚諱。<lb/></seg>
<seg xml:id="CH2b1587_CHANT_002-6a.8">咸畜憤矣，<lb/></seg>
<seg xml:id="CH2b1587_CHANT_002-6a.9">僉策戰矣，<lb/></seg>
<seg xml:id="CH2b1587_CHANT_002-6a.10">稱願影從，<lb/></seg>
<seg xml:id="CH2b1587_CHANT_002-6a.11">謠言緡命。<lb/></seg>
<seg xml:id="CH2b1587_CHANT_002-6a.12">宜選敢悍數千，<lb/></seg>
<seg xml:id="CH2b1587_CHANT_002-6a.13">騖行潛掩，<lb/></seg>
<seg xml:id="CH2b1587_CHANT_002-6a.14">偃旗裹甲，<lb/></seg>
<seg xml:id="CH2b1587_CHANT_002-6a.15">鉗馬銜枚，<lb/></seg>
<seg xml:id="CH2b1587_CHANT_002-6a.16">檜稽而起，<lb/></seg>
<seg xml:id="CH2b1587_CHANT_002-6a.17">晨壓未陣，<lb/></seg>
<seg xml:id="CH2b1587_CHANT_002-6a.18">旌譟亂舉，<lb/></seg>
<seg xml:id="CH2b1587_CHANT_002-6a.19">火鼓四臨，<lb/></seg>
<seg xml:id="CH2b1587_CHANT_002-6a.20">使景不暇移，<lb/></seg>
<seg xml:id="CH2b1587_CHANT_002-6a.21">塵不及起，<lb/></seg>
<seg xml:id="CH2b1587_CHANT_002-6a.22">無不禽鎩獸讋，<lb/></seg>
<seg xml:id="CH2b1587_CHANT_002-6a.23">冰解霧散，<lb/></seg>
<seg xml:id="CH2b1587_CHANT_002-6a.24">掃洗噍類，<lb/></seg>
<seg xml:id="CH2b1587_CHANT_002-6a.25">漂鹵浮山。<lb/></seg>
<seg xml:id="CH2b1587_CHANT_002-6a.26">如有決罦漏網，<lb/></seg>
<seg xml:id="CH2b1587_CHANT_002-6a.27">逡窠逗穴，<lb/></seg>
<seg xml:id="CH2b1587_CHANT_002-6a.28">命淮汝戈船，<lb/></seg>
<seg xml:id="CH2b1587_CHANT_002-6a.29">遏其還逕，<lb/></seg>
<seg xml:id="CH2b1587_CHANT_002-6a.30">兗部勁卒，<lb/></seg>
<seg xml:id="CH2b1587_CHANT_002-6a.31">梗其歸塗。<lb/></seg>
<seg xml:id="CH2b1587_CHANT_002-6a.32">必翦元凶，<lb/></seg>
<seg xml:id="CH2b1587_CHANT_002-6a.33">懸首麾下，<lb/></seg>
<seg xml:id="CH2b1587_CHANT_002-6a.34">乃將隻輪不反，<lb/></seg>
<seg xml:id="CH2b1587_CHANT_002-6a.35">戰轊無旋矣。<lb/></seg>
<seg xml:id="CH2b1587_CHANT_002-6a.36">於是信臣騰威，<lb/></seg>
<seg xml:id="CH2b1587_CHANT_002-6a.37">武士繕力，<lb/></seg>
<seg xml:id="CH2b1587_CHANT_002-6a.38">緹組接陰，<lb/></seg>
<seg xml:id="CH2b1587_CHANT_002-6a.39">鞞柝聯響。<lb/></seg>
</p>
<p>
<seg xml:id="CH2b1587_CHANT_002-7a.1"><pb xml:id="CH2b1587_CHANT_002-7a" ed="CHANT" n="002-7a"/><lb/></seg>
<seg xml:id="CH2b1587_CHANT_002-7a.2">若其偽遁羸張，<lb/></seg>
<seg xml:id="CH2b1587_CHANT_002-7a.3">出沒無際，<lb/></seg>
<seg xml:id="CH2b1587_CHANT_002-7a.4">楚言漢旆，<lb/></seg>
<seg xml:id="CH2b1587_CHANT_002-7a.5">顯默如神，<lb/></seg>
<seg xml:id="CH2b1587_CHANT_002-7a.6">固已日月蔽虧，<lb/></seg>
<seg xml:id="CH2b1587_CHANT_002-7a.7">川谷蕩貿。<lb/></seg>
<seg xml:id="CH2b1587_CHANT_002-7a.8">負塞殘孼，<lb/></seg>
<seg xml:id="CH2b1587_CHANT_002-7a.9">阻山燼黨，<lb/></seg>
<seg xml:id="CH2b1587_CHANT_002-7a.10">收險竊命，<lb/></seg>
<seg xml:id="CH2b1587_CHANT_002-7a.11">憑城借一，<lb/></seg>
<seg xml:id="CH2b1587_CHANT_002-7a.12">則當因威席卷，<lb/></seg>
<seg xml:id="CH2b1587_CHANT_002-7a.13">乘機芟勦。<lb/></seg>
<seg xml:id="CH2b1587_CHANT_002-7a.14">汴泗秀士，<lb/></seg>
<seg xml:id="CH2b1587_CHANT_002-7a.15">星流電燭，<lb/></seg>
<seg xml:id="CH2b1587_CHANT_002-7a.16">徐、阜嚴兵，<lb/></seg>
<seg xml:id="CH2b1587_CHANT_002-7a.17">雨湊雲集，<lb/></seg>
<seg xml:id="CH2b1587_CHANT_002-7a.18">蹶亂桑溪之北，<lb/></seg>
<seg xml:id="CH2b1587_CHANT_002-7a.19">搖潰瀚海以南，<lb/></seg>
<seg xml:id="CH2b1587_CHANT_002-7a.20">絕其心根，<lb/></seg>
<seg xml:id="CH2b1587_CHANT_002-7a.21">勿使能植，<lb/></seg>
<seg xml:id="CH2b1587_CHANT_002-7a.22">銜索之枯，<lb/></seg>
<seg xml:id="CH2b1587_CHANT_002-7a.23">幾何不蠹。<lb/></seg>
<seg xml:id="CH2b1587_CHANT_002-7a.24">是由涸澤而漁，<lb/></seg>
<seg xml:id="CH2b1587_CHANT_002-7a.25">焚林而狩，<lb/></seg>
<seg xml:id="CH2b1587_CHANT_002-7a.26">若浚風之舞輕籜，<lb/></seg>
<seg xml:id="CH2b1587_CHANT_002-7a.27">杲日之拂浮霜。<lb/></seg>
<seg xml:id="CH2b1587_CHANT_002-7a.28">既而尉洽荷掠之餘，<lb/></seg>
<seg xml:id="CH2b1587_CHANT_002-7a.29">望弔網悲之鬼。<lb/></seg>
<seg xml:id="CH2b1587_CHANT_002-7a.30">然後天行樞運，<lb/></seg>
<seg xml:id="CH2b1587_CHANT_002-7a.31">猋舉烟升，<lb/></seg>
<seg xml:id="CH2b1587_CHANT_002-7a.32">青蓋西巡，<lb/></seg>
<seg xml:id="CH2b1587_CHANT_002-7a.33">翠華東幸，<lb/></seg>
<seg xml:id="CH2b1587_CHANT_002-7a.34">經啟州野，<lb/></seg>
<seg xml:id="CH2b1587_CHANT_002-7a.35">滌一軫策，<lb/></seg>
<seg xml:id="CH2b1587_CHANT_002-7a.36">俾高闕再勒，<lb/></seg>
<seg xml:id="CH2b1587_CHANT_002-7a.37">燕然復銘。<lb/></seg>
<seg xml:id="CH2b1587_CHANT_002-7a.38">方乃奠山沈河，<lb/></seg>
<seg xml:id="CH2b1587_CHANT_002-7a.39">創禮輯策，<lb/></seg>
<seg xml:id="CH2b1587_CHANT_002-7a.40">闡燿炎、昊之遺則，<lb/></seg>
<seg xml:id="CH2b1587_CHANT_002-7a.41">貫軼商、夏之舊文。<lb/></seg>
</p>
<p>
<seg xml:id="CH2b1587_CHANT_002-8a.1"><pb xml:id="CH2b1587_CHANT_002-8a" ed="CHANT" n="002-8a"/><lb/></seg>
<seg xml:id="CH2b1587_CHANT_002-8a.2">今眾賈拳勇，<lb/></seg>
<seg xml:id="CH2b1587_CHANT_002-8a.3">而將術疏怯，<lb/></seg>
<seg xml:id="CH2b1587_CHANT_002-8a.4">意者稔泰日積，<lb/></seg>
<seg xml:id="CH2b1587_CHANT_002-8a.5">承平歲久，<lb/></seg>
<seg xml:id="CH2b1587_CHANT_002-8a.6">邑無驚赴之急，<lb/></seg>
<seg xml:id="CH2b1587_CHANT_002-8a.7">家緩餽戰之勤，<lb/></seg>
<seg xml:id="CH2b1587_CHANT_002-8a.8">闕閱訓之禮，<lb/></seg>
<seg xml:id="CH2b1587_CHANT_002-8a.9">簡參屬之飾，<lb/></seg>
<seg xml:id="CH2b1587_CHANT_002-8a.10">且亦薦採之法，<lb/></seg>
<seg xml:id="CH2b1587_CHANT_002-8a.11">庸未蔇歟。<lb/></seg>
<seg xml:id="CH2b1587_CHANT_002-8a.12">若乃邦造里選，<lb/></seg>
<seg xml:id="CH2b1587_CHANT_002-8a.13">搉論深切，<lb/></seg>
<seg xml:id="CH2b1587_CHANT_002-8a.14">躬擐盡幽，<lb/></seg>
<seg xml:id="CH2b1587_CHANT_002-8a.15">斬帶尋遠，<lb/></seg>
<seg xml:id="CH2b1587_CHANT_002-8a.16">設有沈明能照，<lb/></seg>
<seg xml:id="CH2b1587_CHANT_002-8a.17">俊偉自宣，<lb/></seg>
<seg xml:id="CH2b1587_CHANT_002-8a.18">誠感泉雨，<lb/></seg>
<seg xml:id="CH2b1587_CHANT_002-8a.19">流通金石，<lb/></seg>
<seg xml:id="CH2b1587_CHANT_002-8a.20">氣懾飛、賁，<lb/></seg>
<seg xml:id="CH2b1587_CHANT_002-8a.21">知窮苴、起，<lb/></seg>
<seg xml:id="CH2b1587_CHANT_002-8a.22">審邪正順逆之數，<lb/></seg>
<seg xml:id="CH2b1587_CHANT_002-8a.23">達昏明損益之宜，<lb/></seg>
<seg xml:id="CH2b1587_CHANT_002-8a.24">能睽合民心，<lb/></seg>
<seg xml:id="CH2b1587_CHANT_002-8a.25">愚叡物性，<lb/></seg>
<seg xml:id="CH2b1587_CHANT_002-8a.26">登丹墀而敷策，<lb/></seg>
<seg xml:id="CH2b1587_CHANT_002-8a.27">躡青蒲而揚謀，<lb/></seg>
<seg xml:id="CH2b1587_CHANT_002-8a.28">上說辰鑒，<lb/></seg>
<seg xml:id="CH2b1587_CHANT_002-8a.29">下弭素言，<lb/></seg>
<seg xml:id="CH2b1587_CHANT_002-8a.30">足以安民紓國，<lb/></seg>
<seg xml:id="CH2b1587_CHANT_002-8a.31">救災恤患。<lb/></seg>
<seg xml:id="CH2b1587_CHANT_002-8a.32">則宜拔過寵貴之上，<lb/></seg>
<seg xml:id="CH2b1587_CHANT_002-8a.33">褒升戚舊之右，<lb/></seg>
<seg xml:id="CH2b1587_CHANT_002-8a.34">別其旂章，<lb/></seg>
<seg xml:id="CH2b1587_CHANT_002-8a.35">榮其班祿，<lb/></seg>
<seg xml:id="CH2b1587_CHANT_002-8a.36">出得專譽，<lb/></seg>
<seg xml:id="CH2b1587_CHANT_002-8a.37">使不稟命，<lb/></seg>
<seg xml:id="CH2b1587_CHANT_002-8a.38">降席折節，<lb/></seg>
<seg xml:id="CH2b1587_CHANT_002-8a.39">同廣武之請，<lb/></seg>
<seg xml:id="CH2b1587_CHANT_002-8a.40">設壇致禮，<lb/></seg>
<seg xml:id="CH2b1587_CHANT_002-8a.41">均淮陰之授。<lb/></seg>
<seg xml:id="CH2b1587_CHANT_002-8a.42">必有要盟之功，<lb/></seg>
<seg xml:id="CH2b1587_CHANT_002-8a.43">竊符之捷。<lb/></seg>
</p>
<p>
<seg xml:id="CH2b1587_CHANT_002-9a.1"><pb xml:id="CH2b1587_CHANT_002-9a" ed="CHANT" n="002-9a"/><lb/></seg>
<seg xml:id="CH2b1587_CHANT_002-9a.2">夷裔暴很，<lb/></seg>
<seg xml:id="CH2b1587_CHANT_002-9a.3">內外侮棄，<lb/></seg>
<seg xml:id="CH2b1587_CHANT_002-9a.4">始附之眾，<lb/></seg>
<seg xml:id="CH2b1587_CHANT_002-9a.5">分茷無序，<lb/></seg>
<seg xml:id="CH2b1587_CHANT_002-9a.6">蠱以威利，<lb/></seg>
<seg xml:id="CH2b1587_CHANT_002-9a.7">勢必攜離，<lb/></seg>
<seg xml:id="CH2b1587_CHANT_002-9a.8">首順之徒，<lb/></seg>
<seg xml:id="CH2b1587_CHANT_002-9a.9">靡然自及。<lb/></seg>
<seg xml:id="CH2b1587_CHANT_002-9a.10">今淶繹故典，<lb/></seg>
<seg xml:id="CH2b1587_CHANT_002-9a.11">瀍土纓緌，<lb/></seg>
<seg xml:id="CH2b1587_CHANT_002-9a.12">翦焉幽播，<lb/></seg>
<seg xml:id="CH2b1587_CHANT_002-9a.13">折首凶狡。<lb/></seg>
<seg xml:id="CH2b1587_CHANT_002-9a.14">是猶眇者願明，<lb/></seg>
<seg xml:id="CH2b1587_CHANT_002-9a.15">痿之思步，<lb/></seg>
<seg xml:id="CH2b1587_CHANT_002-9a.16">動商遄會，<lb/></seg>
<seg xml:id="CH2b1587_CHANT_002-9a.17">功終易感。<lb/></seg>
<seg xml:id="CH2b1587_CHANT_002-9a.18">劫晉在於善覘，<lb/></seg>
<seg xml:id="CH2b1587_CHANT_002-9a.19">全鄭實寄良諜，<lb/></seg>
<seg xml:id="CH2b1587_CHANT_002-9a.20">多縱反閒，<lb/></seg>
<seg xml:id="CH2b1587_CHANT_002-9a.21">汩惑心耳，<lb/></seg>
<seg xml:id="CH2b1587_CHANT_002-9a.22">發險易之前，<lb/></seg>
<seg xml:id="CH2b1587_CHANT_002-9a.23">抵興喪之術，<lb/></seg>
<seg xml:id="CH2b1587_CHANT_002-9a.24">衝其猜伏，<lb/></seg>
<seg xml:id="CH2b1587_CHANT_002-9a.25">拂其嫌嗜，<lb/></seg>
<seg xml:id="CH2b1587_CHANT_002-9a.26">汩以連率之貴，<lb/></seg>
<seg xml:id="CH2b1587_CHANT_002-9a.27">餌以析壤之資，<lb/></seg>
<seg xml:id="CH2b1587_CHANT_002-9a.28">罄筆端之用，<lb/></seg>
<seg xml:id="CH2b1587_CHANT_002-9a.29">展辭鋒之銳，<lb/></seg>
<seg xml:id="CH2b1587_CHANT_002-9a.30">振辯則堅圍易解，<lb/></seg>
<seg xml:id="CH2b1587_CHANT_002-9a.31">馳羽而巖邑易傾。<lb/></seg>
<seg xml:id="CH2b1587_CHANT_002-9a.32">必府鬲土崩，<lb/></seg>
<seg xml:id="CH2b1587_CHANT_002-9a.33">枝榦瓦裂，<lb/></seg>
<seg xml:id="CH2b1587_CHANT_002-9a.34">故燕、樂相悔，<lb/></seg>
<seg xml:id="CH2b1587_CHANT_002-9a.35">項范交疑矣。<lb/></seg>
</p>
<p>
<seg xml:id="CH2b1587_CHANT_002-10a.1"><pb xml:id="CH2b1587_CHANT_002-10a" ed="CHANT" n="002-10a"/><lb/></seg>
<seg xml:id="CH2b1587_CHANT_002-10a.2">或乃言約功深，<lb/></seg>
<seg xml:id="CH2b1587_CHANT_002-10a.3">事邇應廣，<lb/></seg>
<seg xml:id="CH2b1587_CHANT_002-10a.4">齊圉反駕，<lb/></seg>
<seg xml:id="CH2b1587_CHANT_002-10a.5">趙養還君，<lb/></seg>
<seg xml:id="CH2b1587_CHANT_002-10a.6">盡輿誦之道，<lb/></seg>
<seg xml:id="CH2b1587_CHANT_002-10a.7">畢能事之效。<lb/></seg>
<seg xml:id="CH2b1587_CHANT_002-10a.8">臣幸得出內層禁，<lb/></seg>
<seg xml:id="CH2b1587_CHANT_002-10a.9">游息明代，<lb/></seg>
<seg xml:id="CH2b1587_CHANT_002-10a.10">澤與身泰，<lb/></seg>
<seg xml:id="CH2b1587_CHANT_002-10a.11">恩隨年行，<lb/></seg>
<seg xml:id="CH2b1587_CHANT_002-10a.12">無以逢迎昌運，<lb/></seg>
<seg xml:id="CH2b1587_CHANT_002-10a.13">潤飾鴻法。<lb/></seg>
<seg xml:id="CH2b1587_CHANT_002-10a.14">今塗有遺鏃，<lb/></seg>
<seg xml:id="CH2b1587_CHANT_002-10a.15">蠆未息蜂，<lb/></seg>
<seg xml:id="CH2b1587_CHANT_002-10a.16">敢思涼識，<lb/></seg>
<seg xml:id="CH2b1587_CHANT_002-10a.17">少酬閎施。<lb/></seg>
<seg xml:id="CH2b1587_CHANT_002-10a.18">但坐幕既乏昭文，<lb/></seg>
<seg xml:id="CH2b1587_CHANT_002-10a.19">免冑不能致果，<lb/></seg>
<seg xml:id="CH2b1587_CHANT_002-10a.20">竊觀都護之邊論，<lb/></seg>
<seg xml:id="CH2b1587_CHANT_002-10a.21">屬國之兵謨，<lb/></seg>
<seg xml:id="CH2b1587_CHANT_002-10a.22">終、鼂之抗辭，<lb/></seg>
<seg xml:id="CH2b1587_CHANT_002-10a.23">杜、耿之言事，<lb/></seg>
<seg xml:id="CH2b1587_CHANT_002-10a.24">咸云及經之棘，<lb/></seg>
<seg xml:id="CH2b1587_CHANT_002-10a.25">猶闕上笇，<lb/></seg>
<seg xml:id="CH2b1587_CHANT_002-10a.26">燭郛之敬，<lb/></seg>
<seg xml:id="CH2b1587_CHANT_002-10a.27">裁收下策。<lb/></seg>
<seg xml:id="CH2b1587_CHANT_002-10a.28">自恥懦木，<lb/></seg>
<seg xml:id="CH2b1587_CHANT_002-10a.29">智不綜微，<lb/></seg>
<seg xml:id="CH2b1587_CHANT_002-10a.30">敢露昧見，<lb/></seg>
<seg xml:id="CH2b1587_CHANT_002-10a.31">無會昭採。<lb/></seg>
<seg xml:id="CH2b1587_CHANT_002-10a.32">○《宋書‧袁淑傳》。<lb/></seg>
</p>
<p>
<seg xml:id="CH2b1587_CHANT_002-11a.1"><pb xml:id="CH2b1587_CHANT_002-11a" ed="CHANT" n="002-11a"/><lb/></seg>
<seg xml:id="CH2b1587_CHANT_002-11a.2">〈與始興王濬書〉</seg>
</p>
<p>
<seg xml:id="CH2b1587_CHANT_002-11a.3">袁司直之視館，<lb/></seg>
<seg xml:id="CH2b1587_CHANT_002-11a.4">敢寓書於上國之宮尹。<lb/></seg>
<seg xml:id="CH2b1587_CHANT_002-11a.5">日者猥枉泉賦，<lb/></seg>
<seg xml:id="CH2b1587_CHANT_002-11a.6">降委弊邑。<lb/></seg>
<seg xml:id="CH2b1587_CHANT_002-11a.7">弊邑敬事是遑，<lb/></seg>
<seg xml:id="CH2b1587_CHANT_002-11a.8">無或違貳。<lb/></seg>
<seg xml:id="CH2b1587_CHANT_002-11a.9">懼非郊贈之禮，<lb/></seg>
<seg xml:id="CH2b1587_CHANT_002-11a.10">覲饗之資，<lb/></seg>
<seg xml:id="CH2b1587_CHANT_002-11a.11">不虞君王惠之於是也，<lb/></seg>
<seg xml:id="CH2b1587_CHANT_002-11a.12">是有懵焉。<lb/></seg>
<seg xml:id="CH2b1587_CHANT_002-11a.13">弗圖旦夕發咫尺之記，<lb/></seg>
<seg xml:id="CH2b1587_CHANT_002-11a.14">籍左右而請，<lb/></seg>
<seg xml:id="CH2b1587_CHANT_002-11a.15">以為胥授失旨，<lb/></seg>
<seg xml:id="CH2b1587_CHANT_002-11a.16">爰速先幣。<lb/></seg>
<seg xml:id="CH2b1587_CHANT_002-11a.17">曾是附庸臣委末學孤聞者，<lb/></seg>
<seg xml:id="CH2b1587_CHANT_002-11a.18">如之何勿疑。<lb/></seg>
<seg xml:id="CH2b1587_CHANT_002-11a.19">且亦聞之前志曰，<lb/></seg>
<seg xml:id="CH2b1587_CHANT_002-11a.20">七年之中，<lb/></seg>
<seg xml:id="CH2b1587_CHANT_002-11a.21">一與一奪，<lb/></seg>
<seg xml:id="CH2b1587_CHANT_002-11a.22">義士猶或非之。<lb/></seg>
<seg xml:id="CH2b1587_CHANT_002-11a.23">況密邇旬次，<lb/></seg>
<seg xml:id="CH2b1587_CHANT_002-11a.24">何其裒益之亟也。<lb/></seg>
<seg xml:id="CH2b1587_CHANT_002-11a.25">藉恐二三諸侯，<lb/></seg>
<seg xml:id="CH2b1587_CHANT_002-11a.26">有以觀大國之政。<lb/></seg>
<seg xml:id="CH2b1587_CHANT_002-11a.27">是用敢布腹心，<lb/></seg>
<seg xml:id="CH2b1587_CHANT_002-11a.28">弊室弱生，<lb/></seg>
<seg xml:id="CH2b1587_CHANT_002-11a.29">砥節清廉，<lb/></seg>
<seg xml:id="CH2b1587_CHANT_002-11a.30">好是潔直，<lb/></seg>
<seg xml:id="CH2b1587_CHANT_002-11a.31">以不邪之故，<lb/></seg>
<seg xml:id="CH2b1587_CHANT_002-11a.32">而貧聞天下。<lb/></seg>
<seg xml:id="CH2b1587_CHANT_002-11a.33">寍有昧夫嗟金者哉。<lb/></seg>
<seg xml:id="CH2b1587_CHANT_002-11a.34">不腆供賦，<lb/></seg>
<seg xml:id="CH2b1587_CHANT_002-11a.35">束馬先璧以俟命。<lb/></seg>
<seg xml:id="CH2b1587_CHANT_002-11a.36">唯執事所以圖之。<lb/></seg>
<seg xml:id="CH2b1587_CHANT_002-11a.37">○《宋書‧袁淑傳》。<lb/></seg>
</p>
<p>
<seg xml:id="CH2b1587_CHANT_002-12a.1"><pb xml:id="CH2b1587_CHANT_002-12a" ed="CHANT" n="002-12a"/><lb/></seg>
<seg xml:id="CH2b1587_CHANT_002-12a.2">〈與何尚之書〉</seg>
</p>
<p>
<seg xml:id="CH2b1587_CHANT_002-12a.3">昨遣修問，<lb/></seg>
<seg xml:id="CH2b1587_CHANT_002-12a.4">承丈人已晦志山田，<lb/></seg>
<seg xml:id="CH2b1587_CHANT_002-12a.5">雖曰年禮宜遵，<lb/></seg>
<seg xml:id="CH2b1587_CHANT_002-12a.6">亦事難斯貴，<lb/></seg>
<seg xml:id="CH2b1587_CHANT_002-12a.7">俾疏、班、邴、魏，<lb/></seg>
<seg xml:id="CH2b1587_CHANT_002-12a.8">通美於前策，<lb/></seg>
<seg xml:id="CH2b1587_CHANT_002-12a.9">龔、貢、山、衛，<lb/></seg>
<seg xml:id="CH2b1587_CHANT_002-12a.10">淪慚乎曩篇。<lb/></seg>
<seg xml:id="CH2b1587_CHANT_002-12a.11">規迨休告，<lb/></seg>
<seg xml:id="CH2b1587_CHANT_002-12a.12">雪滌素懷，<lb/></seg>
<seg xml:id="CH2b1587_CHANT_002-12a.13">冀尋幽之歡，<lb/></seg>
<seg xml:id="CH2b1587_CHANT_002-12a.14">畢<lb/></seg>
<seg xml:id="CH2b1587_CHANT_002-12a.15">闕<lb/></seg>
<seg xml:id="CH2b1587_CHANT_002-12a.16">棲玄之適。<lb/></seg>
<seg xml:id="CH2b1587_CHANT_002-12a.17">但淑逸操偏迥，<lb/></seg>
<seg xml:id="CH2b1587_CHANT_002-12a.18">野性瞢滯，<lb/></seg>
<seg xml:id="CH2b1587_CHANT_002-12a.19">果茲沖寂，<lb/></seg>
<seg xml:id="CH2b1587_CHANT_002-12a.20">必沈樂忘歸。<lb/></seg>
<seg xml:id="CH2b1587_CHANT_002-12a.21">然而已議塗聞者，<lb/></seg>
<seg xml:id="CH2b1587_CHANT_002-12a.22">謂丈人徽明未耗，<lb/></seg>
<seg xml:id="CH2b1587_CHANT_002-12a.23">譽業方籍，<lb/></seg>
<seg xml:id="CH2b1587_CHANT_002-12a.24">儻能屈事康道，<lb/></seg>
<seg xml:id="CH2b1587_CHANT_002-12a.25">降節殉務，<lb/></seg>
<seg xml:id="CH2b1587_CHANT_002-12a.26">舍南瀕之操，<lb/></seg>
<seg xml:id="CH2b1587_CHANT_002-12a.27">淑此行永決矣。<lb/></seg>
<seg xml:id="CH2b1587_CHANT_002-12a.28">望眷有積，<lb/></seg>
<seg xml:id="CH2b1587_CHANT_002-12a.29">約日無誤。<lb/></seg>
<seg xml:id="CH2b1587_CHANT_002-12a.30">○《宋書‧何尚之傳》。<lb/></seg>
</p>
<p>
<seg xml:id="CH2b1587_CHANT_002-13a.1"><pb xml:id="CH2b1587_CHANT_002-13a" ed="CHANT" n="002-13a"/><lb/></seg>
<seg xml:id="CH2b1587_CHANT_002-13a.2">〈游新亭曲水詩序〉</seg>
</p>
<p>
<seg xml:id="CH2b1587_CHANT_002-13a.3">離榭修幕，<lb/></seg>
<seg xml:id="CH2b1587_CHANT_002-13a.4">陵隧坡阜，<lb/></seg>
<seg xml:id="CH2b1587_CHANT_002-13a.5">鑣容旆綵，<lb/></seg>
<seg xml:id="CH2b1587_CHANT_002-13a.6">裛野麗雲。<lb/></seg>
<seg xml:id="CH2b1587_CHANT_002-13a.7">○《御覽》三百五十八。<lb/></seg>
</p>
<p>
<seg xml:id="CH2b1587_CHANT_002-13a.8">真隱傳<lb/></seg>
</p>
<p>
<seg xml:id="CH2b1587_CHANT_002-14a.1"><pb xml:id="CH2b1587_CHANT_002-14a" ed="CHANT" n="002-14a"/><lb/></seg>
<seg xml:id="CH2b1587_CHANT_002-14a.2">〈真隱傳〉</seg>
</p>
<p>
<seg xml:id="CH2b1587_CHANT_002-14a.3">鬼谷先生，<lb/></seg>
<seg xml:id="CH2b1587_CHANT_002-14a.4">不知何許人也，<lb/></seg>
<seg xml:id="CH2b1587_CHANT_002-14a.5">隱居韜智，<lb/></seg>
<seg xml:id="CH2b1587_CHANT_002-14a.6">居鬼谷山，<lb/></seg>
<seg xml:id="CH2b1587_CHANT_002-14a.7">因以為稱。<lb/></seg>
<seg xml:id="CH2b1587_CHANT_002-14a.8">蘇秦張儀師之，<lb/></seg>
<seg xml:id="CH2b1587_CHANT_002-14a.9">遂立功名。<lb/></seg>
<seg xml:id="CH2b1587_CHANT_002-14a.10">先生遺書責之曰：<lb/></seg>
<seg xml:id="CH2b1587_CHANT_002-14a.11">「若二君豈不見河邊之樹乎？<lb/></seg>
<seg xml:id="CH2b1587_CHANT_002-14a.12">僕御折其枝，<lb/></seg>
<seg xml:id="CH2b1587_CHANT_002-14a.13">波浪盪其根，<lb/></seg>
<seg xml:id="CH2b1587_CHANT_002-14a.14">上無徑尺之陰，<lb/></seg>
<seg xml:id="CH2b1587_CHANT_002-14a.15">身被數尺之痕，<lb/></seg>
<seg xml:id="CH2b1587_CHANT_002-14a.16">此木豈與天地有仇怨，<lb/></seg>
<seg xml:id="CH2b1587_CHANT_002-14a.17">所居然也；<lb/></seg>
<seg xml:id="CH2b1587_CHANT_002-14a.18">子不見嵩岱之松柏，<lb/></seg>
<seg xml:id="CH2b1587_CHANT_002-14a.19">華霍之檀桐乎？<lb/></seg>
<seg xml:id="CH2b1587_CHANT_002-14a.20">上枝干於青雲，<lb/></seg>
<seg xml:id="CH2b1587_CHANT_002-14a.21">下根通於三泉，<lb/></seg>
<seg xml:id="CH2b1587_CHANT_002-14a.22">千秋萬歲，<lb/></seg>
<seg xml:id="CH2b1587_CHANT_002-14a.23">不受斧斤之患。<lb/></seg>
<seg xml:id="CH2b1587_CHANT_002-14a.24">此木豈與天地有骨肉哉，<lb/></seg>
<seg xml:id="CH2b1587_CHANT_002-14a.25">蓋所居然也。」<lb/></seg>
<seg xml:id="CH2b1587_CHANT_002-14a.26">○《藝文類聚》三十六。<lb/></seg>
<seg xml:id="CH2b1587_CHANT_002-14a.27">《御覽》五百十，<lb/></seg>
<seg xml:id="CH2b1587_CHANT_002-14a.28">竝引《真隱傳》。<lb/></seg>
</p>
<p>
<seg xml:id="CH2b1587_CHANT_002-15a.1"><pb xml:id="CH2b1587_CHANT_002-15a" ed="CHANT" n="002-15a"/><lb/></seg>
<seg xml:id="CH2b1587_CHANT_002-15a.2">〈弔古文〉</seg>
</p>
<p>
<seg xml:id="CH2b1587_CHANT_002-15a.3">賈誼發憤於湘江，<lb/></seg>
<seg xml:id="CH2b1587_CHANT_002-15a.4">長卿愁悉於園邑，<lb/></seg>
<seg xml:id="CH2b1587_CHANT_002-15a.5">彥真因文以悲出，<lb/></seg>
<seg xml:id="CH2b1587_CHANT_002-15a.6">伯喈衒史而求入，<lb/></seg>
<seg xml:id="CH2b1587_CHANT_002-15a.7">文舉疏誕以殃速，<lb/></seg>
<seg xml:id="CH2b1587_CHANT_002-15a.8">德祖精密而禍及。<lb/></seg>
<seg xml:id="CH2b1587_CHANT_002-15a.9">夫然！<lb/></seg>
<seg xml:id="CH2b1587_CHANT_002-15a.10">不患思之貧，<lb/></seg>
<seg xml:id="CH2b1587_CHANT_002-15a.11">無苦識之淺，<lb/></seg>
<seg xml:id="CH2b1587_CHANT_002-15a.12">士以伐能見斥，<lb/></seg>
<seg xml:id="CH2b1587_CHANT_002-15a.13">女以驕色貽遣。<lb/></seg>
<seg xml:id="CH2b1587_CHANT_002-15a.14">以往古為鏡鑑，<lb/></seg>
<seg xml:id="CH2b1587_CHANT_002-15a.15">以未來為鍼艾，<lb/></seg>
<seg xml:id="CH2b1587_CHANT_002-15a.16">書余言於子紳，<lb/></seg>
<seg xml:id="CH2b1587_CHANT_002-15a.17">亦何勞乎蓍蔡。<lb/></seg>
<seg xml:id="CH2b1587_CHANT_002-15a.18">○《藝文類聚》四十。<lb/></seg>
</p>
<p>
<seg xml:id="CH2b1587_CHANT_002-16a.1"><pb xml:id="CH2b1587_CHANT_002-16a" ed="CHANT" n="002-16a"/><lb/></seg>
<seg xml:id="CH2b1587_CHANT_002-16a.2">〈雞九錫文〉</seg>
</p>
<p>
<seg xml:id="CH2b1587_CHANT_002-16a.3">維神雀元年，<lb/></seg>
<seg xml:id="CH2b1587_CHANT_002-16a.4">歲在辛酉，<lb/></seg>
<seg xml:id="CH2b1587_CHANT_002-16a.5">八月己酉朔，<lb/></seg>
<seg xml:id="CH2b1587_CHANT_002-16a.6">十三日丁酉。<lb/></seg>
<seg xml:id="CH2b1587_CHANT_002-16a.7">帝顓頊遣征西大將軍下雉公王鳳，<lb/></seg>
<seg xml:id="CH2b1587_CHANT_002-16a.8">西中郎將白門侯扁鵲，<lb/></seg>
<seg xml:id="CH2b1587_CHANT_002-16a.9">咨爾浚雞山子。<lb/></seg>
<seg xml:id="CH2b1587_CHANT_002-16a.10">維君天姿英茂，<lb/></seg>
<seg xml:id="CH2b1587_CHANT_002-16a.11">乘機晨鳴，<lb/></seg>
<seg xml:id="CH2b1587_CHANT_002-16a.12">雖風雨之如晦，<lb/></seg>
<seg xml:id="CH2b1587_CHANT_002-16a.13">抗不已之奇聲。<lb/></seg>
<seg xml:id="CH2b1587_CHANT_002-16a.14">今以君為使持節金西蠻校尉西河太守，<lb/></seg>
<seg xml:id="CH2b1587_CHANT_002-16a.15">以揚州之會稽，<lb/></seg>
<seg xml:id="CH2b1587_CHANT_002-16a.16">封君為會稽公，<lb/></seg>
<seg xml:id="CH2b1587_CHANT_002-16a.17">以前浚雞山為湯沐邑。<lb/></seg>
<seg xml:id="CH2b1587_CHANT_002-16a.18">君其祗承予命，<lb/></seg>
<seg xml:id="CH2b1587_CHANT_002-16a.19">使西海之水如帶，<lb/></seg>
<seg xml:id="CH2b1587_CHANT_002-16a.20">浚雞之山如礪。<lb/></seg>
<seg xml:id="CH2b1587_CHANT_002-16a.21">國以永存，<lb/></seg>
<seg xml:id="CH2b1587_CHANT_002-16a.22">爰及苗裔。<lb/></seg>
<seg xml:id="CH2b1587_CHANT_002-16a.23">○《藝文類聚》九十一引袁淑《誹諧記》。<lb/></seg>
</p>
<p>
<seg xml:id="CH2b1587_CHANT_002-17a.1"><pb xml:id="CH2b1587_CHANT_002-17a" ed="CHANT" n="002-17a"/><lb/></seg>
<seg xml:id="CH2b1587_CHANT_002-17a.2">勸進牋<lb/></seg>
</p>
<p>
<seg xml:id="CH2b1587_CHANT_002-17a.3">〈勸進牋〉</seg>
</p>
<p>
<seg xml:id="CH2b1587_CHANT_002-17a.4">浚山侍郎丁鴻、舍人鳧亭男梁鴻、郎中蘇鵠死罪。<lb/></seg>
<seg xml:id="CH2b1587_CHANT_002-17a.5">伏惟君德著朝野，<lb/></seg>
<seg xml:id="CH2b1587_CHANT_002-17a.6">勳加鵷鷟，<lb/></seg>
<seg xml:id="CH2b1587_CHANT_002-17a.7">故天王鳳皇，<lb/></seg>
<seg xml:id="CH2b1587_CHANT_002-17a.8">特錫位封。<lb/></seg>
<seg xml:id="CH2b1587_CHANT_002-17a.9">今鳳鵲等在柏外，<lb/></seg>
<seg xml:id="CH2b1587_CHANT_002-17a.10">願時拜受。<lb/></seg>
<seg xml:id="CH2b1587_CHANT_002-17a.11">不勝欣豫之情，<lb/></seg>
<seg xml:id="CH2b1587_CHANT_002-17a.12">謹詣棲下以聞。<lb/></seg>
<seg xml:id="CH2b1587_CHANT_002-17a.13">○同上。<lb/></seg>
</p>
<p>
<seg xml:id="CH2b1587_CHANT_002-18a.1"><pb xml:id="CH2b1587_CHANT_002-18a" ed="CHANT" n="002-18a"/><lb/></seg>
<seg xml:id="CH2b1587_CHANT_002-18a.2">〈驢山公九錫文〉</seg>
</p>
<p>
<seg xml:id="CH2b1587_CHANT_002-18a.3">若乃三軍陸邁，<lb/></seg>
<seg xml:id="CH2b1587_CHANT_002-18a.4">糧運艱難，<lb/></seg>
<seg xml:id="CH2b1587_CHANT_002-18a.5">謀臣停算，<lb/></seg>
<seg xml:id="CH2b1587_CHANT_002-18a.6">武夫吟歎；<lb/></seg>
<seg xml:id="CH2b1587_CHANT_002-18a.7">爾乃長鳴上黨，<lb/></seg>
<seg xml:id="CH2b1587_CHANT_002-18a.8">慷慨應官，<lb/></seg>
<seg xml:id="CH2b1587_CHANT_002-18a.9">崎嶇千里，<lb/></seg>
<seg xml:id="CH2b1587_CHANT_002-18a.10">荷囊致餐，<lb/></seg>
<seg xml:id="CH2b1587_CHANT_002-18a.11">用捷大勳，<lb/></seg>
<seg xml:id="CH2b1587_CHANT_002-18a.12">歷世不刊，<lb/></seg>
<seg xml:id="CH2b1587_CHANT_002-18a.13">斯實爾之功也。<lb/></seg>
<seg xml:id="CH2b1587_CHANT_002-18a.14">音隨時興，<lb/></seg>
<seg xml:id="CH2b1587_CHANT_002-18a.15">晨夜不默，<lb/></seg>
<seg xml:id="CH2b1587_CHANT_002-18a.16">仰契玄象，<lb/></seg>
<seg xml:id="CH2b1587_CHANT_002-18a.17">俯協漏刻，<lb/></seg>
<seg xml:id="CH2b1587_CHANT_002-18a.18">應更長鳴，<lb/></seg>
<seg xml:id="CH2b1587_CHANT_002-18a.19">毫分不忒，<lb/></seg>
<seg xml:id="CH2b1587_CHANT_002-18a.20">雖挈壼著稱，<lb/></seg>
<seg xml:id="CH2b1587_CHANT_002-18a.21">未足比德，<lb/></seg>
<seg xml:id="CH2b1587_CHANT_002-18a.22">斯復爾之智也。<lb/></seg>
<seg xml:id="CH2b1587_CHANT_002-18a.23">若乃六合昏晦，<lb/></seg>
<seg xml:id="CH2b1587_CHANT_002-18a.24">三辰幽冥，<lb/></seg>
<seg xml:id="CH2b1587_CHANT_002-18a.25">猶憶天時，<lb/></seg>
<seg xml:id="CH2b1587_CHANT_002-18a.26">用不廢聲，<lb/></seg>
<seg xml:id="CH2b1587_CHANT_002-18a.27">斯又爾之明也。<lb/></seg>
<seg xml:id="CH2b1587_CHANT_002-18a.28">青脊隆身，<lb/></seg>
<seg xml:id="CH2b1587_CHANT_002-18a.29">長頰廣額，<lb/></seg>
<seg xml:id="CH2b1587_CHANT_002-18a.30">脩尾後垂，<lb/></seg>
<seg xml:id="CH2b1587_CHANT_002-18a.31">巨耳雙磔，<lb/></seg>
<seg xml:id="CH2b1587_CHANT_002-18a.32">斯又爾之形也。<lb/></seg>
<seg xml:id="CH2b1587_CHANT_002-18a.33">嘉麥既熟，<lb/></seg>
<seg xml:id="CH2b1587_CHANT_002-18a.34">實須精麪，<lb/></seg>
<seg xml:id="CH2b1587_CHANT_002-18a.35">負磨迴衡，<lb/></seg>
<seg xml:id="CH2b1587_CHANT_002-18a.36">迅若轉電，<lb/></seg>
<seg xml:id="CH2b1587_CHANT_002-18a.37">惠我眾庶，<lb/></seg>
<seg xml:id="CH2b1587_CHANT_002-18a.38">神祇獲薦，<lb/></seg>
<seg xml:id="CH2b1587_CHANT_002-18a.39">斯又爾之能也。<lb/></seg>
<seg xml:id="CH2b1587_CHANT_002-18a.40">爾有濟師旅之勳，<lb/></seg>
<seg xml:id="CH2b1587_CHANT_002-18a.41">而加之以眾能。<lb/></seg>
<seg xml:id="CH2b1587_CHANT_002-18a.42">是用遣中大夫閭丘騾加爾使銜勒大鴻臚斑腳大將軍宮亭侯，<lb/></seg>
<seg xml:id="CH2b1587_CHANT_002-18a.43">以揚州之廬江，<lb/></seg>
<seg xml:id="CH2b1587_CHANT_002-18a.44">江州之廬陵，<lb/></seg>
<seg xml:id="CH2b1587_CHANT_002-18a.45">吳國之桐廬，<lb/></seg>
<seg xml:id="CH2b1587_CHANT_002-18a.46">合浦之珠廬，<lb/></seg>
<seg xml:id="CH2b1587_CHANT_002-18a.47">封爾為驢山公。<lb/></seg>
<seg xml:id="CH2b1587_CHANT_002-18a.48">○《藝文類聚》九十四。<lb/></seg>
<seg xml:id="CH2b1587_CHANT_002-18a.49">《初學記》二十九。<lb/></seg>
<seg xml:id="CH2b1587_CHANT_002-18a.50">《御覽》九百一引袁淑《誹諧集》。<lb/></seg>
</p>
<p>
<seg xml:id="CH2b1587_CHANT_002-19a.1"><pb xml:id="CH2b1587_CHANT_002-19a" ed="CHANT" n="002-19a"/><lb/></seg>
<seg xml:id="CH2b1587_CHANT_002-19a.2">〈大蘭王九錫文〉</seg>
</p>
<p>
<seg xml:id="CH2b1587_CHANT_002-19a.3">大亥十年九月乙亥朔十三日丁亥，<lb/></seg>
<seg xml:id="CH2b1587_CHANT_002-19a.4">北燕伯使使者豪豨，<lb/></seg>
<seg xml:id="CH2b1587_CHANT_002-19a.5">冊命大蘭王曰：<lb/></seg>
<seg xml:id="CH2b1587_CHANT_002-19a.6">咨惟君稟太陰之沈精，<lb/></seg>
<seg xml:id="CH2b1587_CHANT_002-19a.7">摽群形於玄質，<lb/></seg>
<seg xml:id="CH2b1587_CHANT_002-19a.8">體肥腯而洪茂，<lb/></seg>
<seg xml:id="CH2b1587_CHANT_002-19a.9">長無心以遊逸，<lb/></seg>
<seg xml:id="CH2b1587_CHANT_002-19a.10">資豢養於人主，<lb/></seg>
<seg xml:id="CH2b1587_CHANT_002-19a.11">雖無爵而有秩，<lb/></seg>
<seg xml:id="CH2b1587_CHANT_002-19a.12">此君之純也。<lb/></seg>
<seg xml:id="CH2b1587_CHANT_002-19a.13">君昔封國殷商，<lb/></seg>
<seg xml:id="CH2b1587_CHANT_002-19a.14">號曰豕氏，<lb/></seg>
<seg xml:id="CH2b1587_CHANT_002-19a.15">葉隆當時，<lb/></seg>
<seg xml:id="CH2b1587_CHANT_002-19a.16">名垂於世，<lb/></seg>
<seg xml:id="CH2b1587_CHANT_002-19a.17">此君之美也。<lb/></seg>
<seg xml:id="CH2b1587_CHANT_002-19a.18">白蹢彰於周詩，<lb/></seg>
<seg xml:id="CH2b1587_CHANT_002-19a.19">涉波應乎隆象，<lb/></seg>
<seg xml:id="CH2b1587_CHANT_002-19a.20">歌詠垂於人口，<lb/></seg>
<seg xml:id="CH2b1587_CHANT_002-19a.21">經千載而流響，<lb/></seg>
<seg xml:id="CH2b1587_CHANT_002-19a.22">此君之德也。<lb/></seg>
<seg xml:id="CH2b1587_CHANT_002-19a.23">君相與野遊，<lb/></seg>
<seg xml:id="CH2b1587_CHANT_002-19a.24">唯君為雄，<lb/></seg>
<seg xml:id="CH2b1587_CHANT_002-19a.25">顧群數百，<lb/></seg>
<seg xml:id="CH2b1587_CHANT_002-19a.26">自西徂東，<lb/></seg>
<seg xml:id="CH2b1587_CHANT_002-19a.27">俯歕沬則成霧，<lb/></seg>
<seg xml:id="CH2b1587_CHANT_002-19a.28">仰奮鬣則生風，<lb/></seg>
<seg xml:id="CH2b1587_CHANT_002-19a.29">猛毒必噬，<lb/></seg>
<seg xml:id="CH2b1587_CHANT_002-19a.30">有敵必攻，<lb/></seg>
<seg xml:id="CH2b1587_CHANT_002-19a.31">長驅直突，<lb/></seg>
<seg xml:id="CH2b1587_CHANT_002-19a.32">陣無全鋒，<lb/></seg>
<seg xml:id="CH2b1587_CHANT_002-19a.33">此君之勇也。<lb/></seg>
<seg xml:id="CH2b1587_CHANT_002-19a.34">○《初學記》二十九。<lb/></seg>
<seg xml:id="CH2b1587_CHANT_002-19a.35">《御覽》九百三。<lb/></seg>
</p>
<p>
<seg xml:id="CH2b1587_CHANT_002-20a.1"><pb xml:id="CH2b1587_CHANT_002-20a" ed="CHANT" n="002-20a"/><lb/></seg>
<seg xml:id="CH2b1587_CHANT_002-20a.2">常山王九命文<lb/></seg>
</p>
<p>
<seg xml:id="CH2b1587_CHANT_002-20a.3">〈常山王九命文〉</seg>
</p>
<p>
<seg xml:id="CH2b1587_CHANT_002-20a.4">及至圖身失所，<lb/></seg>
<seg xml:id="CH2b1587_CHANT_002-20a.5">羈靮人間。<lb/></seg>
<seg xml:id="CH2b1587_CHANT_002-20a.6">馴纓服制，<lb/></seg>
<seg xml:id="CH2b1587_CHANT_002-20a.7">惟意所牽。<lb/></seg>
<seg xml:id="CH2b1587_CHANT_002-20a.8">登楹而遨，<lb/></seg>
<seg xml:id="CH2b1587_CHANT_002-20a.9">抱梁而眠。<lb/></seg>
<seg xml:id="CH2b1587_CHANT_002-20a.10">拾摭遺餘，<lb/></seg>
<seg xml:id="CH2b1587_CHANT_002-20a.11">恣口所便。<lb/></seg>
<seg xml:id="CH2b1587_CHANT_002-20a.12">○《初學記》二十九。<lb/></seg>
<seg xml:id="CH2b1587_CHANT_002-20a.13">《御覽》九百十。<lb/></seg>
</p>
</div>
<div><head>附錄</head>
<p>
<seg xml:id="CH2b1587_CHANT_003-1a.1"><pb xml:id="CH2b1587_CHANT_003-1a" ed="CHANT" n="003-1a"/><lb/></seg>
<seg xml:id="CH2b1587_CHANT_003-1a.2">下列第一及第二首詩據《逯欽立輯本》輯，<lb/></seg>
<seg xml:id="CH2b1587_CHANT_003-1a.3">第三首《真隱傳》據《太平御覽》卷五一０輯：<lb/></seg>
</p>
<p>
<seg xml:id="CH2b1587_CHANT_003-1a.4">渚幽寒兮石煙聚，<lb/></seg>
<seg xml:id="CH2b1587_CHANT_003-1a.5">日華收兮山氣深。<lb/></seg>
<seg xml:id="CH2b1587_CHANT_003-1a.6">邊亭哀兮夜燧滅，<lb/></seg>
<seg xml:id="CH2b1587_CHANT_003-1a.7">孫枝振兮空岫吟。<lb/></seg>
<seg xml:id="CH2b1587_CHANT_003-1a.8">魚戢鱗兮鳥矜翰，<lb/></seg>
<seg xml:id="CH2b1587_CHANT_003-1a.9">虹蟄火兮龍藏金。<lb/></seg>
<seg xml:id="CH2b1587_CHANT_003-1a.10">○《御覽》三十四作七言詠寒雪。<lb/></seg>
<seg xml:id="CH2b1587_CHANT_003-1a.11">又《書鈔》百五十六作七言《詠寒》，<lb/></seg>
<seg xml:id="CH2b1587_CHANT_003-1a.12">引金一韻。<lb/></seg>
</p>
<p>
<seg xml:id="CH2b1587_CHANT_003-2a.1"><pb xml:id="CH2b1587_CHANT_003-2a" ed="CHANT" n="003-2a"/><lb/></seg>
<seg xml:id="CH2b1587_CHANT_003-2a.2">凌霰交兮高冰合，<lb/></seg>
<seg xml:id="CH2b1587_CHANT_003-2a.3">浮波梗兮悲風流。<lb/></seg>
<seg xml:id="CH2b1587_CHANT_003-2a.4">○《書鈔》百五十六。<lb/></seg>
</p>
<p>
<seg xml:id="CH2b1587_CHANT_003-2a.5">霜雪滯兮潛天陽，<lb/></seg>
<seg xml:id="CH2b1587_CHANT_003-2a.6">浮澌結兮悲海陰。<lb/></seg>
<seg xml:id="CH2b1587_CHANT_003-2a.7">○《書鈔》百五十六。<lb/></seg>
</p>
<p>
<seg xml:id="CH2b1587_CHANT_003-2a.8">啄木詩<lb/></seg>
</p>
<p>
<seg xml:id="CH2b1587_CHANT_003-3a.1"><pb xml:id="CH2b1587_CHANT_003-3a" ed="CHANT" n="003-3a"/><lb/></seg>
<seg xml:id="CH2b1587_CHANT_003-3a.2">南山有鳥，<lb/></seg>
<seg xml:id="CH2b1587_CHANT_003-3a.3">自名啄木。<lb/></seg>
<seg xml:id="CH2b1587_CHANT_003-3a.4">飢則啄木，<lb/></seg>
<seg xml:id="CH2b1587_CHANT_003-3a.5">暮則巢宿。<lb/></seg>
<seg xml:id="CH2b1587_CHANT_003-3a.6">無干於人，<lb/></seg>
<seg xml:id="CH2b1587_CHANT_003-3a.7">唯志所欲。<lb/></seg>
<seg xml:id="CH2b1587_CHANT_003-3a.8">性清者榮，<lb/></seg>
<seg xml:id="CH2b1587_CHANT_003-3a.9">性濁者辱。<lb/></seg>
<seg xml:id="CH2b1587_CHANT_003-3a.10">○《百三家集‧袁陽源集》。<lb/></seg>
</p>
<p>
<seg xml:id="CH2b1587_CHANT_003-4a.1"><pb xml:id="CH2b1587_CHANT_003-4a" ed="CHANT" n="003-4a"/><lb/></seg>
<seg xml:id="CH2b1587_CHANT_003-4a.2">蘇門先生嘗行，<lb/></seg>
<seg xml:id="CH2b1587_CHANT_003-4a.3">見採薪於阜者，<lb/></seg>
<seg xml:id="CH2b1587_CHANT_003-4a.4">先生嘆曰：<lb/></seg>
<seg xml:id="CH2b1587_CHANT_003-4a.5">「汝將以是終乎？<lb/></seg>
<seg xml:id="CH2b1587_CHANT_003-4a.6">哀哉！」<lb/></seg>
<seg xml:id="CH2b1587_CHANT_003-4a.7">薪者曰：<lb/></seg>
<seg xml:id="CH2b1587_CHANT_003-4a.8">「以是終者，<lb/></seg>
<seg xml:id="CH2b1587_CHANT_003-4a.9">我也；<lb/></seg>
<seg xml:id="CH2b1587_CHANT_003-4a.10">不以是終者，<lb/></seg>
<seg xml:id="CH2b1587_CHANT_003-4a.11">我也。<lb/></seg>
<seg xml:id="CH2b1587_CHANT_003-4a.12">且聖人無懷，<lb/></seg>
<seg xml:id="CH2b1587_CHANT_003-4a.13">何其為哀？<lb/></seg>
<seg xml:id="CH2b1587_CHANT_003-4a.14">聖人以道德為心，<lb/></seg>
<seg xml:id="CH2b1587_CHANT_003-4a.15">不以富貴為志。」<lb/></seg>
<seg xml:id="CH2b1587_CHANT_003-4a.16">因歌二章，<lb/></seg>
<seg xml:id="CH2b1587_CHANT_003-4a.17">莫知所終。<lb/></seg>
<seg xml:id="CH2b1587_CHANT_003-4a.18">○《太平御覽》卷510。<lb/></seg>
</p>
</div>
</body>
</text>
</TEI>
