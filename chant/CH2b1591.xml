<TEI xmlns="http://www.tei-c.org/ns/1.0" xml:id="CH2b1591">
<teiHeader>
<fileDesc>
<titleStmt>
<title>孔詹事集二卷</title>
</titleStmt>
<editionStmt><edition><idno type="kanripo">CH2b1591</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1591_CHANT_001-1a.1"><pb xml:id="CH2b1591_CHANT_001-1a" ed="CHANT" n="001-1a"/><lb/></seg>
<seg xml:id="CH2b1591_CHANT_001-1a.2">白馬篇二首<lb/></seg>
</p>
<p>
<seg xml:id="CH2b1591_CHANT_001-1a.3">〈白馬篇二首〉</seg>
</p>
<p>
<seg xml:id="CH2b1591_CHANT_001-1a.4">驥子跼且鳴，<lb/></seg>
<seg xml:id="CH2b1591_CHANT_001-1a.5">鐵陣與雲平。<lb/></seg>
<seg xml:id="CH2b1591_CHANT_001-1a.6">漢家嫖姚將，<lb/></seg>
<seg xml:id="CH2b1591_CHANT_001-1a.7">馳突匈奴庭。<lb/></seg>
<seg xml:id="CH2b1591_CHANT_001-1a.8">少年鬭猛氣，<lb/></seg>
<seg xml:id="CH2b1591_CHANT_001-1a.9">怒髮為君征。<lb/></seg>
<seg xml:id="CH2b1591_CHANT_001-1a.10">雄戟摩白日，<lb/></seg>
<seg xml:id="CH2b1591_CHANT_001-1a.11">長劍斷流星。<lb/></seg>
<seg xml:id="CH2b1591_CHANT_001-1a.12">早出飛狐塞，<lb/></seg>
<seg xml:id="CH2b1591_CHANT_001-1a.13">晚泊樓煩城。<lb/></seg>
<seg xml:id="CH2b1591_CHANT_001-1a.14">虜騎四山合，<lb/></seg>
<seg xml:id="CH2b1591_CHANT_001-1a.15">胡塵千里驚。<lb/></seg>
<seg xml:id="CH2b1591_CHANT_001-1a.16">嘶笳振地響，<lb/></seg>
<seg xml:id="CH2b1591_CHANT_001-1a.17">吹角沸天聲。<lb/></seg>
<seg xml:id="CH2b1591_CHANT_001-1a.18">左碎呼韓陣，<lb/></seg>
<seg xml:id="CH2b1591_CHANT_001-1a.19">右破休屠兵。<lb/></seg>
<seg xml:id="CH2b1591_CHANT_001-1a.20">橫行絕漠表，<lb/></seg>
<seg xml:id="CH2b1591_CHANT_001-1a.21">飲馬瀚海清。<lb/></seg>
<seg xml:id="CH2b1591_CHANT_001-1a.22">隴樹枯無色，<lb/></seg>
<seg xml:id="CH2b1591_CHANT_001-1a.23">沙草不常青。<lb/></seg>
<seg xml:id="CH2b1591_CHANT_001-1a.24">勒石燕然道，<lb/></seg>
<seg xml:id="CH2b1591_CHANT_001-1a.25">凱歸長安亭。<lb/></seg>
<seg xml:id="CH2b1591_CHANT_001-1a.26">縣官知我健，<lb/></seg>
<seg xml:id="CH2b1591_CHANT_001-1a.27">四海誰不傾。<lb/></seg>
<seg xml:id="CH2b1591_CHANT_001-1a.28">但使強胡滅，<lb/></seg>
<seg xml:id="CH2b1591_CHANT_001-1a.29">何須甲第成。<lb/></seg>
<seg xml:id="CH2b1591_CHANT_001-1a.30">當今丈夫志，<lb/></seg>
<seg xml:id="CH2b1591_CHANT_001-1a.31">獨為上古英。<lb/></seg>
<seg xml:id="CH2b1591_CHANT_001-1a.32">○《樂府詩集》六十三。<lb/></seg>
<seg xml:id="CH2b1591_CHANT_001-1a.33">《詩紀》六十二。<lb/></seg>
</p>
<p>
<seg xml:id="CH2b1591_CHANT_001-2a.1"><pb xml:id="CH2b1591_CHANT_001-2a" ed="CHANT" n="001-2a"/><lb/></seg>
<seg xml:id="CH2b1591_CHANT_001-2a.2">〈旦發青林〉</seg>
</p>
<p>
<seg xml:id="CH2b1591_CHANT_001-2a.3">孤征越清江，<lb/></seg>
<seg xml:id="CH2b1591_CHANT_001-2a.4">遊子悲路長。<lb/></seg>
<seg xml:id="CH2b1591_CHANT_001-2a.5">二旬倏已滿，<lb/></seg>
<seg xml:id="CH2b1591_CHANT_001-2a.6">三千眇未央。<lb/></seg>
<seg xml:id="CH2b1591_CHANT_001-2a.7">草雜今古色，<lb/></seg>
<seg xml:id="CH2b1591_CHANT_001-2a.8">巖留冬夏霜。<lb/></seg>
<seg xml:id="CH2b1591_CHANT_001-2a.9">寄懷中山舊，<lb/></seg>
<seg xml:id="CH2b1591_CHANT_001-2a.10">舉酒莫相忘。<lb/></seg>
<seg xml:id="CH2b1591_CHANT_001-2a.11">○《類聚》二十七。<lb/></seg>
<seg xml:id="CH2b1591_CHANT_001-2a.12">《詩紀》六十二。<lb/></seg>
</p>
<p>
<seg xml:id="CH2b1591_CHANT_001-3a.1"><pb xml:id="CH2b1591_CHANT_001-3a" ed="CHANT" n="001-3a"/><lb/></seg>
<seg xml:id="CH2b1591_CHANT_001-3a.2">〈遊太平山〉</seg>
</p>
<p>
<seg xml:id="CH2b1591_CHANT_001-3a.3">石險天貌分，<lb/></seg>
<seg xml:id="CH2b1591_CHANT_001-3a.4">林交日容缺。<lb/></seg>
<seg xml:id="CH2b1591_CHANT_001-3a.5">陰澗落春榮，<lb/></seg>
<seg xml:id="CH2b1591_CHANT_001-3a.6">寒巖留夏雪。<lb/></seg>
<seg xml:id="CH2b1591_CHANT_001-3a.7">○《類聚》八。<lb/></seg>
<seg xml:id="CH2b1591_CHANT_001-3a.8">《輿地紀勝》十。<lb/></seg>
<seg xml:id="CH2b1591_CHANT_001-3a.9">《詩紀》六十二。<lb/></seg>
</p>
</div>
<div><head>卷二</head>
<p>
<seg xml:id="CH2b1591_CHANT_002-1a.1"><pb xml:id="CH2b1591_CHANT_002-1a" ed="CHANT" n="002-1a"/><lb/></seg>
<seg xml:id="CH2b1591_CHANT_002-1a.2">〈為王敬則讓司空表〉</seg>
</p>
<p>
<seg xml:id="CH2b1591_CHANT_002-1a.3">故李通豪贍，<lb/></seg>
<seg xml:id="CH2b1591_CHANT_002-1a.4">以親寵登司；<lb/></seg>
<seg xml:id="CH2b1591_CHANT_002-1a.5">王基才勇，<lb/></seg>
<seg xml:id="CH2b1591_CHANT_002-1a.6">以聲華入選。<lb/></seg>
<seg xml:id="CH2b1591_CHANT_002-1a.7">先帝擢臣以榮華，<lb/></seg>
<seg xml:id="CH2b1591_CHANT_002-1a.8">陛下伸臣以富貴，<lb/></seg>
<seg xml:id="CH2b1591_CHANT_002-1a.9">遂得北帶五州，<lb/></seg>
<seg xml:id="CH2b1591_CHANT_002-1a.10">東跨六郡，<lb/></seg>
<seg xml:id="CH2b1591_CHANT_002-1a.11">內亞三鼎，<lb/></seg>
<seg xml:id="CH2b1591_CHANT_002-1a.12">外齊四嶽。<lb/></seg>
<seg xml:id="CH2b1591_CHANT_002-1a.13">蟬佩之映，<lb/></seg>
<seg xml:id="CH2b1591_CHANT_002-1a.14">則左右交暉；<lb/></seg>
<seg xml:id="CH2b1591_CHANT_002-1a.15">龜組之華，<lb/></seg>
<seg xml:id="CH2b1591_CHANT_002-1a.16">則縱橫吐耀。<lb/></seg>
<seg xml:id="CH2b1591_CHANT_002-1a.17">輕輪徐動，<lb/></seg>
<seg xml:id="CH2b1591_CHANT_002-1a.18">則劍戟如雲；<lb/></seg>
<seg xml:id="CH2b1591_CHANT_002-1a.19">飛蓋暫停，<lb/></seg>
<seg xml:id="CH2b1591_CHANT_002-1a.20">則歌鍾成列。<lb/></seg>
<seg xml:id="CH2b1591_CHANT_002-1a.21">摐金龍吹鬱其前，<lb/></seg>
<seg xml:id="CH2b1591_CHANT_002-1a.22">鳴笳鳳管疊其後。<lb/></seg>
<seg xml:id="CH2b1591_CHANT_002-1a.23">鄧禹若不遭漢光，<lb/></seg>
<seg xml:id="CH2b1591_CHANT_002-1a.24">則南陽之掾吏；<lb/></seg>
<seg xml:id="CH2b1591_CHANT_002-1a.25">微臣若不逢明聖，<lb/></seg>
<seg xml:id="CH2b1591_CHANT_002-1a.26">則孤城之戍客。<lb/></seg>
<seg xml:id="CH2b1591_CHANT_002-1a.27">豈可加以正台之席，<lb/></seg>
<seg xml:id="CH2b1591_CHANT_002-1a.28">登以論道之寄，<lb/></seg>
<seg xml:id="CH2b1591_CHANT_002-1a.29">啟黃扉而燮五緯，<lb/></seg>
<seg xml:id="CH2b1591_CHANT_002-1a.30">躡青帷而調四序？<lb/></seg>
<seg xml:id="CH2b1591_CHANT_002-1a.31">○《藝文類聚》四十七。<lb/></seg>
<seg xml:id="CH2b1591_CHANT_002-1a.32">《御覽》二百八。<lb/></seg>
</p>
<p>
<seg xml:id="CH2b1591_CHANT_002-2a.1"><pb xml:id="CH2b1591_CHANT_002-2a" ed="CHANT" n="002-2a"/><lb/></seg>
<seg xml:id="CH2b1591_CHANT_002-2a.2">〈讓詹事表〉</seg>
</p>
<p>
<seg xml:id="CH2b1591_CHANT_002-2a.3">太子霞騫青殿，<lb/></seg>
<seg xml:id="CH2b1591_CHANT_002-2a.4">日光春宮，<lb/></seg>
<seg xml:id="CH2b1591_CHANT_002-2a.5">駕紫谷之英，<lb/></seg>
<seg xml:id="CH2b1591_CHANT_002-2a.6">振洛笙之響。<lb/></seg>
<seg xml:id="CH2b1591_CHANT_002-2a.7">自非器上白雲，<lb/></seg>
<seg xml:id="CH2b1591_CHANT_002-2a.8">韻同明月，<lb/></seg>
<seg xml:id="CH2b1591_CHANT_002-2a.9">何以延芳芝苑，<lb/></seg>
<seg xml:id="CH2b1591_CHANT_002-2a.10">插羽瓊條？<lb/></seg>
<seg xml:id="CH2b1591_CHANT_002-2a.11">竇嬰戚貴於西京，<lb/></seg>
<seg xml:id="CH2b1591_CHANT_002-2a.12">陸曄風素於東國。<lb/></seg>
<seg xml:id="CH2b1591_CHANT_002-2a.13">伊人之美，<lb/></seg>
<seg xml:id="CH2b1591_CHANT_002-2a.14">方曰可舉，<lb/></seg>
<seg xml:id="CH2b1591_CHANT_002-2a.15">臣亦何斯，<lb/></seg>
<seg xml:id="CH2b1591_CHANT_002-2a.16">而敢參冒也。<lb/></seg>
<seg xml:id="CH2b1591_CHANT_002-2a.17">○《藝文類聚》四十九。<lb/></seg>
</p>
<p>
<seg xml:id="CH2b1591_CHANT_002-3a.1"><pb xml:id="CH2b1591_CHANT_002-3a" ed="CHANT" n="002-3a"/><lb/></seg>
<seg xml:id="CH2b1591_CHANT_002-3a.2">上新定律注表<lb/></seg>
</p>
<p>
<seg xml:id="CH2b1591_CHANT_002-3a.3">〈上新定律注表〉</seg>
</p>
<p>
<seg xml:id="CH2b1591_CHANT_002-3a.4">臣聞匠萬物者以繩墨為正，<lb/></seg>
<seg xml:id="CH2b1591_CHANT_002-3a.5">馭大國者以法理為本。<lb/></seg>
<seg xml:id="CH2b1591_CHANT_002-3a.6">是以古之聖王，<lb/></seg>
<seg xml:id="CH2b1591_CHANT_002-3a.7">臨朝思理，<lb/></seg>
<seg xml:id="CH2b1591_CHANT_002-3a.8">遠防邪萌，<lb/></seg>
<seg xml:id="CH2b1591_CHANT_002-3a.9">深杜姦漸，<lb/></seg>
<seg xml:id="CH2b1591_CHANT_002-3a.10">莫不資法理以成化，<lb/></seg>
<seg xml:id="CH2b1591_CHANT_002-3a.11">明刑賞以樹功者也。<lb/></seg>
<seg xml:id="CH2b1591_CHANT_002-3a.12">伏惟陛下躡厤登皇，<lb/></seg>
<seg xml:id="CH2b1591_CHANT_002-3a.13">乘圖踐帝，<lb/></seg>
<seg xml:id="CH2b1591_CHANT_002-3a.14">天地更築，<lb/></seg>
<seg xml:id="CH2b1591_CHANT_002-3a.15">日月再張，<lb/></seg>
<seg xml:id="CH2b1591_CHANT_002-3a.16">五禮裂而復縫，<lb/></seg>
<seg xml:id="CH2b1591_CHANT_002-3a.17">六樂頹而爰緝。<lb/></seg>
<seg xml:id="CH2b1591_CHANT_002-3a.18">乃發德音，<lb/></seg>
<seg xml:id="CH2b1591_CHANT_002-3a.19">下明詔，<lb/></seg>
<seg xml:id="CH2b1591_CHANT_002-3a.20">降恤刑之文，<lb/></seg>
<seg xml:id="CH2b1591_CHANT_002-3a.21">申慎罰之典，<lb/></seg>
<seg xml:id="CH2b1591_CHANT_002-3a.22">敕臣與公卿八座共刪注律。<lb/></seg>
<seg xml:id="CH2b1591_CHANT_002-3a.23">謹奉聖旨，<lb/></seg>
<seg xml:id="CH2b1591_CHANT_002-3a.24">諮審司徒臣子良，<lb/></seg>
<seg xml:id="CH2b1591_CHANT_002-3a.25">稟受成規，<lb/></seg>
<seg xml:id="CH2b1591_CHANT_002-3a.26">創立條緒。<lb/></seg>
<seg xml:id="CH2b1591_CHANT_002-3a.27">使兼監臣宋躬、兼平臣王植等抄撰同異，<lb/></seg>
<seg xml:id="CH2b1591_CHANT_002-3a.28">定其去取。<lb/></seg>
<seg xml:id="CH2b1591_CHANT_002-3a.29">詳議八座，<lb/></seg>
<seg xml:id="CH2b1591_CHANT_002-3a.30">裁正大司馬臣嶷。<lb/></seg>
<seg xml:id="CH2b1591_CHANT_002-3a.31">其中洪疑大議，<lb/></seg>
<seg xml:id="CH2b1591_CHANT_002-3a.32">眾論相背者，<lb/></seg>
<seg xml:id="CH2b1591_CHANT_002-3a.33">聖照玄覽，<lb/></seg>
<seg xml:id="CH2b1591_CHANT_002-3a.34">斷自天筆。<lb/></seg>
<seg xml:id="CH2b1591_CHANT_002-3a.35">始就成立《律文》二十卷，<lb/></seg>
<seg xml:id="CH2b1591_CHANT_002-3a.36">《錄敘》一卷，<lb/></seg>
<seg xml:id="CH2b1591_CHANT_002-3a.37">凡二十一卷。<lb/></seg>
<seg xml:id="CH2b1591_CHANT_002-3a.38">今以奏聞，<lb/></seg>
<seg xml:id="CH2b1591_CHANT_002-3a.39">請付外施用，<lb/></seg>
<seg xml:id="CH2b1591_CHANT_002-3a.40">宣下四海。<lb/></seg>
</p>
<p>
<seg xml:id="CH2b1591_CHANT_002-4a.1"><pb xml:id="CH2b1591_CHANT_002-4a" ed="CHANT" n="002-4a"/><lb/></seg>
<seg xml:id="CH2b1591_CHANT_002-4a.2">臣又聞老子、仲尼曰：<lb/></seg>
<seg xml:id="CH2b1591_CHANT_002-4a.3">「古之聽獄者，<lb/></seg>
<seg xml:id="CH2b1591_CHANT_002-4a.4">求所以生之；<lb/></seg>
<seg xml:id="CH2b1591_CHANT_002-4a.5">今之聽獄者，<lb/></seg>
<seg xml:id="CH2b1591_CHANT_002-4a.6">求所以殺之。」<lb/></seg>
<seg xml:id="CH2b1591_CHANT_002-4a.7">「與其殺不辜，<lb/></seg>
<seg xml:id="CH2b1591_CHANT_002-4a.8">寍失有罪。」<lb/></seg>
<seg xml:id="CH2b1591_CHANT_002-4a.9">是則斷獄之職，<lb/></seg>
<seg xml:id="CH2b1591_CHANT_002-4a.10">自古所難矣。<lb/></seg>
<seg xml:id="CH2b1591_CHANT_002-4a.11">今律文雖定，<lb/></seg>
<seg xml:id="CH2b1591_CHANT_002-4a.12">必須用之；<lb/></seg>
<seg xml:id="CH2b1591_CHANT_002-4a.13">用失其平，<lb/></seg>
<seg xml:id="CH2b1591_CHANT_002-4a.14">不異無律。<lb/></seg>
<seg xml:id="CH2b1591_CHANT_002-4a.15">律書精細，<lb/></seg>
<seg xml:id="CH2b1591_CHANT_002-4a.16">文約例廣，<lb/></seg>
<seg xml:id="CH2b1591_CHANT_002-4a.17">疑似相傾，<lb/></seg>
<seg xml:id="CH2b1591_CHANT_002-4a.18">故誤相亂，<lb/></seg>
<seg xml:id="CH2b1591_CHANT_002-4a.19">一乖其綱，<lb/></seg>
<seg xml:id="CH2b1591_CHANT_002-4a.20">枉濫橫起。<lb/></seg>
<seg xml:id="CH2b1591_CHANT_002-4a.21">法吏無解，<lb/></seg>
<seg xml:id="CH2b1591_CHANT_002-4a.22">既多謬僻，<lb/></seg>
<seg xml:id="CH2b1591_CHANT_002-4a.23">監司不習，<lb/></seg>
<seg xml:id="CH2b1591_CHANT_002-4a.24">無以相斷，<lb/></seg>
<seg xml:id="CH2b1591_CHANT_002-4a.25">則法書徒明於帙裏，<lb/></seg>
<seg xml:id="CH2b1591_CHANT_002-4a.26">冤魂猶結於獄中。<lb/></seg>
<seg xml:id="CH2b1591_CHANT_002-4a.27">今府州郡縣千有餘獄，<lb/></seg>
<seg xml:id="CH2b1591_CHANT_002-4a.28">如令一獄歲枉一人，<lb/></seg>
<seg xml:id="CH2b1591_CHANT_002-4a.29">則一年之中，<lb/></seg>
<seg xml:id="CH2b1591_CHANT_002-4a.30">枉死千餘人。<lb/></seg>
<seg xml:id="CH2b1591_CHANT_002-4a.31">冤毒之死，<lb/></seg>
<seg xml:id="CH2b1591_CHANT_002-4a.32">上干和氣，<lb/></seg>
<seg xml:id="CH2b1591_CHANT_002-4a.33">聖明所急，<lb/></seg>
<seg xml:id="CH2b1591_CHANT_002-4a.34">不可不防。<lb/></seg>
<seg xml:id="CH2b1591_CHANT_002-4a.35">致此之由，<lb/></seg>
<seg xml:id="CH2b1591_CHANT_002-4a.36">又非但律吏之咎，<lb/></seg>
<seg xml:id="CH2b1591_CHANT_002-4a.37">列邑之宰，<lb/></seg>
<seg xml:id="CH2b1591_CHANT_002-4a.38">亦亂其經。<lb/></seg>
<seg xml:id="CH2b1591_CHANT_002-4a.39">或以軍勳餘力，<lb/></seg>
<seg xml:id="CH2b1591_CHANT_002-4a.40">或以勞吏暮齒，<lb/></seg>
<seg xml:id="CH2b1591_CHANT_002-4a.41">獷情濁氣，<lb/></seg>
<seg xml:id="CH2b1591_CHANT_002-4a.42">忍并生靈，<lb/></seg>
<seg xml:id="CH2b1591_CHANT_002-4a.43">昏心狠態，<lb/></seg>
<seg xml:id="CH2b1591_CHANT_002-4a.44">吞剝氓物，<lb/></seg>
<seg xml:id="CH2b1591_CHANT_002-4a.45">虐理殘其命，<lb/></seg>
<seg xml:id="CH2b1591_CHANT_002-4a.46">曲文被其罪，<lb/></seg>
<seg xml:id="CH2b1591_CHANT_002-4a.47">冤積之興，<lb/></seg>
<seg xml:id="CH2b1591_CHANT_002-4a.48">復緣斯發。<lb/></seg>
<seg xml:id="CH2b1591_CHANT_002-4a.49">獄吏雖良，<lb/></seg>
<seg xml:id="CH2b1591_CHANT_002-4a.50">不能為用。<lb/></seg>
<seg xml:id="CH2b1591_CHANT_002-4a.51">使于公哭於邊城，<lb/></seg>
<seg xml:id="CH2b1591_CHANT_002-4a.52">孝婦冤於遐外。<lb/></seg>
<seg xml:id="CH2b1591_CHANT_002-4a.53">陛下雖欲宥之，<lb/></seg>
<seg xml:id="CH2b1591_CHANT_002-4a.54">其已血濺九泉矣。<lb/></seg>
</p>
<p>
<seg xml:id="CH2b1591_CHANT_002-5a.1"><pb xml:id="CH2b1591_CHANT_002-5a" ed="CHANT" n="002-5a"/><lb/></seg>
<seg xml:id="CH2b1591_CHANT_002-5a.2">尋古之名流，<lb/></seg>
<seg xml:id="CH2b1591_CHANT_002-5a.3">多有法學。<lb/></seg>
<seg xml:id="CH2b1591_CHANT_002-5a.4">故釋之、定國，<lb/></seg>
<seg xml:id="CH2b1591_CHANT_002-5a.5">聲光漢臺；<lb/></seg>
<seg xml:id="CH2b1591_CHANT_002-5a.6">元常、文惠，<lb/></seg>
<seg xml:id="CH2b1591_CHANT_002-5a.7">績映魏闕。<lb/></seg>
<seg xml:id="CH2b1591_CHANT_002-5a.8">今之士子，<lb/></seg>
<seg xml:id="CH2b1591_CHANT_002-5a.9">莫肯為業，<lb/></seg>
<seg xml:id="CH2b1591_CHANT_002-5a.10">縱有習者，<lb/></seg>
<seg xml:id="CH2b1591_CHANT_002-5a.11">世議所輕。<lb/></seg>
<seg xml:id="CH2b1591_CHANT_002-5a.12">良由空勤永歲，<lb/></seg>
<seg xml:id="CH2b1591_CHANT_002-5a.13">不逢一朝之賞，<lb/></seg>
<seg xml:id="CH2b1591_CHANT_002-5a.14">積學當年，<lb/></seg>
<seg xml:id="CH2b1591_CHANT_002-5a.15">終為閭伍所蚩。<lb/></seg>
<seg xml:id="CH2b1591_CHANT_002-5a.16">將恐此書永墜下走之手矣。<lb/></seg>
<seg xml:id="CH2b1591_CHANT_002-5a.17">今若弘其爵賞，<lb/></seg>
<seg xml:id="CH2b1591_CHANT_002-5a.18">開其勸慕，<lb/></seg>
<seg xml:id="CH2b1591_CHANT_002-5a.19">課業宦流，<lb/></seg>
<seg xml:id="CH2b1591_CHANT_002-5a.20">班習冑子，<lb/></seg>
<seg xml:id="CH2b1591_CHANT_002-5a.21">拔其精究，<lb/></seg>
<seg xml:id="CH2b1591_CHANT_002-5a.22">使處內局，<lb/></seg>
<seg xml:id="CH2b1591_CHANT_002-5a.23">簡其才良，<lb/></seg>
<seg xml:id="CH2b1591_CHANT_002-5a.24">以居外仕，<lb/></seg>
<seg xml:id="CH2b1591_CHANT_002-5a.25">方岳咸選其能，<lb/></seg>
<seg xml:id="CH2b1591_CHANT_002-5a.26">邑長竝擢其術，<lb/></seg>
<seg xml:id="CH2b1591_CHANT_002-5a.27">則皋繇之謨，<lb/></seg>
<seg xml:id="CH2b1591_CHANT_002-5a.28">指掌可致，<lb/></seg>
<seg xml:id="CH2b1591_CHANT_002-5a.29">杜鄭之業，<lb/></seg>
<seg xml:id="CH2b1591_CHANT_002-5a.30">鬱焉何遠。<lb/></seg>
<seg xml:id="CH2b1591_CHANT_002-5a.31">然後姦邪無所逃其刑，<lb/></seg>
<seg xml:id="CH2b1591_CHANT_002-5a.32">惡吏不能藏其詐，<lb/></seg>
<seg xml:id="CH2b1591_CHANT_002-5a.33">如身手之相驅，<lb/></seg>
<seg xml:id="CH2b1591_CHANT_002-5a.34">若絃栝之相接矣。<lb/></seg>
</p>
<p>
<seg xml:id="CH2b1591_CHANT_002-6a.1"><pb xml:id="CH2b1591_CHANT_002-6a" ed="CHANT" n="002-6a"/><lb/></seg>
<seg xml:id="CH2b1591_CHANT_002-6a.2">臣以疏短，<lb/></seg>
<seg xml:id="CH2b1591_CHANT_002-6a.3">謬司大理。<lb/></seg>
<seg xml:id="CH2b1591_CHANT_002-6a.4">陛下發自聖衷，<lb/></seg>
<seg xml:id="CH2b1591_CHANT_002-6a.5">憂矜刑網，<lb/></seg>
<seg xml:id="CH2b1591_CHANT_002-6a.6">御廷奉訓，<lb/></seg>
<seg xml:id="CH2b1591_CHANT_002-6a.7">遠照民瘼。<lb/></seg>
<seg xml:id="CH2b1591_CHANT_002-6a.8">臣謹仰述天官，<lb/></seg>
<seg xml:id="CH2b1591_CHANT_002-6a.9">伏奏雲陛。<lb/></seg>
<seg xml:id="CH2b1591_CHANT_002-6a.10">所奏謬允者，<lb/></seg>
<seg xml:id="CH2b1591_CHANT_002-6a.11">宜寫律上，<lb/></seg>
<seg xml:id="CH2b1591_CHANT_002-6a.12">國學置律助教，<lb/></seg>
<seg xml:id="CH2b1591_CHANT_002-6a.13">依《五經》例，<lb/></seg>
<seg xml:id="CH2b1591_CHANT_002-6a.14">國子監生有欲讀者，<lb/></seg>
<seg xml:id="CH2b1591_CHANT_002-6a.15">策試上過高第，<lb/></seg>
<seg xml:id="CH2b1591_CHANT_002-6a.16">即便擢用，<lb/></seg>
<seg xml:id="CH2b1591_CHANT_002-6a.17">使處法職，<lb/></seg>
<seg xml:id="CH2b1591_CHANT_002-6a.18">以勸士流。<lb/></seg>
<seg xml:id="CH2b1591_CHANT_002-6a.19">○《南齊書‧孔稚珪傳》。<lb/></seg>
<seg xml:id="CH2b1591_CHANT_002-6a.20">《藝文類聚》五十四。<lb/></seg>
</p>
<p>
<seg xml:id="CH2b1591_CHANT_002-7a.1"><pb xml:id="CH2b1591_CHANT_002-7a" ed="CHANT" n="002-7a"/><lb/></seg>
<seg xml:id="CH2b1591_CHANT_002-7a.2">上和虜表<lb/></seg>
</p>
<p>
<seg xml:id="CH2b1591_CHANT_002-7a.3">〈上和虜表〉</seg>
</p>
<p>
<seg xml:id="CH2b1591_CHANT_002-7a.4">匈奴為患，<lb/></seg>
<seg xml:id="CH2b1591_CHANT_002-7a.5">自古而然，<lb/></seg>
<seg xml:id="CH2b1591_CHANT_002-7a.6">雖三代智勇，<lb/></seg>
<seg xml:id="CH2b1591_CHANT_002-7a.7">兩漢權奇，<lb/></seg>
<seg xml:id="CH2b1591_CHANT_002-7a.8">算略之要，<lb/></seg>
<seg xml:id="CH2b1591_CHANT_002-7a.9">二塗而已。<lb/></seg>
<seg xml:id="CH2b1591_CHANT_002-7a.10">一則鐵馬風馳，<lb/></seg>
<seg xml:id="CH2b1591_CHANT_002-7a.11">奮威沙漠；<lb/></seg>
<seg xml:id="CH2b1591_CHANT_002-7a.12">二則輕車出使，<lb/></seg>
<seg xml:id="CH2b1591_CHANT_002-7a.13">通驛虜庭。<lb/></seg>
<seg xml:id="CH2b1591_CHANT_002-7a.14">搉而言之，<lb/></seg>
<seg xml:id="CH2b1591_CHANT_002-7a.15">優劣可覩。<lb/></seg>
<seg xml:id="CH2b1591_CHANT_002-7a.16">今之議者，<lb/></seg>
<seg xml:id="CH2b1591_CHANT_002-7a.17">咸以丈夫之氣，<lb/></seg>
<seg xml:id="CH2b1591_CHANT_002-7a.18">恥居物下，<lb/></seg>
<seg xml:id="CH2b1591_CHANT_002-7a.19">況我天威，<lb/></seg>
<seg xml:id="CH2b1591_CHANT_002-7a.20">寍可先屈？<lb/></seg>
<seg xml:id="CH2b1591_CHANT_002-7a.21">吳、楚勁猛，<lb/></seg>
<seg xml:id="CH2b1591_CHANT_002-7a.22">帶甲百萬，<lb/></seg>
<seg xml:id="CH2b1591_CHANT_002-7a.23">截彼鯨鯢，<lb/></seg>
<seg xml:id="CH2b1591_CHANT_002-7a.24">何往不碎？<lb/></seg>
<seg xml:id="CH2b1591_CHANT_002-7a.25">請和示弱，<lb/></seg>
<seg xml:id="CH2b1591_CHANT_002-7a.26">非國計也。<lb/></seg>
<seg xml:id="CH2b1591_CHANT_002-7a.27">臣以為戎狄獸性，<lb/></seg>
<seg xml:id="CH2b1591_CHANT_002-7a.28">本非人倫，<lb/></seg>
<seg xml:id="CH2b1591_CHANT_002-7a.29">鴟鳴狼踞，<lb/></seg>
<seg xml:id="CH2b1591_CHANT_002-7a.30">不足喜怒，<lb/></seg>
<seg xml:id="CH2b1591_CHANT_002-7a.31">蜂目蠆尾，<lb/></seg>
<seg xml:id="CH2b1591_CHANT_002-7a.32">何關美惡。<lb/></seg>
<seg xml:id="CH2b1591_CHANT_002-7a.33">唯宜勝之以深權，<lb/></seg>
<seg xml:id="CH2b1591_CHANT_002-7a.34">制之以遠笇，<lb/></seg>
<seg xml:id="CH2b1591_CHANT_002-7a.35">弘之以大度，<lb/></seg>
<seg xml:id="CH2b1591_CHANT_002-7a.36">處之以蟊賊。<lb/></seg>
<seg xml:id="CH2b1591_CHANT_002-7a.37">豈足肆天下之忿，<lb/></seg>
<seg xml:id="CH2b1591_CHANT_002-7a.38">捐蒼生之命，<lb/></seg>
<seg xml:id="CH2b1591_CHANT_002-7a.39">發雷電之怒，<lb/></seg>
<seg xml:id="CH2b1591_CHANT_002-7a.40">爭蟲鳥之氣。<lb/></seg>
<seg xml:id="CH2b1591_CHANT_002-7a.41">百戰百勝，<lb/></seg>
<seg xml:id="CH2b1591_CHANT_002-7a.42">不足稱雄，<lb/></seg>
<seg xml:id="CH2b1591_CHANT_002-7a.43">橫尸千里，<lb/></seg>
<seg xml:id="CH2b1591_CHANT_002-7a.44">無益上國。<lb/></seg>
<seg xml:id="CH2b1591_CHANT_002-7a.45">而蟻聚蠶攢，<lb/></seg>
<seg xml:id="CH2b1591_CHANT_002-7a.46">窮誅不盡，<lb/></seg>
<seg xml:id="CH2b1591_CHANT_002-7a.47">馬足毛群，<lb/></seg>
<seg xml:id="CH2b1591_CHANT_002-7a.48">難與競逐。<lb/></seg>
<seg xml:id="CH2b1591_CHANT_002-7a.49">漢高橫威海表，<lb/></seg>
<seg xml:id="CH2b1591_CHANT_002-7a.50">窘迫長圍；<lb/></seg>
<seg xml:id="CH2b1591_CHANT_002-7a.51">孝文國富刑清，<lb/></seg>
<seg xml:id="CH2b1591_CHANT_002-7a.52">事屈陵辱；<lb/></seg>
<seg xml:id="CH2b1591_CHANT_002-7a.53">宣帝撫納安靜，<lb/></seg>
<seg xml:id="CH2b1591_CHANT_002-7a.54">朔馬不驚；<lb/></seg>
<seg xml:id="CH2b1591_CHANT_002-7a.55">光武卑辭厚禮，<lb/></seg>
<seg xml:id="CH2b1591_CHANT_002-7a.56">寒山無靄。<lb/></seg>
<seg xml:id="CH2b1591_CHANT_002-7a.57">是兩京四主，<lb/></seg>
<seg xml:id="CH2b1591_CHANT_002-7a.58">英濟中區，<lb/></seg>
<seg xml:id="CH2b1591_CHANT_002-7a.59">輸寶貨以結和，<lb/></seg>
<seg xml:id="CH2b1591_CHANT_002-7a.60">遣宗女以通好，<lb/></seg>
<seg xml:id="CH2b1591_CHANT_002-7a.61">長轡遠馭，<lb/></seg>
<seg xml:id="CH2b1591_CHANT_002-7a.62">子孫是賴。<lb/></seg>
<seg xml:id="CH2b1591_CHANT_002-7a.63">豈不欲戰，<lb/></seg>
<seg xml:id="CH2b1591_CHANT_002-7a.64">惜民命也。<lb/></seg>
<seg xml:id="CH2b1591_CHANT_002-7a.65">唯漢武藉五世之資，<lb/></seg>
<seg xml:id="CH2b1591_CHANT_002-7a.66">承六合之富，<lb/></seg>
<seg xml:id="CH2b1591_CHANT_002-7a.67">驕心奢志，<lb/></seg>
<seg xml:id="CH2b1591_CHANT_002-7a.68">大事匈奴。<lb/></seg>
<seg xml:id="CH2b1591_CHANT_002-7a.69">遂連兵積歲，<lb/></seg>
<seg xml:id="CH2b1591_CHANT_002-7a.70">轉戰千里，<lb/></seg>
<seg xml:id="CH2b1591_CHANT_002-7a.71">長驅瀚海，<lb/></seg>
<seg xml:id="CH2b1591_CHANT_002-7a.72">飲馬龍城，<lb/></seg>
<seg xml:id="CH2b1591_CHANT_002-7a.73">雖斬獲名王，<lb/></seg>
<seg xml:id="CH2b1591_CHANT_002-7a.74">屠走凶羯，<lb/></seg>
<seg xml:id="CH2b1591_CHANT_002-7a.75">而漢之器甲十亡其九。<lb/></seg>
<seg xml:id="CH2b1591_CHANT_002-7a.76">故衛霍出關，<lb/></seg>
<seg xml:id="CH2b1591_CHANT_002-7a.77">千隊不反，<lb/></seg>
<seg xml:id="CH2b1591_CHANT_002-7a.78">貳師入漠，<lb/></seg>
<seg xml:id="CH2b1591_CHANT_002-7a.79">百旅頓降，<lb/></seg>
<seg xml:id="CH2b1591_CHANT_002-7a.80">李廣敗於前鋒，<lb/></seg>
<seg xml:id="CH2b1591_CHANT_002-7a.81">李陵沒於後陣，<lb/></seg>
<seg xml:id="CH2b1591_CHANT_002-7a.82">其餘奔北，<lb/></seg>
<seg xml:id="CH2b1591_CHANT_002-7a.83">不可勝數。<lb/></seg>
<seg xml:id="CH2b1591_CHANT_002-7a.84">遂使國儲空懸，<lb/></seg>
<seg xml:id="CH2b1591_CHANT_002-7a.85">戶口減半，<lb/></seg>
<seg xml:id="CH2b1591_CHANT_002-7a.86">好戰之功，<lb/></seg>
<seg xml:id="CH2b1591_CHANT_002-7a.87">其利安在？<lb/></seg>
<seg xml:id="CH2b1591_CHANT_002-7a.88">戰不及和，<lb/></seg>
<seg xml:id="CH2b1591_CHANT_002-7a.89">相去何若？<lb/></seg>
</p>
<p>
<seg xml:id="CH2b1591_CHANT_002-8a.1"><pb xml:id="CH2b1591_CHANT_002-8a" ed="CHANT" n="002-8a"/><lb/></seg>
<seg xml:id="CH2b1591_CHANT_002-8a.2">自西朝不綱，<lb/></seg>
<seg xml:id="CH2b1591_CHANT_002-8a.3">東晉遷鼎，<lb/></seg>
<seg xml:id="CH2b1591_CHANT_002-8a.4">群胡沸亂，<lb/></seg>
<seg xml:id="CH2b1591_CHANT_002-8a.5">羌狄交橫，<lb/></seg>
<seg xml:id="CH2b1591_CHANT_002-8a.6">荊棘攢於陵廟，<lb/></seg>
<seg xml:id="CH2b1591_CHANT_002-8a.7">豺虎咆於宮闈，<lb/></seg>
<seg xml:id="CH2b1591_CHANT_002-8a.8">山淵反覆，<lb/></seg>
<seg xml:id="CH2b1591_CHANT_002-8a.9">黔首塗地，<lb/></seg>
<seg xml:id="CH2b1591_CHANT_002-8a.10">逼迫崩騰，<lb/></seg>
<seg xml:id="CH2b1591_CHANT_002-8a.11">開闢未有。<lb/></seg>
<seg xml:id="CH2b1591_CHANT_002-8a.12">是時得失，<lb/></seg>
<seg xml:id="CH2b1591_CHANT_002-8a.13">略不稍陳。<lb/></seg>
<seg xml:id="CH2b1591_CHANT_002-8a.14">近至元嘉，<lb/></seg>
<seg xml:id="CH2b1591_CHANT_002-8a.15">多年無事，<lb/></seg>
<seg xml:id="CH2b1591_CHANT_002-8a.16">末路不量，<lb/></seg>
<seg xml:id="CH2b1591_CHANT_002-8a.17">復挑彊敵。<lb/></seg>
<seg xml:id="CH2b1591_CHANT_002-8a.18">遂乃連城覆徙，<lb/></seg>
<seg xml:id="CH2b1591_CHANT_002-8a.19">虜馬飲江，<lb/></seg>
<seg xml:id="CH2b1591_CHANT_002-8a.20">青、徐之際，<lb/></seg>
<seg xml:id="CH2b1591_CHANT_002-8a.21">草木為人耳。<lb/></seg>
<seg xml:id="CH2b1591_CHANT_002-8a.22">建元之初，<lb/></seg>
<seg xml:id="CH2b1591_CHANT_002-8a.23">胡塵犯塞，<lb/></seg>
<seg xml:id="CH2b1591_CHANT_002-8a.24">永明之始，<lb/></seg>
<seg xml:id="CH2b1591_CHANT_002-8a.25">復結通和，<lb/></seg>
<seg xml:id="CH2b1591_CHANT_002-8a.26">十餘年閒，<lb/></seg>
<seg xml:id="CH2b1591_CHANT_002-8a.27">邊候且息。<lb/></seg>
</p>
<p>
<seg xml:id="CH2b1591_CHANT_002-9a.1"><pb xml:id="CH2b1591_CHANT_002-9a" ed="CHANT" n="002-9a"/><lb/></seg>
<seg xml:id="CH2b1591_CHANT_002-9a.2">陛下張天造厤，<lb/></seg>
<seg xml:id="CH2b1591_CHANT_002-9a.3">駕日登皇，<lb/></seg>
<seg xml:id="CH2b1591_CHANT_002-9a.4">聲雷㝢宙，<lb/></seg>
<seg xml:id="CH2b1591_CHANT_002-9a.5">勢壓河岳。<lb/></seg>
<seg xml:id="CH2b1591_CHANT_002-9a.6">而封豕殘魂，<lb/></seg>
<seg xml:id="CH2b1591_CHANT_002-9a.7">未屠劍首，<lb/></seg>
<seg xml:id="CH2b1591_CHANT_002-9a.8">長蛇餘喘，<lb/></seg>
<seg xml:id="CH2b1591_CHANT_002-9a.9">偷窺外甸，<lb/></seg>
<seg xml:id="CH2b1591_CHANT_002-9a.10">烽亭不靜，<lb/></seg>
<seg xml:id="CH2b1591_CHANT_002-9a.11">五載於斯。<lb/></seg>
<seg xml:id="CH2b1591_CHANT_002-9a.12">昔歲蟻壞，<lb/></seg>
<seg xml:id="CH2b1591_CHANT_002-9a.13">瘻食樊、漢，<lb/></seg>
<seg xml:id="CH2b1591_CHANT_002-9a.14">今茲蟲毒，<lb/></seg>
<seg xml:id="CH2b1591_CHANT_002-9a.15">浸淫未已。<lb/></seg>
<seg xml:id="CH2b1591_CHANT_002-9a.16">興師十萬，<lb/></seg>
<seg xml:id="CH2b1591_CHANT_002-9a.17">日費千金，<lb/></seg>
<seg xml:id="CH2b1591_CHANT_002-9a.18">五歲之費，<lb/></seg>
<seg xml:id="CH2b1591_CHANT_002-9a.19">寍可貲計。<lb/></seg>
<seg xml:id="CH2b1591_CHANT_002-9a.20">陛下何惜匹馬之驛，<lb/></seg>
<seg xml:id="CH2b1591_CHANT_002-9a.21">百金之賂，<lb/></seg>
<seg xml:id="CH2b1591_CHANT_002-9a.22">數行之詔，<lb/></seg>
<seg xml:id="CH2b1591_CHANT_002-9a.23">誘此凶頑，<lb/></seg>
<seg xml:id="CH2b1591_CHANT_002-9a.24">使河塞息肩，<lb/></seg>
<seg xml:id="CH2b1591_CHANT_002-9a.25">關境全命，<lb/></seg>
<seg xml:id="CH2b1591_CHANT_002-9a.26">蓄甲養民，<lb/></seg>
<seg xml:id="CH2b1591_CHANT_002-9a.27">以觀彼弊。<lb/></seg>
<seg xml:id="CH2b1591_CHANT_002-9a.28">我策若行，<lb/></seg>
<seg xml:id="CH2b1591_CHANT_002-9a.29">則為不世之福；<lb/></seg>
<seg xml:id="CH2b1591_CHANT_002-9a.30">若不從命，<lb/></seg>
<seg xml:id="CH2b1591_CHANT_002-9a.31">不過如戰失一隊耳。<lb/></seg>
<seg xml:id="CH2b1591_CHANT_002-9a.32">或云「遣使不受，<lb/></seg>
<seg xml:id="CH2b1591_CHANT_002-9a.33">則為辱命」。<lb/></seg>
<seg xml:id="CH2b1591_CHANT_002-9a.34">夫以天下為量者，<lb/></seg>
<seg xml:id="CH2b1591_CHANT_002-9a.35">不計細恥，<lb/></seg>
<seg xml:id="CH2b1591_CHANT_002-9a.36">以四海為任者，<lb/></seg>
<seg xml:id="CH2b1591_CHANT_002-9a.37">寍顧小節。<lb/></seg>
<seg xml:id="CH2b1591_CHANT_002-9a.38">一城之沒，<lb/></seg>
<seg xml:id="CH2b1591_CHANT_002-9a.39">尚不足惜；<lb/></seg>
<seg xml:id="CH2b1591_CHANT_002-9a.40">一使不反，<lb/></seg>
<seg xml:id="CH2b1591_CHANT_002-9a.41">曾何取慚？<lb/></seg>
<seg xml:id="CH2b1591_CHANT_002-9a.42">且我以權取貴，<lb/></seg>
<seg xml:id="CH2b1591_CHANT_002-9a.43">得我略行，<lb/></seg>
<seg xml:id="CH2b1591_CHANT_002-9a.44">何嫌其恥？<lb/></seg>
<seg xml:id="CH2b1591_CHANT_002-9a.45">所謂尺蠖之屈，<lb/></seg>
<seg xml:id="CH2b1591_CHANT_002-9a.46">以求伸也。<lb/></seg>
<seg xml:id="CH2b1591_CHANT_002-9a.47">臣不言遣使必得和，<lb/></seg>
<seg xml:id="CH2b1591_CHANT_002-9a.48">自有可和之理；<lb/></seg>
<seg xml:id="CH2b1591_CHANT_002-9a.49">猶如欲戰不必勝，<lb/></seg>
<seg xml:id="CH2b1591_CHANT_002-9a.50">而有可勝之機耳。<lb/></seg>
<seg xml:id="CH2b1591_CHANT_002-9a.51">今宜早發大軍，<lb/></seg>
<seg xml:id="CH2b1591_CHANT_002-9a.52">廣張兵勢，<lb/></seg>
<seg xml:id="CH2b1591_CHANT_002-9a.53">徵犀甲於岷峨，<lb/></seg>
<seg xml:id="CH2b1591_CHANT_002-9a.54">命樓船於浦海。<lb/></seg>
<seg xml:id="CH2b1591_CHANT_002-9a.55">使自青徂豫，<lb/></seg>
<seg xml:id="CH2b1591_CHANT_002-9a.56">候騎星羅，<lb/></seg>
<seg xml:id="CH2b1591_CHANT_002-9a.57">沿江入漢，<lb/></seg>
<seg xml:id="CH2b1591_CHANT_002-9a.58">雲陣萬里。<lb/></seg>
<seg xml:id="CH2b1591_CHANT_002-9a.59">據險要以奪其魂，<lb/></seg>
<seg xml:id="CH2b1591_CHANT_002-9a.60">斷糧道以折其膽，<lb/></seg>
<seg xml:id="CH2b1591_CHANT_002-9a.61">多設疑兵，<lb/></seg>
<seg xml:id="CH2b1591_CHANT_002-9a.62">使精銷而計亂，<lb/></seg>
<seg xml:id="CH2b1591_CHANT_002-9a.63">固列金湯，<lb/></seg>
<seg xml:id="CH2b1591_CHANT_002-9a.64">使神茹而慮屈。<lb/></seg>
<seg xml:id="CH2b1591_CHANT_002-9a.65">然後發衷詔，<lb/></seg>
<seg xml:id="CH2b1591_CHANT_002-9a.66">馳輕驛，<lb/></seg>
<seg xml:id="CH2b1591_CHANT_002-9a.67">辯辭重幣，<lb/></seg>
<seg xml:id="CH2b1591_CHANT_002-9a.68">陳列吉凶。<lb/></seg>
<seg xml:id="CH2b1591_CHANT_002-9a.69">北虜頑而愛奇，<lb/></seg>
<seg xml:id="CH2b1591_CHANT_002-9a.70">貪而好貨，<lb/></seg>
<seg xml:id="CH2b1591_CHANT_002-9a.71">畏我之威，<lb/></seg>
<seg xml:id="CH2b1591_CHANT_002-9a.72">喜我之賂，<lb/></seg>
<seg xml:id="CH2b1591_CHANT_002-9a.73">畏威喜賂，<lb/></seg>
<seg xml:id="CH2b1591_CHANT_002-9a.74">願和必矣。<lb/></seg>
<seg xml:id="CH2b1591_CHANT_002-9a.75">陛下用臣之啟，<lb/></seg>
<seg xml:id="CH2b1591_CHANT_002-9a.76">行臣之計，<lb/></seg>
<seg xml:id="CH2b1591_CHANT_002-9a.77">何憂玉門之下，<lb/></seg>
<seg xml:id="CH2b1591_CHANT_002-9a.78">而無款塞之胡哉？<lb/></seg>
</p>
<p>
<seg xml:id="CH2b1591_CHANT_002-10a.1"><pb xml:id="CH2b1591_CHANT_002-10a" ed="CHANT" n="002-10a"/><lb/></seg>
<seg xml:id="CH2b1591_CHANT_002-10a.2">彼之言戰既殷勤，<lb/></seg>
<seg xml:id="CH2b1591_CHANT_002-10a.3">臣之言和亦慊闊。<lb/></seg>
<seg xml:id="CH2b1591_CHANT_002-10a.4">伏願察兩塗之利害，<lb/></seg>
<seg xml:id="CH2b1591_CHANT_002-10a.5">檢二事之多少，<lb/></seg>
<seg xml:id="CH2b1591_CHANT_002-10a.6">聖照玄省，<lb/></seg>
<seg xml:id="CH2b1591_CHANT_002-10a.7">灼然可斷。<lb/></seg>
<seg xml:id="CH2b1591_CHANT_002-10a.8">所表謬奏，<lb/></seg>
<seg xml:id="CH2b1591_CHANT_002-10a.9">希下之朝省，<lb/></seg>
<seg xml:id="CH2b1591_CHANT_002-10a.10">使同博議。<lb/></seg>
<seg xml:id="CH2b1591_CHANT_002-10a.11">臣謬荷殊恩，<lb/></seg>
<seg xml:id="CH2b1591_CHANT_002-10a.12">奉佐侯岳，<lb/></seg>
<seg xml:id="CH2b1591_CHANT_002-10a.13">敢肆瞽直，<lb/></seg>
<seg xml:id="CH2b1591_CHANT_002-10a.14">伏奏千里。<lb/></seg>
<seg xml:id="CH2b1591_CHANT_002-10a.15">○《南齊書‧孔稚珪傳》。<lb/></seg>
</p>
<p>
<seg xml:id="CH2b1591_CHANT_002-11a.1"><pb xml:id="CH2b1591_CHANT_002-11a" ed="CHANT" n="002-11a"/><lb/></seg>
<seg xml:id="CH2b1591_CHANT_002-11a.2">〈薦杜京產表〉</seg>
</p>
<p>
<seg xml:id="CH2b1591_CHANT_002-11a.3">竊見吳郡杜京產，<lb/></seg>
<seg xml:id="CH2b1591_CHANT_002-11a.4">潔靜為心，<lb/></seg>
<seg xml:id="CH2b1591_CHANT_002-11a.5">謙虛成性，<lb/></seg>
<seg xml:id="CH2b1591_CHANT_002-11a.6">通和發於天挺，<lb/></seg>
<seg xml:id="CH2b1591_CHANT_002-11a.7">敏達表於自然。<lb/></seg>
<seg xml:id="CH2b1591_CHANT_002-11a.8">學遍玄、儒，<lb/></seg>
<seg xml:id="CH2b1591_CHANT_002-11a.9">博通史、子，<lb/></seg>
<seg xml:id="CH2b1591_CHANT_002-11a.10">流連文藝，<lb/></seg>
<seg xml:id="CH2b1591_CHANT_002-11a.11">沈吟道奧。<lb/></seg>
<seg xml:id="CH2b1591_CHANT_002-11a.12">泰始之朝，<lb/></seg>
<seg xml:id="CH2b1591_CHANT_002-11a.13">掛冠辭世，<lb/></seg>
<seg xml:id="CH2b1591_CHANT_002-11a.14">遁捨家業，<lb/></seg>
<seg xml:id="CH2b1591_CHANT_002-11a.15">隱於太平。<lb/></seg>
<seg xml:id="CH2b1591_CHANT_002-11a.16">葺宇窮巖，<lb/></seg>
<seg xml:id="CH2b1591_CHANT_002-11a.17">採芝幽㵎，<lb/></seg>
<seg xml:id="CH2b1591_CHANT_002-11a.18">耦耕自足，<lb/></seg>
<seg xml:id="CH2b1591_CHANT_002-11a.19">薪歌有餘。<lb/></seg>
<seg xml:id="CH2b1591_CHANT_002-11a.20">確爾不群，<lb/></seg>
<seg xml:id="CH2b1591_CHANT_002-11a.21">淡然寡欲，<lb/></seg>
<seg xml:id="CH2b1591_CHANT_002-11a.22">麻衣藿食，<lb/></seg>
<seg xml:id="CH2b1591_CHANT_002-11a.23">二十餘載。<lb/></seg>
<seg xml:id="CH2b1591_CHANT_002-11a.24">雖古之志士，<lb/></seg>
<seg xml:id="CH2b1591_CHANT_002-11a.25">何以加之。<lb/></seg>
<seg xml:id="CH2b1591_CHANT_002-11a.26">謂宜釋巾幽谷，<lb/></seg>
<seg xml:id="CH2b1591_CHANT_002-11a.27">結組登朝，<lb/></seg>
<seg xml:id="CH2b1591_CHANT_002-11a.28">則喦谷含懽，<lb/></seg>
<seg xml:id="CH2b1591_CHANT_002-11a.29">薜蘿起忭矣。<lb/></seg>
<seg xml:id="CH2b1591_CHANT_002-11a.30">○《南齊書‧杜京產傳》。<lb/></seg>
<seg xml:id="CH2b1591_CHANT_002-11a.31">永明十年，<lb/></seg>
<seg xml:id="CH2b1591_CHANT_002-11a.32">孔稚珪及光祿大夫陸澄、祠部尚書虞悰、太子右率沈約、司徒右長史張融表薦京產。<lb/></seg>
<seg xml:id="CH2b1591_CHANT_002-11a.33">不報。<lb/></seg>
</p>
<p>
<seg xml:id="CH2b1591_CHANT_002-12a.1"><pb xml:id="CH2b1591_CHANT_002-12a" ed="CHANT" n="002-12a"/><lb/></seg>
<seg xml:id="CH2b1591_CHANT_002-12a.2">奏劾王奐<lb/></seg>
</p>
<p>
<seg xml:id="CH2b1591_CHANT_002-12a.3">〈奏劾王奐〉</seg>
</p>
<p>
<seg xml:id="CH2b1591_CHANT_002-12a.4">雍州刺史王奐啟錄小府長史劉興祖，<lb/></seg>
<seg xml:id="CH2b1591_CHANT_002-12a.5">虛稱「興祖扇動山蠻，<lb/></seg>
<seg xml:id="CH2b1591_CHANT_002-12a.6">規生逆謀，<lb/></seg>
<seg xml:id="CH2b1591_CHANT_002-12a.7">誑言誹謗，<lb/></seg>
<seg xml:id="CH2b1591_CHANT_002-12a.8">言辭不遜」。<lb/></seg>
<seg xml:id="CH2b1591_CHANT_002-12a.9">敕使送興祖下都，<lb/></seg>
<seg xml:id="CH2b1591_CHANT_002-12a.10">奐慮所啟欺妄，<lb/></seg>
<seg xml:id="CH2b1591_CHANT_002-12a.11">於獄打殺興祖，<lb/></seg>
<seg xml:id="CH2b1591_CHANT_002-12a.12">詐啟稱自經死，<lb/></seg>
<seg xml:id="CH2b1591_CHANT_002-12a.13">止今體傷楗蒼𪒠，<lb/></seg>
<seg xml:id="CH2b1591_CHANT_002-12a.14">事暴聞聽。<lb/></seg>
</p>
<p>
<seg xml:id="CH2b1591_CHANT_002-13a.1"><pb xml:id="CH2b1591_CHANT_002-13a" ed="CHANT" n="002-13a"/><lb/></seg>
<seg xml:id="CH2b1591_CHANT_002-13a.2">攝興祖門生劉倪到臺辨問，<lb/></seg>
<seg xml:id="CH2b1591_CHANT_002-13a.3">列「興祖與奐共事，<lb/></seg>
<seg xml:id="CH2b1591_CHANT_002-13a.4">不能相和。<lb/></seg>
<seg xml:id="CH2b1591_CHANT_002-13a.5">自去年朱公恩領軍征蠻失利，<lb/></seg>
<seg xml:id="CH2b1591_CHANT_002-13a.6">興祖啟聞，<lb/></seg>
<seg xml:id="CH2b1591_CHANT_002-13a.7">以啟呈奐，<lb/></seg>
<seg xml:id="CH2b1591_CHANT_002-13a.8">奐因此便相嫌恨。<lb/></seg>
<seg xml:id="CH2b1591_CHANT_002-13a.9">若云興祖有罪，<lb/></seg>
<seg xml:id="CH2b1591_CHANT_002-13a.10">便應事在民閒；<lb/></seg>
<seg xml:id="CH2b1591_CHANT_002-13a.11">民閒恬然，<lb/></seg>
<seg xml:id="CH2b1591_CHANT_002-13a.12">都無事迹。<lb/></seg>
<seg xml:id="CH2b1591_CHANT_002-13a.13">去十年九月十八日，<lb/></seg>
<seg xml:id="CH2b1591_CHANT_002-13a.14">奐使仗身三十人來，<lb/></seg>
<seg xml:id="CH2b1591_CHANT_002-13a.15">稱敕錄興祖付獄。<lb/></seg>
<seg xml:id="CH2b1591_CHANT_002-13a.16">安定郡蠻先在郡贓私，<lb/></seg>
<seg xml:id="CH2b1591_CHANT_002-13a.17">興祖既知其取與，<lb/></seg>
<seg xml:id="CH2b1591_CHANT_002-13a.18">即牒啟，<lb/></seg>
<seg xml:id="CH2b1591_CHANT_002-13a.19">奐不問。<lb/></seg>
<seg xml:id="CH2b1591_CHANT_002-13a.20">興祖後執錄，<lb/></seg>
<seg xml:id="CH2b1591_CHANT_002-13a.21">奐仍令蠻領仗身於獄守視。<lb/></seg>
<seg xml:id="CH2b1591_CHANT_002-13a.22">興祖未死之前，<lb/></seg>
<seg xml:id="CH2b1591_CHANT_002-13a.23">於獄以物畫漆柈子中出密報家，<lb/></seg>
<seg xml:id="CH2b1591_CHANT_002-13a.24">道無罪，<lb/></seg>
<seg xml:id="CH2b1591_CHANT_002-13a.25">令啟乞出都一辨，<lb/></seg>
<seg xml:id="CH2b1591_CHANT_002-13a.26">萬死無恨」。<lb/></seg>
<seg xml:id="CH2b1591_CHANT_002-13a.27">又云：<lb/></seg>
<seg xml:id="CH2b1591_CHANT_002-13a.28">「奐駐興祖嚴禁信使，<lb/></seg>
<seg xml:id="CH2b1591_CHANT_002-13a.29">欲作方便，<lb/></seg>
<seg xml:id="CH2b1591_CHANT_002-13a.30">殺以除口舌。」<lb/></seg>
<seg xml:id="CH2b1591_CHANT_002-13a.31">又云：<lb/></seg>
<seg xml:id="CH2b1591_CHANT_002-13a.32">「奐意乃可。<lb/></seg>
<seg xml:id="CH2b1591_CHANT_002-13a.33">奐第三息彪隨奐在州，<lb/></seg>
<seg xml:id="CH2b1591_CHANT_002-13a.34">凡事是非皆干豫，<lb/></seg>
<seg xml:id="CH2b1591_CHANT_002-13a.35">扇構密除興祖。」<lb/></seg>
<seg xml:id="CH2b1591_CHANT_002-13a.36">又云：<lb/></seg>
<seg xml:id="CH2b1591_CHANT_002-13a.37">「興祖家餉糜，<lb/></seg>
<seg xml:id="CH2b1591_CHANT_002-13a.38">中下藥，<lb/></seg>
<seg xml:id="CH2b1591_CHANT_002-13a.39">食兩口便覺，<lb/></seg>
<seg xml:id="CH2b1591_CHANT_002-13a.40">回乞獄子，<lb/></seg>
<seg xml:id="CH2b1591_CHANT_002-13a.41">食者皆大利。<lb/></seg>
<seg xml:id="CH2b1591_CHANT_002-13a.42">興祖大叫道。<lb/></seg>
<seg xml:id="CH2b1591_CHANT_002-13a.43">『糜中有藥』。<lb/></seg>
<seg xml:id="CH2b1591_CHANT_002-13a.44">近獄之家，<lb/></seg>
<seg xml:id="CH2b1591_CHANT_002-13a.45">無人不聞。」<lb/></seg>
<seg xml:id="CH2b1591_CHANT_002-13a.46">又云：<lb/></seg>
<seg xml:id="CH2b1591_CHANT_002-13a.47">「奐治著興祖日急，<lb/></seg>
<seg xml:id="CH2b1591_CHANT_002-13a.48">判無濟理。<lb/></seg>
<seg xml:id="CH2b1591_CHANT_002-13a.49">十一月二十一日，<lb/></seg>
<seg xml:id="CH2b1591_CHANT_002-13a.50">奐使獄吏來報興祖家，<lb/></seg>
<seg xml:id="CH2b1591_CHANT_002-13a.51">道興祖於獄自經死。<lb/></seg>
<seg xml:id="CH2b1591_CHANT_002-13a.52">尸出，<lb/></seg>
<seg xml:id="CH2b1591_CHANT_002-13a.53">家人共洗浴之，<lb/></seg>
<seg xml:id="CH2b1591_CHANT_002-13a.54">見興祖頸下有傷，<lb/></seg>
<seg xml:id="CH2b1591_CHANT_002-13a.55">肩胛烏𪒠，<lb/></seg>
<seg xml:id="CH2b1591_CHANT_002-13a.56">陰下破碎，<lb/></seg>
<seg xml:id="CH2b1591_CHANT_002-13a.57">實非興祖自經死。<lb/></seg>
<seg xml:id="CH2b1591_CHANT_002-13a.58">家人及門義共見，<lb/></seg>
<seg xml:id="CH2b1591_CHANT_002-13a.59">非是一人。」<lb/></seg>
<seg xml:id="CH2b1591_CHANT_002-13a.60">重攝檢雍州都留田文喜，<lb/></seg>
<seg xml:id="CH2b1591_CHANT_002-13a.61">列與倪符同狀。<lb/></seg>
</p>
<p>
<seg xml:id="CH2b1591_CHANT_002-14a.1"><pb xml:id="CH2b1591_CHANT_002-14a" ed="CHANT" n="002-14a"/><lb/></seg>
<seg xml:id="CH2b1591_CHANT_002-14a.2">興祖在獄，<lb/></seg>
<seg xml:id="CH2b1591_CHANT_002-14a.3">嗛苦望下，<lb/></seg>
<seg xml:id="CH2b1591_CHANT_002-14a.4">既蒙降旨，<lb/></seg>
<seg xml:id="CH2b1591_CHANT_002-14a.5">欣願始遂，<lb/></seg>
<seg xml:id="CH2b1591_CHANT_002-14a.6">豈容於此，<lb/></seg>
<seg xml:id="CH2b1591_CHANT_002-14a.7">方復自經？<lb/></seg>
<seg xml:id="CH2b1591_CHANT_002-14a.8">敕以十九日至，<lb/></seg>
<seg xml:id="CH2b1591_CHANT_002-14a.9">興祖以二十一日死，<lb/></seg>
<seg xml:id="CH2b1591_CHANT_002-14a.10">推理檢迹，<lb/></seg>
<seg xml:id="CH2b1591_CHANT_002-14a.11">灼然矯假。<lb/></seg>
<seg xml:id="CH2b1591_CHANT_002-14a.12">尋敕使送下，<lb/></seg>
<seg xml:id="CH2b1591_CHANT_002-14a.13">奐輒拒詔，<lb/></seg>
<seg xml:id="CH2b1591_CHANT_002-14a.14">所謗諸條，<lb/></seg>
<seg xml:id="CH2b1591_CHANT_002-14a.15">悉出奐意。<lb/></seg>
<seg xml:id="CH2b1591_CHANT_002-14a.16">毀故丞相若陳顯達，<lb/></seg>
<seg xml:id="CH2b1591_CHANT_002-14a.17">誹訕朝事，<lb/></seg>
<seg xml:id="CH2b1591_CHANT_002-14a.18">莫此之深。<lb/></seg>
<seg xml:id="CH2b1591_CHANT_002-14a.19">彪私隨父之鎮，<lb/></seg>
<seg xml:id="CH2b1591_CHANT_002-14a.20">敢亂王法，<lb/></seg>
<seg xml:id="CH2b1591_CHANT_002-14a.21">罪竝合窮戮。<lb/></seg>
<seg xml:id="CH2b1591_CHANT_002-14a.22">○《南齊書‧王奐傳》。<lb/></seg>
<seg xml:id="CH2b1591_CHANT_002-14a.23">奐為雍州刺史，<lb/></seg>
<seg xml:id="CH2b1591_CHANT_002-14a.24">輒殺寍蠻長史劉興祖，<lb/></seg>
<seg xml:id="CH2b1591_CHANT_002-14a.25">上大怒，<lb/></seg>
<seg xml:id="CH2b1591_CHANT_002-14a.26">使御史中丞孔稚珪奏其事。<lb/></seg>
</p>
<p>
<seg xml:id="CH2b1591_CHANT_002-15a.1"><pb xml:id="CH2b1591_CHANT_002-15a" ed="CHANT" n="002-15a"/><lb/></seg>
<seg xml:id="CH2b1591_CHANT_002-15a.2">奏劾王融<lb/></seg>
</p>
<p>
<seg xml:id="CH2b1591_CHANT_002-15a.3">〈奏劾王融〉</seg>
</p>
<p>
<seg xml:id="CH2b1591_CHANT_002-15a.4">融姿性剛險，<lb/></seg>
<seg xml:id="CH2b1591_CHANT_002-15a.5">立身浮競，<lb/></seg>
<seg xml:id="CH2b1591_CHANT_002-15a.6">動迹驚群，<lb/></seg>
<seg xml:id="CH2b1591_CHANT_002-15a.7">抗言異類。<lb/></seg>
<seg xml:id="CH2b1591_CHANT_002-15a.8">近塞外微塵，<lb/></seg>
<seg xml:id="CH2b1591_CHANT_002-15a.9">苦求將領，<lb/></seg>
<seg xml:id="CH2b1591_CHANT_002-15a.10">遂招納不逞，<lb/></seg>
<seg xml:id="CH2b1591_CHANT_002-15a.11">扇誘荒傖。<lb/></seg>
<seg xml:id="CH2b1591_CHANT_002-15a.12">狡弄聲勢，<lb/></seg>
<seg xml:id="CH2b1591_CHANT_002-15a.13">專行權利，<lb/></seg>
<seg xml:id="CH2b1591_CHANT_002-15a.14">反覆脣齒之閒，<lb/></seg>
<seg xml:id="CH2b1591_CHANT_002-15a.15">傾動頰舌之內。<lb/></seg>
<seg xml:id="CH2b1591_CHANT_002-15a.16">威福自己，<lb/></seg>
<seg xml:id="CH2b1591_CHANT_002-15a.17">無所忌憚，<lb/></seg>
<seg xml:id="CH2b1591_CHANT_002-15a.18">誹謗朝政，<lb/></seg>
<seg xml:id="CH2b1591_CHANT_002-15a.19">歷毀王公，<lb/></seg>
<seg xml:id="CH2b1591_CHANT_002-15a.20">謂己才流，<lb/></seg>
<seg xml:id="CH2b1591_CHANT_002-15a.21">無所推下，<lb/></seg>
<seg xml:id="CH2b1591_CHANT_002-15a.22">事曝遠近，<lb/></seg>
<seg xml:id="CH2b1591_CHANT_002-15a.23">使融依源據荅。<lb/></seg>
<seg xml:id="CH2b1591_CHANT_002-15a.24">○《南齊書‧王融傳》鬱林深忿疾融，<lb/></seg>
<seg xml:id="CH2b1591_CHANT_002-15a.25">即位十餘日，<lb/></seg>
<seg xml:id="CH2b1591_CHANT_002-15a.26">收下廷尉獄，<lb/></seg>
<seg xml:id="CH2b1591_CHANT_002-15a.27">然後使中丞孔稚珪倚為奏。<lb/></seg>
<seg xml:id="CH2b1591_CHANT_002-15a.28">又見《南史》二十一。<lb/></seg>
</p>
<p>
<seg xml:id="CH2b1591_CHANT_002-16a.1"><pb xml:id="CH2b1591_CHANT_002-16a" ed="CHANT" n="002-16a"/><lb/></seg>
<seg xml:id="CH2b1591_CHANT_002-16a.2">〈謝賜生荔枝啟〉</seg>
</p>
<p>
<seg xml:id="CH2b1591_CHANT_002-16a.3">綠葉雲舒，<lb/></seg>
<seg xml:id="CH2b1591_CHANT_002-16a.4">朱實星映。<lb/></seg>
<seg xml:id="CH2b1591_CHANT_002-16a.5">離離昔聞，<lb/></seg>
<seg xml:id="CH2b1591_CHANT_002-16a.6">曄曄今覩。<lb/></seg>
<seg xml:id="CH2b1591_CHANT_002-16a.7">信西岷之佳珍，<lb/></seg>
<seg xml:id="CH2b1591_CHANT_002-16a.8">諒東鄙之未識。<lb/></seg>
<seg xml:id="CH2b1591_CHANT_002-16a.9">○《蓺文類聚》八十七。<lb/></seg>
</p>
<p>
<seg xml:id="CH2b1591_CHANT_002-17a.1"><pb xml:id="CH2b1591_CHANT_002-17a" ed="CHANT" n="002-17a"/><lb/></seg>
<seg xml:id="CH2b1591_CHANT_002-17a.2">荅竟陵王啟三首<lb/></seg>
</p>
<p>
<seg xml:id="CH2b1591_CHANT_002-17a.3">〈荅竟陵王啟三首〉</seg>
</p>
<p>
<seg xml:id="CH2b1591_CHANT_002-17a.4">稚珪啟：<lb/></seg>
<seg xml:id="CH2b1591_CHANT_002-17a.5">民蚤奉明公提拂之仁，<lb/></seg>
<seg xml:id="CH2b1591_CHANT_002-17a.6">深蒙大慈弘引之訓，<lb/></seg>
<seg xml:id="CH2b1591_CHANT_002-17a.7">恩獎所驅，<lb/></seg>
<seg xml:id="CH2b1591_CHANT_002-17a.8">性命必盡，<lb/></seg>
<seg xml:id="CH2b1591_CHANT_002-17a.9">敢瀝肝髓，<lb/></seg>
<seg xml:id="CH2b1591_CHANT_002-17a.10">乞照神襟。<lb/></seg>
<seg xml:id="CH2b1591_CHANT_002-17a.11">民積世門業，<lb/></seg>
<seg xml:id="CH2b1591_CHANT_002-17a.12">依奉李老，<lb/></seg>
<seg xml:id="CH2b1591_CHANT_002-17a.13">以沖靜為心，<lb/></seg>
<seg xml:id="CH2b1591_CHANT_002-17a.14">以素退成行，<lb/></seg>
<seg xml:id="CH2b1591_CHANT_002-17a.15">迹蹈萬善之淵，<lb/></seg>
<seg xml:id="CH2b1591_CHANT_002-17a.16">神期至順之宅。<lb/></seg>
<seg xml:id="CH2b1591_CHANT_002-17a.17">民仰攀先軌，<lb/></seg>
<seg xml:id="CH2b1591_CHANT_002-17a.18">自絕秋塵，<lb/></seg>
<seg xml:id="CH2b1591_CHANT_002-17a.19">而宗心所向，<lb/></seg>
<seg xml:id="CH2b1591_CHANT_002-17a.20">猶未敢墜。<lb/></seg>
<seg xml:id="CH2b1591_CHANT_002-17a.21">至於大覺明教，<lb/></seg>
<seg xml:id="CH2b1591_CHANT_002-17a.22">般若正源，<lb/></seg>
<seg xml:id="CH2b1591_CHANT_002-17a.23">民生平所崇，<lb/></seg>
<seg xml:id="CH2b1591_CHANT_002-17a.24">初不違背。<lb/></seg>
<seg xml:id="CH2b1591_CHANT_002-17a.25">常推之於至理，<lb/></seg>
<seg xml:id="CH2b1591_CHANT_002-17a.26">理至則歸一；<lb/></seg>
<seg xml:id="CH2b1591_CHANT_002-17a.27">置之於極宗，<lb/></seg>
<seg xml:id="CH2b1591_CHANT_002-17a.28">宗極不容二。<lb/></seg>
<seg xml:id="CH2b1591_CHANT_002-17a.29">自仰稟明公之訓，<lb/></seg>
<seg xml:id="CH2b1591_CHANT_002-17a.30">憑接明公之風，<lb/></seg>
<seg xml:id="CH2b1591_CHANT_002-17a.31">導之以正乘，<lb/></seg>
<seg xml:id="CH2b1591_CHANT_002-17a.32">引之以通戒，<lb/></seg>
<seg xml:id="CH2b1591_CHANT_002-17a.33">使民六滯頓祛，<lb/></seg>
<seg xml:id="CH2b1591_CHANT_002-17a.34">五情方旭，<lb/></seg>
<seg xml:id="CH2b1591_CHANT_002-17a.35">迴心頂禮，<lb/></seg>
<seg xml:id="CH2b1591_CHANT_002-17a.36">合掌願持。<lb/></seg>
<seg xml:id="CH2b1591_CHANT_002-17a.37">民齊敬歸依，<lb/></seg>
<seg xml:id="CH2b1591_CHANT_002-17a.38">蚤自淨信，<lb/></seg>
<seg xml:id="CH2b1591_CHANT_002-17a.39">重律輕條，<lb/></seg>
<seg xml:id="CH2b1591_CHANT_002-17a.40">素已半合。<lb/></seg>
<seg xml:id="CH2b1591_CHANT_002-17a.41">所以未變衣鉢眷黃老者，<lb/></seg>
<seg xml:id="CH2b1591_CHANT_002-17a.42">實以門業有本，<lb/></seg>
<seg xml:id="CH2b1591_CHANT_002-17a.43">不忍一日頓棄；<lb/></seg>
<seg xml:id="CH2b1591_CHANT_002-17a.44">心世有源，<lb/></seg>
<seg xml:id="CH2b1591_CHANT_002-17a.45">不欲終朝悔遁。<lb/></seg>
<seg xml:id="CH2b1591_CHANT_002-17a.46">既以二道大同，<lb/></seg>
<seg xml:id="CH2b1591_CHANT_002-17a.47">本不敢惜心迴向，<lb/></seg>
<seg xml:id="CH2b1591_CHANT_002-17a.48">實顧言稱先業，<lb/></seg>
<seg xml:id="CH2b1591_CHANT_002-17a.49">直不忍棄門志耳。<lb/></seg>
<seg xml:id="CH2b1591_CHANT_002-17a.50">豈不思樂方廣，<lb/></seg>
<seg xml:id="CH2b1591_CHANT_002-17a.51">勤志一乘？<lb/></seg>
<seg xml:id="CH2b1591_CHANT_002-17a.52">況仰資明公齊禮道德，<lb/></seg>
<seg xml:id="CH2b1591_CHANT_002-17a.53">加須奉誦明公清信。<lb/></seg>
<seg xml:id="CH2b1591_CHANT_002-17a.54">至制《淨住子序》，<lb/></seg>
<seg xml:id="CH2b1591_CHANT_002-17a.55">萬門朗奧，<lb/></seg>
<seg xml:id="CH2b1591_CHANT_002-17a.56">億品宣玄，<lb/></seg>
<seg xml:id="CH2b1591_CHANT_002-17a.57">言雖願違，<lb/></seg>
<seg xml:id="CH2b1591_CHANT_002-17a.58">心不覺醉，<lb/></seg>
<seg xml:id="CH2b1591_CHANT_002-17a.59">更未測明公善誘之妙，<lb/></seg>
<seg xml:id="CH2b1591_CHANT_002-17a.60">一至如此。<lb/></seg>
<seg xml:id="CH2b1591_CHANT_002-17a.61">博約紛綸，<lb/></seg>
<seg xml:id="CH2b1591_CHANT_002-17a.62">精暉照出，<lb/></seg>
<seg xml:id="CH2b1591_CHANT_002-17a.63">欲罷尚其不能，<lb/></seg>
<seg xml:id="CH2b1591_CHANT_002-17a.64">欲背何以免向？<lb/></seg>
<seg xml:id="CH2b1591_CHANT_002-17a.65">而昔而前民固不敏；<lb/></seg>
<seg xml:id="CH2b1591_CHANT_002-17a.66">而今而後，<lb/></seg>
<seg xml:id="CH2b1591_CHANT_002-17a.67">斯語請事。<lb/></seg>
<seg xml:id="CH2b1591_CHANT_002-17a.68">民之愚心，<lb/></seg>
<seg xml:id="CH2b1591_CHANT_002-17a.69">正執門範，<lb/></seg>
<seg xml:id="CH2b1591_CHANT_002-17a.70">情於釋老，<lb/></seg>
<seg xml:id="CH2b1591_CHANT_002-17a.71">非敢異同。<lb/></seg>
<seg xml:id="CH2b1591_CHANT_002-17a.72">始私追尋民門，<lb/></seg>
<seg xml:id="CH2b1591_CHANT_002-17a.73">昔嘗明一同之義，<lb/></seg>
<seg xml:id="CH2b1591_CHANT_002-17a.74">經以此訓張融，<lb/></seg>
<seg xml:id="CH2b1591_CHANT_002-17a.75">融乃著通源之論，<lb/></seg>
<seg xml:id="CH2b1591_CHANT_002-17a.76">其名少子，<lb/></seg>
<seg xml:id="CH2b1591_CHANT_002-17a.77">少子所明，<lb/></seg>
<seg xml:id="CH2b1591_CHANT_002-17a.78">會同道佛。<lb/></seg>
<seg xml:id="CH2b1591_CHANT_002-17a.79">融之此悟，<lb/></seg>
<seg xml:id="CH2b1591_CHANT_002-17a.80">出於民家，<lb/></seg>
<seg xml:id="CH2b1591_CHANT_002-17a.81">民家既爾，<lb/></seg>
<seg xml:id="CH2b1591_CHANT_002-17a.82">民復何礙？<lb/></seg>
<seg xml:id="CH2b1591_CHANT_002-17a.83">始乃遲遲執迹，<lb/></seg>
<seg xml:id="CH2b1591_CHANT_002-17a.84">今輒兼敬以心，<lb/></seg>
<seg xml:id="CH2b1591_CHANT_002-17a.85">一不空棄黃老，<lb/></seg>
<seg xml:id="CH2b1591_CHANT_002-17a.86">一則歸依正覺。<lb/></seg>
<seg xml:id="CH2b1591_CHANT_002-17a.87">不期一朝，<lb/></seg>
<seg xml:id="CH2b1591_CHANT_002-17a.88">霍然大悟，<lb/></seg>
<seg xml:id="CH2b1591_CHANT_002-17a.89">悟之所導，<lb/></seg>
<seg xml:id="CH2b1591_CHANT_002-17a.90">舉自明公。<lb/></seg>
<seg xml:id="CH2b1591_CHANT_002-17a.91">不勝踴躍之至。<lb/></seg>
<seg xml:id="CH2b1591_CHANT_002-17a.92">謹啟。<lb/></seg>
<seg xml:id="CH2b1591_CHANT_002-17a.93">○《弘明集》十一。<lb/></seg>
</p>
<p>
<seg xml:id="CH2b1591_CHANT_002-18a.1"><pb xml:id="CH2b1591_CHANT_002-18a" ed="CHANT" n="002-18a"/><lb/></seg>
<seg xml:id="CH2b1591_CHANT_002-18a.2">事以聞。<lb/></seg>
<seg xml:id="CH2b1591_CHANT_002-18a.3">復竊研道之異佛，<lb/></seg>
<seg xml:id="CH2b1591_CHANT_002-18a.4">止在論極，<lb/></seg>
<seg xml:id="CH2b1591_CHANT_002-18a.5">極未盡耳。<lb/></seg>
<seg xml:id="CH2b1591_CHANT_002-18a.6">道之論極，<lb/></seg>
<seg xml:id="CH2b1591_CHANT_002-18a.7">極在諸天，<lb/></seg>
<seg xml:id="CH2b1591_CHANT_002-18a.8">佛乃鄙此，<lb/></seg>
<seg xml:id="CH2b1591_CHANT_002-18a.9">不出三界，<lb/></seg>
<seg xml:id="CH2b1591_CHANT_002-18a.10">斯則精麤遠近，<lb/></seg>
<seg xml:id="CH2b1591_CHANT_002-18a.11">實有慚於大方矣。<lb/></seg>
<seg xml:id="CH2b1591_CHANT_002-18a.12">然尋道家此教，<lb/></seg>
<seg xml:id="CH2b1591_CHANT_002-18a.13">指設機權，<lb/></seg>
<seg xml:id="CH2b1591_CHANT_002-18a.14">其猶仲尼外典，<lb/></seg>
<seg xml:id="CH2b1591_CHANT_002-18a.15">極惟天地，<lb/></seg>
<seg xml:id="CH2b1591_CHANT_002-18a.16">蓋起百姓所見，<lb/></seg>
<seg xml:id="CH2b1591_CHANT_002-18a.17">二儀而已。<lb/></seg>
<seg xml:id="CH2b1591_CHANT_002-18a.18">教本因心，<lb/></seg>
<seg xml:id="CH2b1591_CHANT_002-18a.19">取會萬物，<lb/></seg>
<seg xml:id="CH2b1591_CHANT_002-18a.20">用其所見，<lb/></seg>
<seg xml:id="CH2b1591_CHANT_002-18a.21">順而尊之。<lb/></seg>
<seg xml:id="CH2b1591_CHANT_002-18a.22">當其尊地，<lb/></seg>
<seg xml:id="CH2b1591_CHANT_002-18a.23">俱窮妙物，<lb/></seg>
<seg xml:id="CH2b1591_CHANT_002-18a.24">故老子之橐籥，<lb/></seg>
<seg xml:id="CH2b1591_CHANT_002-18a.25">維摩之無我，<lb/></seg>
<seg xml:id="CH2b1591_CHANT_002-18a.26">合德天地；<lb/></seg>
<seg xml:id="CH2b1591_CHANT_002-18a.27">易家有太極，<lb/></seg>
<seg xml:id="CH2b1591_CHANT_002-18a.28">所以因物之崇天，<lb/></seg>
<seg xml:id="CH2b1591_CHANT_002-18a.29">仍崇之以極妙，<lb/></seg>
<seg xml:id="CH2b1591_CHANT_002-18a.30">而至極終有地，<lb/></seg>
<seg xml:id="CH2b1591_CHANT_002-18a.31">固淵於天表。<lb/></seg>
<seg xml:id="CH2b1591_CHANT_002-18a.32">老子亦云：<lb/></seg>
<seg xml:id="CH2b1591_CHANT_002-18a.33">「有物混成，<lb/></seg>
<seg xml:id="CH2b1591_CHANT_002-18a.34">先天地生。」<lb/></seg>
<seg xml:id="CH2b1591_CHANT_002-18a.35">已是道在天外，<lb/></seg>
<seg xml:id="CH2b1591_CHANT_002-18a.36">稍不以天為道也，<lb/></seg>
<seg xml:id="CH2b1591_CHANT_002-18a.37">何異佛家羅漢，<lb/></seg>
<seg xml:id="CH2b1591_CHANT_002-18a.38">亦指極四果，<lb/></seg>
<seg xml:id="CH2b1591_CHANT_002-18a.39">方至勝鬘，<lb/></seg>
<seg xml:id="CH2b1591_CHANT_002-18a.40">自知有餘地。<lb/></seg>
<seg xml:id="CH2b1591_CHANT_002-18a.41">道之崇天極，<lb/></seg>
<seg xml:id="CH2b1591_CHANT_002-18a.42">猶佛有羅漢果，<lb/></seg>
<seg xml:id="CH2b1591_CHANT_002-18a.43">佛竟不止於羅漢，<lb/></seg>
<seg xml:id="CH2b1591_CHANT_002-18a.44">道亦於天不息，<lb/></seg>
<seg xml:id="CH2b1591_CHANT_002-18a.45">甫信道之所道，<lb/></seg>
<seg xml:id="CH2b1591_CHANT_002-18a.46">定與佛道通源矣。<lb/></seg>
<seg xml:id="CH2b1591_CHANT_002-18a.47">民今心之所歸，<lb/></seg>
<seg xml:id="CH2b1591_CHANT_002-18a.48">輒歸明公所一向，<lb/></seg>
<seg xml:id="CH2b1591_CHANT_002-18a.49">道家戒善，<lb/></seg>
<seg xml:id="CH2b1591_CHANT_002-18a.50">故與佛家同耳。<lb/></seg>
<seg xml:id="CH2b1591_CHANT_002-18a.51">兩同之處，<lb/></seg>
<seg xml:id="CH2b1591_CHANT_002-18a.52">民不苟捨道法，<lb/></seg>
<seg xml:id="CH2b1591_CHANT_002-18a.53">道之所異，<lb/></seg>
<seg xml:id="CH2b1591_CHANT_002-18a.54">輒婉輒入公大乘，<lb/></seg>
<seg xml:id="CH2b1591_CHANT_002-18a.55">請於今日不敢復位異同矣。<lb/></seg>
<seg xml:id="CH2b1591_CHANT_002-18a.56">服膺之至，<lb/></seg>
<seg xml:id="CH2b1591_CHANT_002-18a.57">謹啟下誠。<lb/></seg>
<seg xml:id="CH2b1591_CHANT_002-18a.58">伏願採其末悔，<lb/></seg>
<seg xml:id="CH2b1591_CHANT_002-18a.59">亮其始位，<lb/></seg>
<seg xml:id="CH2b1591_CHANT_002-18a.60">退自悔始，<lb/></seg>
<seg xml:id="CH2b1591_CHANT_002-18a.61">自恭自懼。<lb/></seg>
<seg xml:id="CH2b1591_CHANT_002-18a.62">謹啟。<lb/></seg>
<seg xml:id="CH2b1591_CHANT_002-18a.63">○《弘明集》十一。<lb/></seg>
</p>
<p>
<seg xml:id="CH2b1591_CHANT_002-19a.1"><pb xml:id="CH2b1591_CHANT_002-19a" ed="CHANT" n="002-19a"/><lb/></seg>
<seg xml:id="CH2b1591_CHANT_002-19a.2">十一月二十九日，<lb/></seg>
<seg xml:id="CH2b1591_CHANT_002-19a.3">州民御史中丞孔稚珪啟：<lb/></seg>
<seg xml:id="CH2b1591_CHANT_002-19a.4">得示具懷，<lb/></seg>
<seg xml:id="CH2b1591_CHANT_002-19a.5">甚有欣然。<lb/></seg>
<seg xml:id="CH2b1591_CHANT_002-19a.6">理本無二，<lb/></seg>
<seg xml:id="CH2b1591_CHANT_002-19a.7">取捨多途，<lb/></seg>
<seg xml:id="CH2b1591_CHANT_002-19a.8">諍論云云，<lb/></seg>
<seg xml:id="CH2b1591_CHANT_002-19a.9">常所慨也；<lb/></seg>
<seg xml:id="CH2b1591_CHANT_002-19a.10">但在始通，<lb/></seg>
<seg xml:id="CH2b1591_CHANT_002-19a.11">道則宜然，<lb/></seg>
<seg xml:id="CH2b1591_CHANT_002-19a.12">斅而學者則未可。<lb/></seg>
<seg xml:id="CH2b1591_CHANT_002-19a.13">君但廣尋諸經，<lb/></seg>
<seg xml:id="CH2b1591_CHANT_002-19a.14">不患淪滯其迹也。<lb/></seg>
<seg xml:id="CH2b1591_CHANT_002-19a.15">比面別一二。<lb/></seg>
<seg xml:id="CH2b1591_CHANT_002-19a.16">○《弘明集》十一。<lb/></seg>
</p>
<p>
<seg xml:id="CH2b1591_CHANT_002-20a.1"><pb xml:id="CH2b1591_CHANT_002-20a" ed="CHANT" n="002-20a"/><lb/></seg>
<seg xml:id="CH2b1591_CHANT_002-20a.2">〈北山移文〉</seg>
</p>
<p>
<seg xml:id="CH2b1591_CHANT_002-20a.3">鍾山之英，<lb/></seg>
<seg xml:id="CH2b1591_CHANT_002-20a.4">草堂之靈。<lb/></seg>
<seg xml:id="CH2b1591_CHANT_002-20a.5">馳煙驛路，<lb/></seg>
<seg xml:id="CH2b1591_CHANT_002-20a.6">勒移山庭。<lb/></seg>
<seg xml:id="CH2b1591_CHANT_002-20a.7">夫以耿介拔俗之標，<lb/></seg>
<seg xml:id="CH2b1591_CHANT_002-20a.8">蕭灑出塵之想。<lb/></seg>
<seg xml:id="CH2b1591_CHANT_002-20a.9">度白雪以方絜，<lb/></seg>
<seg xml:id="CH2b1591_CHANT_002-20a.10">干青雲而直上。<lb/></seg>
<seg xml:id="CH2b1591_CHANT_002-20a.11">吾方知之矣。<lb/></seg>
<seg xml:id="CH2b1591_CHANT_002-20a.12">若其亭亭物表，<lb/></seg>
<seg xml:id="CH2b1591_CHANT_002-20a.13">皎皎霞外。<lb/></seg>
<seg xml:id="CH2b1591_CHANT_002-20a.14">芥千金而不眄，<lb/></seg>
<seg xml:id="CH2b1591_CHANT_002-20a.15">屣萬乘其如脫。<lb/></seg>
<seg xml:id="CH2b1591_CHANT_002-20a.16">聞鳳吹於洛浦，<lb/></seg>
<seg xml:id="CH2b1591_CHANT_002-20a.17">值薪歌於延瀨。<lb/></seg>
<seg xml:id="CH2b1591_CHANT_002-20a.18">固亦有焉。<lb/></seg>
<seg xml:id="CH2b1591_CHANT_002-20a.19">豈期終始參差，<lb/></seg>
<seg xml:id="CH2b1591_CHANT_002-20a.20">蒼黃翻覆。<lb/></seg>
<seg xml:id="CH2b1591_CHANT_002-20a.21">淚翟子之悲，<lb/></seg>
<seg xml:id="CH2b1591_CHANT_002-20a.22">慟朱公之哭。<lb/></seg>
<seg xml:id="CH2b1591_CHANT_002-20a.23">乍迴跡以心染，<lb/></seg>
<seg xml:id="CH2b1591_CHANT_002-20a.24">或先貞而後黷。<lb/></seg>
<seg xml:id="CH2b1591_CHANT_002-20a.25">何其謬哉！<lb/></seg>
<seg xml:id="CH2b1591_CHANT_002-20a.26">嗚呼！<lb/></seg>
<seg xml:id="CH2b1591_CHANT_002-20a.27">尚生不存，<lb/></seg>
<seg xml:id="CH2b1591_CHANT_002-20a.28">仲氏既往。<lb/></seg>
<seg xml:id="CH2b1591_CHANT_002-20a.29">山阿寂寥，<lb/></seg>
<seg xml:id="CH2b1591_CHANT_002-20a.30">千載誰賞？<lb/></seg>
</p>
<p>
<seg xml:id="CH2b1591_CHANT_002-21a.1"><pb xml:id="CH2b1591_CHANT_002-21a" ed="CHANT" n="002-21a"/><lb/></seg>
<seg xml:id="CH2b1591_CHANT_002-21a.2">世有周子，<lb/></seg>
<seg xml:id="CH2b1591_CHANT_002-21a.3">雋俗之士。<lb/></seg>
<seg xml:id="CH2b1591_CHANT_002-21a.4">既文既博，<lb/></seg>
<seg xml:id="CH2b1591_CHANT_002-21a.5">亦玄亦史。<lb/></seg>
<seg xml:id="CH2b1591_CHANT_002-21a.6">然而學遁東魯，<lb/></seg>
<seg xml:id="CH2b1591_CHANT_002-21a.7">習隱南郭。<lb/></seg>
<seg xml:id="CH2b1591_CHANT_002-21a.8">偶吹草堂，<lb/></seg>
<seg xml:id="CH2b1591_CHANT_002-21a.9">濫巾北岳。<lb/></seg>
<seg xml:id="CH2b1591_CHANT_002-21a.10">誘我松桂，<lb/></seg>
<seg xml:id="CH2b1591_CHANT_002-21a.11">欺我雲壑。<lb/></seg>
<seg xml:id="CH2b1591_CHANT_002-21a.12">雖假容於江皋，<lb/></seg>
<seg xml:id="CH2b1591_CHANT_002-21a.13">乃纓情於好爵。<lb/></seg>
<seg xml:id="CH2b1591_CHANT_002-21a.14">其始至也，<lb/></seg>
<seg xml:id="CH2b1591_CHANT_002-21a.15">將欲排巢父，<lb/></seg>
<seg xml:id="CH2b1591_CHANT_002-21a.16">拉許由。<lb/></seg>
<seg xml:id="CH2b1591_CHANT_002-21a.17">傲百氏，<lb/></seg>
<seg xml:id="CH2b1591_CHANT_002-21a.18">薎王侯。<lb/></seg>
<seg xml:id="CH2b1591_CHANT_002-21a.19">風情張日，<lb/></seg>
<seg xml:id="CH2b1591_CHANT_002-21a.20">霜氣橫秋。<lb/></seg>
<seg xml:id="CH2b1591_CHANT_002-21a.21">或歎幽人長往，<lb/></seg>
<seg xml:id="CH2b1591_CHANT_002-21a.22">或怨王孫不遊。<lb/></seg>
<seg xml:id="CH2b1591_CHANT_002-21a.23">談空空於釋部，<lb/></seg>
<seg xml:id="CH2b1591_CHANT_002-21a.24">覈玄玄於道流。<lb/></seg>
<seg xml:id="CH2b1591_CHANT_002-21a.25">務光何足比，<lb/></seg>
<seg xml:id="CH2b1591_CHANT_002-21a.26">涓子不能儔。<lb/></seg>
</p>
<p>
<seg xml:id="CH2b1591_CHANT_002-22a.1"><pb xml:id="CH2b1591_CHANT_002-22a" ed="CHANT" n="002-22a"/><lb/></seg>
<seg xml:id="CH2b1591_CHANT_002-22a.2">及其鳴騶入谷，<lb/></seg>
<seg xml:id="CH2b1591_CHANT_002-22a.3">鶴書赴隴。<lb/></seg>
<seg xml:id="CH2b1591_CHANT_002-22a.4">形馳魄散，<lb/></seg>
<seg xml:id="CH2b1591_CHANT_002-22a.5">志變神動。<lb/></seg>
<seg xml:id="CH2b1591_CHANT_002-22a.6">爾乃眉軒席次，<lb/></seg>
<seg xml:id="CH2b1591_CHANT_002-22a.7">袂聳筵上。<lb/></seg>
<seg xml:id="CH2b1591_CHANT_002-22a.8">焚芰製而裂荷衣，<lb/></seg>
<seg xml:id="CH2b1591_CHANT_002-22a.9">抗塵容而走俗狀。<lb/></seg>
<seg xml:id="CH2b1591_CHANT_002-22a.10">風雲悽其帶憤，<lb/></seg>
<seg xml:id="CH2b1591_CHANT_002-22a.11">石泉咽而下愴。<lb/></seg>
<seg xml:id="CH2b1591_CHANT_002-22a.12">望林巒而有失，<lb/></seg>
<seg xml:id="CH2b1591_CHANT_002-22a.13">顧草木而如喪。<lb/></seg>
<seg xml:id="CH2b1591_CHANT_002-22a.14">至其紐金章，<lb/></seg>
<seg xml:id="CH2b1591_CHANT_002-22a.15">綰墨綬。<lb/></seg>
<seg xml:id="CH2b1591_CHANT_002-22a.16">跨屬城之雄，<lb/></seg>
<seg xml:id="CH2b1591_CHANT_002-22a.17">冠百里之首。<lb/></seg>
<seg xml:id="CH2b1591_CHANT_002-22a.18">張英風於海甸，<lb/></seg>
<seg xml:id="CH2b1591_CHANT_002-22a.19">馳妙譽於浙右。<lb/></seg>
<seg xml:id="CH2b1591_CHANT_002-22a.20">道帙長殯，<lb/></seg>
<seg xml:id="CH2b1591_CHANT_002-22a.21">法筵久埋。<lb/></seg>
<seg xml:id="CH2b1591_CHANT_002-22a.22">敲扑諠囂犯其慮，<lb/></seg>
<seg xml:id="CH2b1591_CHANT_002-22a.23">牒訴倥傯裝其懷。<lb/></seg>
<seg xml:id="CH2b1591_CHANT_002-22a.24">《琴歌》既斷，<lb/></seg>
<seg xml:id="CH2b1591_CHANT_002-22a.25">《酒賦》無續。<lb/></seg>
<seg xml:id="CH2b1591_CHANT_002-22a.26">常綢繆於結課，<lb/></seg>
<seg xml:id="CH2b1591_CHANT_002-22a.27">每紛綸於折獄。<lb/></seg>
<seg xml:id="CH2b1591_CHANT_002-22a.28">籠張趙於往圖，<lb/></seg>
<seg xml:id="CH2b1591_CHANT_002-22a.29">架卓魯於前籙。<lb/></seg>
<seg xml:id="CH2b1591_CHANT_002-22a.30">希蹤三輔豪，<lb/></seg>
<seg xml:id="CH2b1591_CHANT_002-22a.31">馳聲九州牧。<lb/></seg>
<seg xml:id="CH2b1591_CHANT_002-22a.32">使我高霞孤映，<lb/></seg>
<seg xml:id="CH2b1591_CHANT_002-22a.33">明月獨舉。<lb/></seg>
<seg xml:id="CH2b1591_CHANT_002-22a.34">青松落陰，<lb/></seg>
<seg xml:id="CH2b1591_CHANT_002-22a.35">白雲誰侶？<lb/></seg>
<seg xml:id="CH2b1591_CHANT_002-22a.36">澗石摧絕無與歸，<lb/></seg>
<seg xml:id="CH2b1591_CHANT_002-22a.37">石逕荒涼徒延佇。<lb/></seg>
<seg xml:id="CH2b1591_CHANT_002-22a.38">至於還飆入幕，<lb/></seg>
<seg xml:id="CH2b1591_CHANT_002-22a.39">寫霧出楹。<lb/></seg>
<seg xml:id="CH2b1591_CHANT_002-22a.40">蕙帳空兮夜鵠怨，<lb/></seg>
<seg xml:id="CH2b1591_CHANT_002-22a.41">山人去兮曉猨驚。<lb/></seg>
<seg xml:id="CH2b1591_CHANT_002-22a.42">昔聞投簪逸海岸，<lb/></seg>
<seg xml:id="CH2b1591_CHANT_002-22a.43">今見解蘭縛塵纓。<lb/></seg>
</p>
<p>
<seg xml:id="CH2b1591_CHANT_002-23a.1"><pb xml:id="CH2b1591_CHANT_002-23a" ed="CHANT" n="002-23a"/><lb/></seg>
<seg xml:id="CH2b1591_CHANT_002-23a.2">於是南岳獻嘲，<lb/></seg>
<seg xml:id="CH2b1591_CHANT_002-23a.3">比壟騰笑。<lb/></seg>
<seg xml:id="CH2b1591_CHANT_002-23a.4">列壑爭譏，<lb/></seg>
<seg xml:id="CH2b1591_CHANT_002-23a.5">攢峰竦誚。<lb/></seg>
<seg xml:id="CH2b1591_CHANT_002-23a.6">慨遊子之我欺，<lb/></seg>
<seg xml:id="CH2b1591_CHANT_002-23a.7">悲無人以赴弔。<lb/></seg>
<seg xml:id="CH2b1591_CHANT_002-23a.8">故其林慚無盡，<lb/></seg>
<seg xml:id="CH2b1591_CHANT_002-23a.9">澗愧不歇。<lb/></seg>
<seg xml:id="CH2b1591_CHANT_002-23a.10">秋桂遺風，<lb/></seg>
<seg xml:id="CH2b1591_CHANT_002-23a.11">春蘿罷月。<lb/></seg>
<seg xml:id="CH2b1591_CHANT_002-23a.12">騁西山之逸議，<lb/></seg>
<seg xml:id="CH2b1591_CHANT_002-23a.13">馳東皋之素謁。<lb/></seg>
<seg xml:id="CH2b1591_CHANT_002-23a.14">今又促裝下邑，<lb/></seg>
<seg xml:id="CH2b1591_CHANT_002-23a.15">浪拽上京，<lb/></seg>
<seg xml:id="CH2b1591_CHANT_002-23a.16">雖情投於魏闕，<lb/></seg>
<seg xml:id="CH2b1591_CHANT_002-23a.17">或假步於山扃。<lb/></seg>
<seg xml:id="CH2b1591_CHANT_002-23a.18">豈可使芳杜厚顏，<lb/></seg>
<seg xml:id="CH2b1591_CHANT_002-23a.19">薜荔無恥。<lb/></seg>
<seg xml:id="CH2b1591_CHANT_002-23a.20">碧嶺再辱，<lb/></seg>
<seg xml:id="CH2b1591_CHANT_002-23a.21">丹崖重滓。<lb/></seg>
<seg xml:id="CH2b1591_CHANT_002-23a.22">塵游躅於蕙路，<lb/></seg>
<seg xml:id="CH2b1591_CHANT_002-23a.23">汙淥池以洗耳？<lb/></seg>
<seg xml:id="CH2b1591_CHANT_002-23a.24">宜扃岫幌，<lb/></seg>
<seg xml:id="CH2b1591_CHANT_002-23a.25">掩雲關。<lb/></seg>
<seg xml:id="CH2b1591_CHANT_002-23a.26">斂輕霧，<lb/></seg>
<seg xml:id="CH2b1591_CHANT_002-23a.27">藏鳴湍。<lb/></seg>
<seg xml:id="CH2b1591_CHANT_002-23a.28">截來轅於谷口，<lb/></seg>
<seg xml:id="CH2b1591_CHANT_002-23a.29">杜妄轡於郊端。<lb/></seg>
<seg xml:id="CH2b1591_CHANT_002-23a.30">於是叢條瞋膽，<lb/></seg>
<seg xml:id="CH2b1591_CHANT_002-23a.31">疊穎怒魄。<lb/></seg>
<seg xml:id="CH2b1591_CHANT_002-23a.32">或飛柯以折輪，<lb/></seg>
<seg xml:id="CH2b1591_CHANT_002-23a.33">乍低枝而掃跡。<lb/></seg>
<seg xml:id="CH2b1591_CHANT_002-23a.34">請迴俗士駕，<lb/></seg>
<seg xml:id="CH2b1591_CHANT_002-23a.35">為君謝逋客。<lb/></seg>
<seg xml:id="CH2b1591_CHANT_002-23a.36">○《文選》四十三。<lb/></seg>
</p>
<p>
<seg xml:id="CH2b1591_CHANT_002-24a.1"><pb xml:id="CH2b1591_CHANT_002-24a" ed="CHANT" n="002-24a"/><lb/></seg>
<seg xml:id="CH2b1591_CHANT_002-24a.2">褚先生百玉碑<lb/></seg>
</p>
<p>
<seg xml:id="CH2b1591_CHANT_002-24a.3">〈褚先生百玉碑〉</seg>
</p>
<p>
<seg xml:id="CH2b1591_CHANT_002-24a.4">夫河洛摛寶，<lb/></seg>
<seg xml:id="CH2b1591_CHANT_002-24a.5">神道之功□傳；<lb/></seg>
<seg xml:id="CH2b1591_CHANT_002-24a.6">□華吐祕，<lb/></seg>
<seg xml:id="CH2b1591_CHANT_002-24a.7">仙靈之跡可覩。<lb/></seg>
<seg xml:id="CH2b1591_CHANT_002-24a.8">蓋事詳於玉牒，<lb/></seg>
<seg xml:id="CH2b1591_CHANT_002-24a.9">理煥於金符。<lb/></seg>
<seg xml:id="CH2b1591_CHANT_002-24a.10">雖冥默難源，<lb/></seg>
<seg xml:id="CH2b1591_CHANT_002-24a.11">顥晦異軌，<lb/></seg>
<seg xml:id="CH2b1591_CHANT_002-24a.12">測心觀古，<lb/></seg>
<seg xml:id="CH2b1591_CHANT_002-24a.13">可得而言焉。<lb/></seg>
<seg xml:id="CH2b1591_CHANT_002-24a.14">是以子晉笙歌，<lb/></seg>
<seg xml:id="CH2b1591_CHANT_002-24a.15">馭鳳於天海；<lb/></seg>
<seg xml:id="CH2b1591_CHANT_002-24a.16">王喬雲舉，<lb/></seg>
<seg xml:id="CH2b1591_CHANT_002-24a.17">控鶴於玄都。<lb/></seg>
<seg xml:id="CH2b1591_CHANT_002-24a.18">亦有羽化蟬蛻，<lb/></seg>
<seg xml:id="CH2b1591_CHANT_002-24a.19">觸影遁形。<lb/></seg>
<seg xml:id="CH2b1591_CHANT_002-24a.20">神翥帝宮，<lb/></seg>
<seg xml:id="CH2b1591_CHANT_002-24a.21">迹留劍杖。<lb/></seg>
<seg xml:id="CH2b1591_CHANT_002-24a.22">遊瑤池而不返，<lb/></seg>
<seg xml:id="CH2b1591_CHANT_002-24a.23">宴玄圃以忘歸。<lb/></seg>
<seg xml:id="CH2b1591_CHANT_002-24a.24">永嘉惡道者，<lb/></seg>
<seg xml:id="CH2b1591_CHANT_002-24a.25">窮地之險也。<lb/></seg>
<seg xml:id="CH2b1591_CHANT_002-24a.26">欹竇遏日，<lb/></seg>
<seg xml:id="CH2b1591_CHANT_002-24a.27">折石橫波。<lb/></seg>
<seg xml:id="CH2b1591_CHANT_002-24a.28">飛浪突雲，<lb/></seg>
<seg xml:id="CH2b1591_CHANT_002-24a.29">奔湍急箭。<lb/></seg>
<seg xml:id="CH2b1591_CHANT_002-24a.30">先生攀途躋阻，<lb/></seg>
<seg xml:id="CH2b1591_CHANT_002-24a.31">宿枻涉圻。<lb/></seg>
<seg xml:id="CH2b1591_CHANT_002-24a.32">而衝飆夜鼓，<lb/></seg>
<seg xml:id="CH2b1591_CHANT_002-24a.33">山洪暴激。<lb/></seg>
<seg xml:id="CH2b1591_CHANT_002-24a.34">忽乃崩舟墜壑，<lb/></seg>
<seg xml:id="CH2b1591_CHANT_002-24a.35">一倒千仞。<lb/></seg>
<seg xml:id="CH2b1591_CHANT_002-24a.36">飄地淪高，<lb/></seg>
<seg xml:id="CH2b1591_CHANT_002-24a.37">翻透無底。<lb/></seg>
<seg xml:id="CH2b1591_CHANT_002-24a.38">徒侶判其冰碎，<lb/></seg>
<seg xml:id="CH2b1591_CHANT_002-24a.39">舟子悲其雹散。<lb/></seg>
<seg xml:id="CH2b1591_CHANT_002-24a.40">危魂中夜，<lb/></seg>
<seg xml:id="CH2b1591_CHANT_002-24a.41">赴阻相尋，<lb/></seg>
<seg xml:id="CH2b1591_CHANT_002-24a.42">方見先生，<lb/></seg>
<seg xml:id="CH2b1591_CHANT_002-24a.43">恬然安席。<lb/></seg>
<seg xml:id="CH2b1591_CHANT_002-24a.44">銘曰：<lb/></seg>
</p>
<p>
<seg xml:id="CH2b1591_CHANT_002-25a.1"><pb xml:id="CH2b1591_CHANT_002-25a" ed="CHANT" n="002-25a"/><lb/></seg>
<seg xml:id="CH2b1591_CHANT_002-25a.2">關西升妙，<lb/></seg>
<seg xml:id="CH2b1591_CHANT_002-25a.3">洛右飛英。<lb/></seg>
<seg xml:id="CH2b1591_CHANT_002-25a.4">鳳吹金闕，<lb/></seg>
<seg xml:id="CH2b1591_CHANT_002-25a.5">蕭歌玉京。<lb/></seg>
<seg xml:id="CH2b1591_CHANT_002-25a.6">絕封萬古，<lb/></seg>
<seg xml:id="CH2b1591_CHANT_002-25a.7">乃既先生。<lb/></seg>
<seg xml:id="CH2b1591_CHANT_002-25a.8">先生浩浩，<lb/></seg>
<seg xml:id="CH2b1591_CHANT_002-25a.9">唯神其道。<lb/></seg>
<seg xml:id="CH2b1591_CHANT_002-25a.10">泉石依情，<lb/></seg>
<seg xml:id="CH2b1591_CHANT_002-25a.11">煙霞入抱。<lb/></seg>
<seg xml:id="CH2b1591_CHANT_002-25a.12">祕影窮岫，<lb/></seg>
<seg xml:id="CH2b1591_CHANT_002-25a.13">孤栖幽草。<lb/></seg>
<seg xml:id="CH2b1591_CHANT_002-25a.14">心圖上玄，<lb/></seg>
<seg xml:id="CH2b1591_CHANT_002-25a.15">志通大造。<lb/></seg>
<seg xml:id="CH2b1591_CHANT_002-25a.16">○《藝文類聚》三十七。<lb/></seg>
</p>
<p>
<seg xml:id="CH2b1591_CHANT_002-26a.1"><pb xml:id="CH2b1591_CHANT_002-26a" ed="CHANT" n="002-26a"/><lb/></seg>
<seg xml:id="CH2b1591_CHANT_002-26a.2">〈玄館碑〉</seg>
</p>
<p>
<seg xml:id="CH2b1591_CHANT_002-26a.3">夫朋白兔而侶青鳥，<lb/></seg>
<seg xml:id="CH2b1591_CHANT_002-26a.4">啟銀函而講金字者，<lb/></seg>
<seg xml:id="CH2b1591_CHANT_002-26a.5">有道存焉。<lb/></seg>
<seg xml:id="CH2b1591_CHANT_002-26a.6">故能大叩玄宗，<lb/></seg>
<seg xml:id="CH2b1591_CHANT_002-26a.7">鬱為物範，<lb/></seg>
<seg xml:id="CH2b1591_CHANT_002-26a.8">則天地而正六合，<lb/></seg>
<seg xml:id="CH2b1591_CHANT_002-26a.9">照日月而導蒼生。<lb/></seg>
<seg xml:id="CH2b1591_CHANT_002-26a.10">神道無門，<lb/></seg>
<seg xml:id="CH2b1591_CHANT_002-26a.11">陰陽不測。<lb/></seg>
<seg xml:id="CH2b1591_CHANT_002-26a.12">是故赤松家石室之下，<lb/></seg>
<seg xml:id="CH2b1591_CHANT_002-26a.13">神農行弟子之敬；<lb/></seg>
<seg xml:id="CH2b1591_CHANT_002-26a.14">廣成在崆峒之上，<lb/></seg>
<seg xml:id="CH2b1591_CHANT_002-26a.15">軒轅稟順風之禮。<lb/></seg>
<seg xml:id="CH2b1591_CHANT_002-26a.16">洛浦笙飛之秀，<lb/></seg>
<seg xml:id="CH2b1591_CHANT_002-26a.17">關山駕鳳之英。<lb/></seg>
<seg xml:id="CH2b1591_CHANT_002-26a.18">凡此之儔，<lb/></seg>
<seg xml:id="CH2b1591_CHANT_002-26a.19">希世閒出。<lb/></seg>
<seg xml:id="CH2b1591_CHANT_002-26a.20">皆雍容以沐咸池，<lb/></seg>
<seg xml:id="CH2b1591_CHANT_002-26a.21">或蕭灑而開閶闔。<lb/></seg>
<seg xml:id="CH2b1591_CHANT_002-26a.22">○《藝文類聚》七十八。<lb/></seg>
</p>
<p>
<seg xml:id="CH2b1591_CHANT_002-27a.1"><pb xml:id="CH2b1591_CHANT_002-27a" ed="CHANT" n="002-27a"/><lb/></seg>
<seg xml:id="CH2b1591_CHANT_002-27a.2">〈祭外兄張長史文〉</seg>
</p>
<p>
<seg xml:id="CH2b1591_CHANT_002-27a.3">惟君之德，<lb/></seg>
<seg xml:id="CH2b1591_CHANT_002-27a.4">高明秀挺。<lb/></seg>
<seg xml:id="CH2b1591_CHANT_002-27a.5">浩汗深度，<lb/></seg>
<seg xml:id="CH2b1591_CHANT_002-27a.6">昂藏風領。<lb/></seg>
<seg xml:id="CH2b1591_CHANT_002-27a.7">學不師古，<lb/></seg>
<seg xml:id="CH2b1591_CHANT_002-27a.8">因心則睿。<lb/></seg>
<seg xml:id="CH2b1591_CHANT_002-27a.9">筌蹄象繇，<lb/></seg>
<seg xml:id="CH2b1591_CHANT_002-27a.10">糠粃莊惠。<lb/></seg>
<seg xml:id="CH2b1591_CHANT_002-27a.11">吾與夫子，<lb/></seg>
<seg xml:id="CH2b1591_CHANT_002-27a.12">分協芳金。<lb/></seg>
<seg xml:id="CH2b1591_CHANT_002-27a.13">憑風共酒，<lb/></seg>
<seg xml:id="CH2b1591_CHANT_002-27a.14">藉月同琴。<lb/></seg>
<seg xml:id="CH2b1591_CHANT_002-27a.15">○《藝文類聚》三十八。<lb/></seg>
</p>
</div>
<div><head>附錄</head>
<p>
<seg xml:id="CH2b1591_CHANT_003-1a.1"><pb xml:id="CH2b1591_CHANT_003-1a" ed="CHANT" n="003-1a"/><lb/></seg>
<seg xml:id="CH2b1591_CHANT_003-1a.2">下列《白馬篇》乃《丁福保輯本‧全齊詩》卷4頁4孔稚圭《白馬篇》二首之第二首。<lb/></seg>
<seg xml:id="CH2b1591_CHANT_003-1a.3">按《逯欽立輯本》頁2662詩末注云：<lb/></seg>
<seg xml:id="CH2b1591_CHANT_003-1a.4">「《詩紀》云：<lb/></seg>
<seg xml:id="CH2b1591_CHANT_003-1a.5">『《文苑英華》作煬帝，<lb/></seg>
<seg xml:id="CH2b1591_CHANT_003-1a.6">《樂府》作孔稚圭，<lb/></seg>
<seg xml:id="CH2b1591_CHANT_003-1a.7">按詩中多敘征遼之事，<lb/></seg>
<seg xml:id="CH2b1591_CHANT_003-1a.8">當以《英華》為正，<lb/></seg>
<seg xml:id="CH2b1591_CHANT_003-1a.9">稚圭別有一篇。』<lb/></seg>
<seg xml:id="CH2b1591_CHANT_003-1a.10">逯案：<lb/></seg>
<seg xml:id="CH2b1591_CHANT_003-1a.11">《詩紀》說是，<lb/></seg>
<seg xml:id="CH2b1591_CHANT_003-1a.12">詩中有島事語，<lb/></seg>
<seg xml:id="CH2b1591_CHANT_003-1a.13">亦證不為南朝人所作。」<lb/></seg>
<seg xml:id="CH2b1591_CHANT_003-1a.14">今收錄於此，<lb/></seg>
<seg xml:id="CH2b1591_CHANT_003-1a.15">以茲參考。<lb/></seg>
<seg xml:id="CH2b1591_CHANT_003-1a.16">《白紵歌》、《酬張長史詩》同據《逯欽立輯本》輯。<lb/></seg>
</p>
<p>
<seg xml:id="CH2b1591_CHANT_003-2a.1"><pb xml:id="CH2b1591_CHANT_003-2a" ed="CHANT" n="003-2a"/><lb/></seg>
<seg xml:id="CH2b1591_CHANT_003-2a.2">白馬金具裝，<lb/></seg>
<seg xml:id="CH2b1591_CHANT_003-2a.3">橫行遼水傍。<lb/></seg>
<seg xml:id="CH2b1591_CHANT_003-2a.4">問是誰家子，<lb/></seg>
<seg xml:id="CH2b1591_CHANT_003-2a.5">宿衛羽林郎。<lb/></seg>
<seg xml:id="CH2b1591_CHANT_003-2a.6">文犀六屬鎧，<lb/></seg>
<seg xml:id="CH2b1591_CHANT_003-2a.7">寶劍七星光。<lb/></seg>
<seg xml:id="CH2b1591_CHANT_003-2a.8">山虛弓響徹，<lb/></seg>
<seg xml:id="CH2b1591_CHANT_003-2a.9">地迥角聲長。<lb/></seg>
<seg xml:id="CH2b1591_CHANT_003-2a.10">宛河推勇氣，<lb/></seg>
<seg xml:id="CH2b1591_CHANT_003-2a.11">隴蜀擅威彊。<lb/></seg>
<seg xml:id="CH2b1591_CHANT_003-2a.12">輪臺受降虜，<lb/></seg>
<seg xml:id="CH2b1591_CHANT_003-2a.13">高闕翦名王。<lb/></seg>
<seg xml:id="CH2b1591_CHANT_003-2a.14">射熊入飛觀，<lb/></seg>
<seg xml:id="CH2b1591_CHANT_003-2a.15">校獵下長楊。<lb/></seg>
<seg xml:id="CH2b1591_CHANT_003-2a.16">英名欺衛霍，<lb/></seg>
<seg xml:id="CH2b1591_CHANT_003-2a.17">智策蔑平良。<lb/></seg>
<seg xml:id="CH2b1591_CHANT_003-2a.18">島夷時失禮，<lb/></seg>
<seg xml:id="CH2b1591_CHANT_003-2a.19">卉服犯邊疆。<lb/></seg>
<seg xml:id="CH2b1591_CHANT_003-2a.20">徵兵集薊北，<lb/></seg>
<seg xml:id="CH2b1591_CHANT_003-2a.21">輕騎出漁陽。<lb/></seg>
<seg xml:id="CH2b1591_CHANT_003-2a.22">追軍隨日暈，<lb/></seg>
<seg xml:id="CH2b1591_CHANT_003-2a.23">挑戰逐星芒。<lb/></seg>
<seg xml:id="CH2b1591_CHANT_003-2a.24">陣移龍勢動，<lb/></seg>
<seg xml:id="CH2b1591_CHANT_003-2a.25">營開虎翼張。<lb/></seg>
<seg xml:id="CH2b1591_CHANT_003-2a.26">衝冠入死地，<lb/></seg>
<seg xml:id="CH2b1591_CHANT_003-2a.27">攘臂越金湯。<lb/></seg>
<seg xml:id="CH2b1591_CHANT_003-2a.28">塵飛戰鼓急，<lb/></seg>
<seg xml:id="CH2b1591_CHANT_003-2a.29">風交征旆揚。<lb/></seg>
<seg xml:id="CH2b1591_CHANT_003-2a.30">轉鬭平華地，<lb/></seg>
<seg xml:id="CH2b1591_CHANT_003-2a.31">追奔掃鬼方。<lb/></seg>
<seg xml:id="CH2b1591_CHANT_003-2a.32">本持身許國，<lb/></seg>
<seg xml:id="CH2b1591_CHANT_003-2a.33">況復武功彰。<lb/></seg>
<seg xml:id="CH2b1591_CHANT_003-2a.34">會令千載後，<lb/></seg>
<seg xml:id="CH2b1591_CHANT_003-2a.35">流譽滿旂常。<lb/></seg>
<seg xml:id="CH2b1591_CHANT_003-2a.36">○《文苑英華》二百九。<lb/></seg>
<seg xml:id="CH2b1591_CHANT_003-2a.37">《樂府詩集》六十三作孔稚珪《白馬篇》。<lb/></seg>
<seg xml:id="CH2b1591_CHANT_003-2a.38">《詩紀》百二十。<lb/></seg>
<seg xml:id="CH2b1591_CHANT_003-2a.39">○《詩紀》云：<lb/></seg>
<seg xml:id="CH2b1591_CHANT_003-2a.40">「《文苑英華》作煬帝，<lb/></seg>
<seg xml:id="CH2b1591_CHANT_003-2a.41">《樂府》作孔稚圭。<lb/></seg>
<seg xml:id="CH2b1591_CHANT_003-2a.42">按詩中多敘征遼之事，<lb/></seg>
<seg xml:id="CH2b1591_CHANT_003-2a.43">當以《英華》為正，<lb/></seg>
<seg xml:id="CH2b1591_CHANT_003-2a.44">稚圭別有一篇。」<lb/></seg>
<seg xml:id="CH2b1591_CHANT_003-2a.45">逯案：<lb/></seg>
<seg xml:id="CH2b1591_CHANT_003-2a.46">「《詩紀》說是。<lb/></seg>
<seg xml:id="CH2b1591_CHANT_003-2a.47">詩中有島夷語，<lb/></seg>
<seg xml:id="CH2b1591_CHANT_003-2a.48">亦證不為南朝人所作。」<lb/></seg>
</p>
<p>
<seg xml:id="CH2b1591_CHANT_003-3a.1"><pb xml:id="CH2b1591_CHANT_003-3a" ed="CHANT" n="003-3a"/><lb/></seg>
<seg xml:id="CH2b1591_CHANT_003-3a.2">山虛鐘磬徹。<lb/></seg>
<seg xml:id="CH2b1591_CHANT_003-3a.3">○《韻語陽秋》二。<lb/></seg>
</p>
<p>
<seg xml:id="CH2b1591_CHANT_003-3a.4">同貧清風館，<lb/></seg>
<seg xml:id="CH2b1591_CHANT_003-3a.5">共素白雲室。<lb/></seg>
<seg xml:id="CH2b1591_CHANT_003-3a.6">○《文選》四十三《北山移文》注。<lb/></seg>
</p>
</div>
</body>
</text>
</TEI>
