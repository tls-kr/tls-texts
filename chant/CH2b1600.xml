<TEI xmlns="http://www.tei-c.org/ns/1.0" xml:id="CH2b1600">
<teiHeader>
<fileDesc>
<titleStmt>
<title>劉孝標集二卷</title>
</titleStmt>
<editionStmt><edition><idno type="kanripo">CH2b1600</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>詩</head>
<p>
<seg xml:id="CH2b1600_CHANT_001-1a.1"><pb xml:id="CH2b1600_CHANT_001-1a" ed="CHANT" n="001-1a"/><lb/></seg>
<seg xml:id="CH2b1600_CHANT_001-1a.2">〈登郁洲山望海〉</seg>
</p>
<p>
<seg xml:id="CH2b1600_CHANT_001-1a.3">滄潦聯霄岫，<lb/></seg>
<seg xml:id="CH2b1600_CHANT_001-1a.4">層嶺鬱巑崱。<lb/></seg>
<seg xml:id="CH2b1600_CHANT_001-1a.5">下盤鹽海底，<lb/></seg>
<seg xml:id="CH2b1600_CHANT_001-1a.6">上轉靈烏翼。<lb/></seg>
<seg xml:id="CH2b1600_CHANT_001-1a.7">滇㴐非可辨，<lb/></seg>
<seg xml:id="CH2b1600_CHANT_001-1a.8">鴻溶信難測。<lb/></seg>
<seg xml:id="CH2b1600_CHANT_001-1a.9">輕塵久弭飛，<lb/></seg>
<seg xml:id="CH2b1600_CHANT_001-1a.10">驚浪終不息。<lb/></seg>
<seg xml:id="CH2b1600_CHANT_001-1a.11">雲錦曜石嶼，<lb/></seg>
<seg xml:id="CH2b1600_CHANT_001-1a.12">羅綾文水色。<lb/></seg>
<seg xml:id="CH2b1600_CHANT_001-1a.13">○《類聚》八。<lb/></seg>
<seg xml:id="CH2b1600_CHANT_001-1a.14">《詩紀》九十。<lb/></seg>
</p>
<p>
<seg xml:id="CH2b1600_CHANT_001-2a.1"><pb xml:id="CH2b1600_CHANT_001-2a" ed="CHANT" n="001-2a"/><lb/></seg>
<seg xml:id="CH2b1600_CHANT_001-2a.2">自江州還入石頭詩<lb/></seg>
</p>
<p>
<seg xml:id="CH2b1600_CHANT_001-2a.3">〈自江州還入石頭詩〉</seg>
</p>
<p>
<seg xml:id="CH2b1600_CHANT_001-2a.4">鼓枻浮大川，<lb/></seg>
<seg xml:id="CH2b1600_CHANT_001-2a.5">延睇洛城觀。<lb/></seg>
<seg xml:id="CH2b1600_CHANT_001-2a.6">洛城何鬱鬱，<lb/></seg>
<seg xml:id="CH2b1600_CHANT_001-2a.7">杳與雲霄半。<lb/></seg>
<seg xml:id="CH2b1600_CHANT_001-2a.8">前望蒼龍門，<lb/></seg>
<seg xml:id="CH2b1600_CHANT_001-2a.9">斜瞻白鶴館。<lb/></seg>
<seg xml:id="CH2b1600_CHANT_001-2a.10">槐垂御溝道，<lb/></seg>
<seg xml:id="CH2b1600_CHANT_001-2a.11">柳綴金隄岸。<lb/></seg>
<seg xml:id="CH2b1600_CHANT_001-2a.12">迅馬晨風趨，<lb/></seg>
<seg xml:id="CH2b1600_CHANT_001-2a.13">輕輿流水散。<lb/></seg>
<seg xml:id="CH2b1600_CHANT_001-2a.14">高歌梁塵下，<lb/></seg>
<seg xml:id="CH2b1600_CHANT_001-2a.15">絙瑟荊禽亂。<lb/></seg>
<seg xml:id="CH2b1600_CHANT_001-2a.16">我思江海遊，<lb/></seg>
<seg xml:id="CH2b1600_CHANT_001-2a.17">曾無朝市玩。<lb/></seg>
<seg xml:id="CH2b1600_CHANT_001-2a.18">忽寄靈臺宿，<lb/></seg>
<seg xml:id="CH2b1600_CHANT_001-2a.19">空軫及關歎。<lb/></seg>
<seg xml:id="CH2b1600_CHANT_001-2a.20">仲子入南楚，<lb/></seg>
<seg xml:id="CH2b1600_CHANT_001-2a.21">伯鸞出東漢。<lb/></seg>
<seg xml:id="CH2b1600_CHANT_001-2a.22">何能栖樹枝，<lb/></seg>
<seg xml:id="CH2b1600_CHANT_001-2a.23">取斃王孫彈。<lb/></seg>
<seg xml:id="CH2b1600_CHANT_001-2a.24">○《類聚》二十八、《廣文選》九並作《江州還入石頭詩》。<lb/></seg>
<seg xml:id="CH2b1600_CHANT_001-2a.25">《文苑英華》二百八十九逸作者名。<lb/></seg>
<seg xml:id="CH2b1600_CHANT_001-2a.26">《詩紀》九十。<lb/></seg>
</p>
<p>
<seg xml:id="CH2b1600_CHANT_001-3a.1"><pb xml:id="CH2b1600_CHANT_001-3a" ed="CHANT" n="001-3a"/><lb/></seg>
<seg xml:id="CH2b1600_CHANT_001-3a.2">始居山營室<lb/></seg>
</p>
<p>
<seg xml:id="CH2b1600_CHANT_001-3a.3">〈始居山營室〉</seg>
</p>
<p>
<seg xml:id="CH2b1600_CHANT_001-3a.4">自昔厭諠囂，<lb/></seg>
<seg xml:id="CH2b1600_CHANT_001-3a.5">執志好栖息。<lb/></seg>
<seg xml:id="CH2b1600_CHANT_001-3a.6">嘯歌棄城市，<lb/></seg>
<seg xml:id="CH2b1600_CHANT_001-3a.7">歸來事耕織。<lb/></seg>
<seg xml:id="CH2b1600_CHANT_001-3a.8">鑿戶闚嶕嶢，<lb/></seg>
<seg xml:id="CH2b1600_CHANT_001-3a.9">開軒望嶄崱。<lb/></seg>
<seg xml:id="CH2b1600_CHANT_001-3a.10">激水簷前溜，<lb/></seg>
<seg xml:id="CH2b1600_CHANT_001-3a.11">脩竹堂陰植。<lb/></seg>
<seg xml:id="CH2b1600_CHANT_001-3a.12">香風鳴紫鶯，<lb/></seg>
<seg xml:id="CH2b1600_CHANT_001-3a.13">高梧巢綠翼。<lb/></seg>
<seg xml:id="CH2b1600_CHANT_001-3a.14">泉脈洞沓沓，<lb/></seg>
<seg xml:id="CH2b1600_CHANT_001-3a.15">流波下不極。<lb/></seg>
<seg xml:id="CH2b1600_CHANT_001-3a.16">髣髴玉山隈，<lb/></seg>
<seg xml:id="CH2b1600_CHANT_001-3a.17">想像瑤池側。<lb/></seg>
<seg xml:id="CH2b1600_CHANT_001-3a.18">夜誦《神仙記》，<lb/></seg>
<seg xml:id="CH2b1600_CHANT_001-3a.19">旦吸雲霞色。<lb/></seg>
<seg xml:id="CH2b1600_CHANT_001-3a.20">將馭六龍輿，<lb/></seg>
<seg xml:id="CH2b1600_CHANT_001-3a.21">行從三鳥食。<lb/></seg>
<seg xml:id="CH2b1600_CHANT_001-3a.22">誰與金門士，<lb/></seg>
<seg xml:id="CH2b1600_CHANT_001-3a.23">撫心論胸臆。<lb/></seg>
<seg xml:id="CH2b1600_CHANT_001-3a.24">○《類聚》三十六。<lb/></seg>
<seg xml:id="CH2b1600_CHANT_001-3a.25">《廣文選》十五作《居山營室》。<lb/></seg>
<seg xml:id="CH2b1600_CHANT_001-3a.26">《詩紀》九十。<lb/></seg>
</p>
<p>
<seg xml:id="CH2b1600_CHANT_001-4a.1"><pb xml:id="CH2b1600_CHANT_001-4a" ed="CHANT" n="001-4a"/><lb/></seg>
<seg xml:id="CH2b1600_CHANT_001-4a.2">〈出塞〉</seg>
</p>
<p>
<seg xml:id="CH2b1600_CHANT_001-4a.3">薊門秋氣清，<lb/></seg>
<seg xml:id="CH2b1600_CHANT_001-4a.4">飛將出長城。<lb/></seg>
<seg xml:id="CH2b1600_CHANT_001-4a.5">絕漠衝風急，<lb/></seg>
<seg xml:id="CH2b1600_CHANT_001-4a.6">交河夜月明。<lb/></seg>
<seg xml:id="CH2b1600_CHANT_001-4a.7">陷敵摐金鼓，<lb/></seg>
<seg xml:id="CH2b1600_CHANT_001-4a.8">摧鋒揚旆旌。<lb/></seg>
<seg xml:id="CH2b1600_CHANT_001-4a.9">去去無終極，<lb/></seg>
<seg xml:id="CH2b1600_CHANT_001-4a.10">日暮動邊聲。<lb/></seg>
<seg xml:id="CH2b1600_CHANT_001-4a.11">○《文苑英華》百九十七。<lb/></seg>
<seg xml:id="CH2b1600_CHANT_001-4a.12">《樂府詩集》二十一。<lb/></seg>
<seg xml:id="CH2b1600_CHANT_001-4a.13">《詩紀》九十。<lb/></seg>
</p>
</div>
<div><head>文</head>
<p>
<seg xml:id="CH2b1600_CHANT_002-1a.1"><pb xml:id="CH2b1600_CHANT_002-1a" ed="CHANT" n="002-1a"/><lb/></seg>
<seg xml:id="CH2b1600_CHANT_002-1a.2">送橘啟<lb/></seg>
</p>
<p>
<seg xml:id="CH2b1600_CHANT_002-1a.3">〈送橘啟〉</seg>
</p>
<p>
<seg xml:id="CH2b1600_CHANT_002-1a.4">南中橙甘，<lb/></seg>
<seg xml:id="CH2b1600_CHANT_002-1a.5">青鳥所食。<lb/></seg>
<seg xml:id="CH2b1600_CHANT_002-1a.6">始霜之旦，<lb/></seg>
<seg xml:id="CH2b1600_CHANT_002-1a.7">采之風味照座，<lb/></seg>
<seg xml:id="CH2b1600_CHANT_002-1a.8">劈之香霧噀人。<lb/></seg>
<seg xml:id="CH2b1600_CHANT_002-1a.9">皮薄而味珍，<lb/></seg>
<seg xml:id="CH2b1600_CHANT_002-1a.10">脈不黏膚，<lb/></seg>
<seg xml:id="CH2b1600_CHANT_002-1a.11">食不留滓，<lb/></seg>
<seg xml:id="CH2b1600_CHANT_002-1a.12">甘踰萍實，<lb/></seg>
<seg xml:id="CH2b1600_CHANT_002-1a.13">冷亞冰壺。<lb/></seg>
<seg xml:id="CH2b1600_CHANT_002-1a.14">可以熏神，<lb/></seg>
<seg xml:id="CH2b1600_CHANT_002-1a.15">可以芼鮮，<lb/></seg>
<seg xml:id="CH2b1600_CHANT_002-1a.16">可以漬蜜。<lb/></seg>
<seg xml:id="CH2b1600_CHANT_002-1a.17">氈鄉之果，<lb/></seg>
<seg xml:id="CH2b1600_CHANT_002-1a.18">寍有此邪？<lb/></seg>
<seg xml:id="CH2b1600_CHANT_002-1a.19">○《橘錄》。<lb/></seg>
</p>
<p>
<seg xml:id="CH2b1600_CHANT_002-2a.1"><pb xml:id="CH2b1600_CHANT_002-2a" ed="CHANT" n="002-2a"/><lb/></seg>
<seg xml:id="CH2b1600_CHANT_002-2a.2">〈荅郭峙書〉</seg>
</p>
<p>
<seg xml:id="CH2b1600_CHANT_002-2a.3">聞君子舊矣，<lb/></seg>
<seg xml:id="CH2b1600_CHANT_002-2a.4">但人非豕鹿，<lb/></seg>
<seg xml:id="CH2b1600_CHANT_002-2a.5">轉加蓬逝。<lb/></seg>
<seg xml:id="CH2b1600_CHANT_002-2a.6">波駭雨散，<lb/></seg>
<seg xml:id="CH2b1600_CHANT_002-2a.7">動間山川。<lb/></seg>
<seg xml:id="CH2b1600_CHANT_002-2a.8">故無由交羽觴，<lb/></seg>
<seg xml:id="CH2b1600_CHANT_002-2a.9">薦雜佩。<lb/></seg>
<seg xml:id="CH2b1600_CHANT_002-2a.10">睨浮雲以搔首，<lb/></seg>
<seg xml:id="CH2b1600_CHANT_002-2a.11">臨清風而浩歌。<lb/></seg>
<seg xml:id="CH2b1600_CHANT_002-2a.12">變燧迴星，<lb/></seg>
<seg xml:id="CH2b1600_CHANT_002-2a.13">亦云勞止。<lb/></seg>
<seg xml:id="CH2b1600_CHANT_002-2a.14">○《藝文類聚》三十。<lb/></seg>
</p>
<p>
<seg xml:id="CH2b1600_CHANT_002-3a.1"><pb xml:id="CH2b1600_CHANT_002-3a" ed="CHANT" n="002-3a"/><lb/></seg>
<seg xml:id="CH2b1600_CHANT_002-3a.2">重答劉秣陵沼書<lb/></seg>
</p>
<p>
<seg xml:id="CH2b1600_CHANT_002-3a.3">〈重答劉秣陵沼書〉</seg>
</p>
<p>
<seg xml:id="CH2b1600_CHANT_002-3a.4">劉侯既重有斯難，<lb/></seg>
<seg xml:id="CH2b1600_CHANT_002-3a.5">值余有天倫之戚，<lb/></seg>
<seg xml:id="CH2b1600_CHANT_002-3a.6">竟未之致也。<lb/></seg>
<seg xml:id="CH2b1600_CHANT_002-3a.7">尋而此君長逝，<lb/></seg>
<seg xml:id="CH2b1600_CHANT_002-3a.8">化為異物，<lb/></seg>
<seg xml:id="CH2b1600_CHANT_002-3a.9">緒言餘論，<lb/></seg>
<seg xml:id="CH2b1600_CHANT_002-3a.10">蘊而莫傳。<lb/></seg>
<seg xml:id="CH2b1600_CHANT_002-3a.11">或有自其家得而示余者，<lb/></seg>
<seg xml:id="CH2b1600_CHANT_002-3a.12">余悲其音徽未沫，<lb/></seg>
<seg xml:id="CH2b1600_CHANT_002-3a.13">而其人已亡；<lb/></seg>
<seg xml:id="CH2b1600_CHANT_002-3a.14">青簡尚新，<lb/></seg>
<seg xml:id="CH2b1600_CHANT_002-3a.15">而宿草將列，<lb/></seg>
<seg xml:id="CH2b1600_CHANT_002-3a.16">泫然不知涕之無從也。<lb/></seg>
<seg xml:id="CH2b1600_CHANT_002-3a.17">雖隙駟不留，<lb/></seg>
<seg xml:id="CH2b1600_CHANT_002-3a.18">尺波電謝，<lb/></seg>
<seg xml:id="CH2b1600_CHANT_002-3a.19">而秋菊春蘭，<lb/></seg>
<seg xml:id="CH2b1600_CHANT_002-3a.20">英華靡絕，<lb/></seg>
<seg xml:id="CH2b1600_CHANT_002-3a.21">故存其梗概，<lb/></seg>
<seg xml:id="CH2b1600_CHANT_002-3a.22">更酬其旨。<lb/></seg>
<seg xml:id="CH2b1600_CHANT_002-3a.23">若使墨翟之言無爽，<lb/></seg>
<seg xml:id="CH2b1600_CHANT_002-3a.24">宣室之談有徵。<lb/></seg>
<seg xml:id="CH2b1600_CHANT_002-3a.25">冀東平之樹，<lb/></seg>
<seg xml:id="CH2b1600_CHANT_002-3a.26">望咸陽而西靡；<lb/></seg>
<seg xml:id="CH2b1600_CHANT_002-3a.27">蓋山之泉，<lb/></seg>
<seg xml:id="CH2b1600_CHANT_002-3a.28">聞絃歌而赴節。<lb/></seg>
<seg xml:id="CH2b1600_CHANT_002-3a.29">但懸劍空壟，<lb/></seg>
<seg xml:id="CH2b1600_CHANT_002-3a.30">有恨如何！<lb/></seg>
<seg xml:id="CH2b1600_CHANT_002-3a.31">○《文選》四十三。<lb/></seg>
<seg xml:id="CH2b1600_CHANT_002-3a.32">《梁書‧劉峻傳》。<lb/></seg>
<seg xml:id="CH2b1600_CHANT_002-3a.33">《藝文類聚》三十四。<lb/></seg>
</p>
<p>
<seg xml:id="CH2b1600_CHANT_002-4a.1"><pb xml:id="CH2b1600_CHANT_002-4a" ed="CHANT" n="002-4a"/><lb/></seg>
<seg xml:id="CH2b1600_CHANT_002-4a.2">〈與宋玉山元思書〉</seg>
</p>
<p>
<seg xml:id="CH2b1600_CHANT_002-4a.3">驅馬金張之館，<lb/></seg>
<seg xml:id="CH2b1600_CHANT_002-4a.4">飛蓋許史之廬，<lb/></seg>
<seg xml:id="CH2b1600_CHANT_002-4a.5">習匡鼎之說《詩》，<lb/></seg>
<seg xml:id="CH2b1600_CHANT_002-4a.6">騁揚雲之雕篆，<lb/></seg>
<seg xml:id="CH2b1600_CHANT_002-4a.7">賓徒波湧，<lb/></seg>
<seg xml:id="CH2b1600_CHANT_002-4a.8">輿輪靡息，<lb/></seg>
<seg xml:id="CH2b1600_CHANT_002-4a.9">當是時也，<lb/></seg>
<seg xml:id="CH2b1600_CHANT_002-4a.10">樂可言哉！<lb/></seg>
<seg xml:id="CH2b1600_CHANT_002-4a.11">然靜思夫君，<lb/></seg>
<seg xml:id="CH2b1600_CHANT_002-4a.12">愀焉軫歎。<lb/></seg>
<seg xml:id="CH2b1600_CHANT_002-4a.13">何則？<lb/></seg>
<seg xml:id="CH2b1600_CHANT_002-4a.14">方鑿圓枘，<lb/></seg>
<seg xml:id="CH2b1600_CHANT_002-4a.15">鉏鋙難從；<lb/></seg>
<seg xml:id="CH2b1600_CHANT_002-4a.16">翔鳥遊魚，<lb/></seg>
<seg xml:id="CH2b1600_CHANT_002-4a.17">蹉跎不狎。<lb/></seg>
<seg xml:id="CH2b1600_CHANT_002-4a.18">是以賈生懷琬琰而挫翮，<lb/></seg>
<seg xml:id="CH2b1600_CHANT_002-4a.19">馮子握璵璠而鎩羽。<lb/></seg>
<seg xml:id="CH2b1600_CHANT_002-4a.20">天誕英逸，<lb/></seg>
<seg xml:id="CH2b1600_CHANT_002-4a.21">獨擅民秀。<lb/></seg>
<seg xml:id="CH2b1600_CHANT_002-4a.22">心貞筠箭，<lb/></seg>
<seg xml:id="CH2b1600_CHANT_002-4a.23">德潤珪璋。<lb/></seg>
<seg xml:id="CH2b1600_CHANT_002-4a.24">信人□□水鏡，<lb/></seg>
<seg xml:id="CH2b1600_CHANT_002-4a.25">一性之鎔範。<lb/></seg>
<seg xml:id="CH2b1600_CHANT_002-4a.26">而荊南雅曲，<lb/></seg>
<seg xml:id="CH2b1600_CHANT_002-4a.27">高音鮮和；<lb/></seg>
<seg xml:id="CH2b1600_CHANT_002-4a.28">河西名驥，<lb/></seg>
<seg xml:id="CH2b1600_CHANT_002-4a.29">滅沒誰賞。<lb/></seg>
<seg xml:id="CH2b1600_CHANT_002-4a.30">故若先生者，<lb/></seg>
<seg xml:id="CH2b1600_CHANT_002-4a.31">進有三難，<lb/></seg>
<seg xml:id="CH2b1600_CHANT_002-4a.32">退有三樂。<lb/></seg>
<seg xml:id="CH2b1600_CHANT_002-4a.33">竊觀先生，<lb/></seg>
<seg xml:id="CH2b1600_CHANT_002-4a.34">未能鴻翔鸞起，<lb/></seg>
<seg xml:id="CH2b1600_CHANT_002-4a.35">騰霞躋漢；<lb/></seg>
<seg xml:id="CH2b1600_CHANT_002-4a.36">將由囿空桑麻，<lb/></seg>
<seg xml:id="CH2b1600_CHANT_002-4a.37">田無負郭，<lb/></seg>
<seg xml:id="CH2b1600_CHANT_002-4a.38">俛眉翕肩，<lb/></seg>
<seg xml:id="CH2b1600_CHANT_002-4a.39">以斯故爾。<lb/></seg>
<seg xml:id="CH2b1600_CHANT_002-4a.40">今賢弟賓從，<lb/></seg>
<seg xml:id="CH2b1600_CHANT_002-4a.41">抗鱗奮翼，<lb/></seg>
<seg xml:id="CH2b1600_CHANT_002-4a.42">或衣繡江塘，<lb/></seg>
<seg xml:id="CH2b1600_CHANT_002-4a.43">或鳴騶洛渚，<lb/></seg>
<seg xml:id="CH2b1600_CHANT_002-4a.44">連騎方驅，<lb/></seg>
<seg xml:id="CH2b1600_CHANT_002-4a.45">擊鍾乃食，<lb/></seg>
<seg xml:id="CH2b1600_CHANT_002-4a.46">萼跗若是，<lb/></seg>
<seg xml:id="CH2b1600_CHANT_002-4a.47">吾子復何憂哉！<lb/></seg>
<seg xml:id="CH2b1600_CHANT_002-4a.48">唯當纂兩仲之微迹，<lb/></seg>
<seg xml:id="CH2b1600_CHANT_002-4a.49">襲二疏之風流，<lb/></seg>
<seg xml:id="CH2b1600_CHANT_002-4a.50">生與漁父同僖，<lb/></seg>
<seg xml:id="CH2b1600_CHANT_002-4a.51">死葬要離墓側。<lb/></seg>
<seg xml:id="CH2b1600_CHANT_002-4a.52">金石可碎，<lb/></seg>
<seg xml:id="CH2b1600_CHANT_002-4a.53">聲華無寂，<lb/></seg>
<seg xml:id="CH2b1600_CHANT_002-4a.54">斯道坦坦，<lb/></seg>
<seg xml:id="CH2b1600_CHANT_002-4a.55">先生幸其勗與。<lb/></seg>
<seg xml:id="CH2b1600_CHANT_002-4a.56">○《藝文類聚》三十七。<lb/></seg>
</p>
<p>
<seg xml:id="CH2b1600_CHANT_002-5a.1"><pb xml:id="CH2b1600_CHANT_002-5a" ed="CHANT" n="002-5a"/><lb/></seg>
<seg xml:id="CH2b1600_CHANT_002-5a.2">〈荅劉之遴借類苑書〉</seg>
</p>
<p>
<seg xml:id="CH2b1600_CHANT_002-5a.3">九冬有隙，<lb/></seg>
<seg xml:id="CH2b1600_CHANT_002-5a.4">三餘暇時，<lb/></seg>
<seg xml:id="CH2b1600_CHANT_002-5a.5">多遊書圃，<lb/></seg>
<seg xml:id="CH2b1600_CHANT_002-5a.6">代樹萱蘇。<lb/></seg>
<seg xml:id="CH2b1600_CHANT_002-5a.7">若夫采亹亹於緗紈，<lb/></seg>
<seg xml:id="CH2b1600_CHANT_002-5a.8">閱微言於殘竹，<lb/></seg>
<seg xml:id="CH2b1600_CHANT_002-5a.9">嗢飫膏液，<lb/></seg>
<seg xml:id="CH2b1600_CHANT_002-5a.10">咀嚼英華，<lb/></seg>
<seg xml:id="CH2b1600_CHANT_002-5a.11">不知地之為輿，<lb/></seg>
<seg xml:id="CH2b1600_CHANT_002-5a.12">天之為蓋，<lb/></seg>
<seg xml:id="CH2b1600_CHANT_002-5a.13">靡測迴塘，<lb/></seg>
<seg xml:id="CH2b1600_CHANT_002-5a.14">莫辨輿馬，<lb/></seg>
<seg xml:id="CH2b1600_CHANT_002-5a.15">烏足以言乎！<lb/></seg>
<seg xml:id="CH2b1600_CHANT_002-5a.16">是用周流墳素，<lb/></seg>
<seg xml:id="CH2b1600_CHANT_002-5a.17">詳觀圖諜，<lb/></seg>
<seg xml:id="CH2b1600_CHANT_002-5a.18">搦管聯冊，<lb/></seg>
<seg xml:id="CH2b1600_CHANT_002-5a.19">纂茲英奇。<lb/></seg>
<seg xml:id="CH2b1600_CHANT_002-5a.20">蛩蛩之謀，<lb/></seg>
<seg xml:id="CH2b1600_CHANT_002-5a.21">止於善草；<lb/></seg>
<seg xml:id="CH2b1600_CHANT_002-5a.22">周周之計，<lb/></seg>
<seg xml:id="CH2b1600_CHANT_002-5a.23">利在銜翼。<lb/></seg>
<seg xml:id="CH2b1600_CHANT_002-5a.24">故鳩集斯文，<lb/></seg>
<seg xml:id="CH2b1600_CHANT_002-5a.25">蓋自綴其漏耳，<lb/></seg>
<seg xml:id="CH2b1600_CHANT_002-5a.26">豈冀藏山之石，<lb/></seg>
<seg xml:id="CH2b1600_CHANT_002-5a.27">播於士大夫哉！<lb/></seg>
<seg xml:id="CH2b1600_CHANT_002-5a.28">○《藝文類聚》五十八。<lb/></seg>
</p>
<p>
<seg xml:id="CH2b1600_CHANT_002-6a.1"><pb xml:id="CH2b1600_CHANT_002-6a" ed="CHANT" n="002-6a"/><lb/></seg>
<seg xml:id="CH2b1600_CHANT_002-6a.2">〈與諸弟書〉</seg>
</p>
<p>
<seg xml:id="CH2b1600_CHANT_002-6a.3">任既假以吹噓，<lb/></seg>
<seg xml:id="CH2b1600_CHANT_002-6a.4">各登清貫。<lb/></seg>
<seg xml:id="CH2b1600_CHANT_002-6a.5">任云亡未幾，<lb/></seg>
<seg xml:id="CH2b1600_CHANT_002-6a.6">子姪漂流溝渠，<lb/></seg>
<seg xml:id="CH2b1600_CHANT_002-6a.7">洽等視之，<lb/></seg>
<seg xml:id="CH2b1600_CHANT_002-6a.8">悠然不相存贍。<lb/></seg>
<seg xml:id="CH2b1600_CHANT_002-6a.9">平原劉峻疾其苟且，<lb/></seg>
<seg xml:id="CH2b1600_CHANT_002-6a.10">乃廣朱公叔《絕交論》焉。<lb/></seg>
<seg xml:id="CH2b1600_CHANT_002-6a.11">○《文選》五十五、《廣絕交論》注。<lb/></seg>
</p>
<p>
<seg xml:id="CH2b1600_CHANT_002-7a.1"><pb xml:id="CH2b1600_CHANT_002-7a" ed="CHANT" n="002-7a"/><lb/></seg>
<seg xml:id="CH2b1600_CHANT_002-7a.2">與何炯書稱劉訏劉歊<lb/></seg>
</p>
<p>
<seg xml:id="CH2b1600_CHANT_002-7a.3">〈與何炯書稱劉訏劉歊〉</seg>
</p>
<p>
<seg xml:id="CH2b1600_CHANT_002-7a.4">訏超超越俗，<lb/></seg>
<seg xml:id="CH2b1600_CHANT_002-7a.5">如天半朱霞。<lb/></seg>
<seg xml:id="CH2b1600_CHANT_002-7a.6">歊矯矯出塵，<lb/></seg>
<seg xml:id="CH2b1600_CHANT_002-7a.7">如雲中白鶴。<lb/></seg>
<seg xml:id="CH2b1600_CHANT_002-7a.8">皆儉歲之粱稷，<lb/></seg>
<seg xml:id="CH2b1600_CHANT_002-7a.9">寒年之纖纊。<lb/></seg>
<seg xml:id="CH2b1600_CHANT_002-7a.10">○《南史》四十九《劉訏傳》。<lb/></seg>
<seg xml:id="CH2b1600_CHANT_002-7a.11">族祖孝標與書稱之。<lb/></seg>
</p>
<p>
<seg xml:id="CH2b1600_CHANT_002-8a.1"><pb xml:id="CH2b1600_CHANT_002-8a" ed="CHANT" n="002-8a"/><lb/></seg>
<seg xml:id="CH2b1600_CHANT_002-8a.2">〈與舉法師書〉</seg>
</p>
<p>
<seg xml:id="CH2b1600_CHANT_002-8a.3">聞諸行李，<lb/></seg>
<seg xml:id="CH2b1600_CHANT_002-8a.4">高談徽德，<lb/></seg>
<seg xml:id="CH2b1600_CHANT_002-8a.5">逖聽風聲，<lb/></seg>
<seg xml:id="CH2b1600_CHANT_002-8a.6">心飛魂竦，<lb/></seg>
<seg xml:id="CH2b1600_CHANT_002-8a.7">無異蘄仙之望石髓，<lb/></seg>
<seg xml:id="CH2b1600_CHANT_002-8a.8">太陰之思龍燭。<lb/></seg>
<seg xml:id="CH2b1600_CHANT_002-8a.9">蒼星昏昊，<lb/></seg>
<seg xml:id="CH2b1600_CHANT_002-8a.10">涼雲送秋，<lb/></seg>
<seg xml:id="CH2b1600_CHANT_002-8a.11">道勝則肥，<lb/></seg>
<seg xml:id="CH2b1600_CHANT_002-8a.12">固應頤攝。<lb/></seg>
<seg xml:id="CH2b1600_CHANT_002-8a.13">衣裳虹蜺，<lb/></seg>
<seg xml:id="CH2b1600_CHANT_002-8a.14">帷幕霄露。<lb/></seg>
<seg xml:id="CH2b1600_CHANT_002-8a.15">餌黃菊之落蕊，<lb/></seg>
<seg xml:id="CH2b1600_CHANT_002-8a.16">酌清㵎之毖流，<lb/></seg>
<seg xml:id="CH2b1600_CHANT_002-8a.17">旦候歸雁晨鳧，<lb/></seg>
<seg xml:id="CH2b1600_CHANT_002-8a.18">暮聽羈雌獨鶴。<lb/></seg>
<seg xml:id="CH2b1600_CHANT_002-8a.19">神彯彯爾，<lb/></seg>
<seg xml:id="CH2b1600_CHANT_002-8a.20">蓋象蕭史之騎鳴鳳，<lb/></seg>
<seg xml:id="CH2b1600_CHANT_002-8a.21">列子之御長風；<lb/></seg>
<seg xml:id="CH2b1600_CHANT_002-8a.22">雖荊卿旁若無人，<lb/></seg>
<seg xml:id="CH2b1600_CHANT_002-8a.23">孝然堅臥冰雪，<lb/></seg>
<seg xml:id="CH2b1600_CHANT_002-8a.24">沈沈隱隱，<lb/></seg>
<seg xml:id="CH2b1600_CHANT_002-8a.25">何以尚之哉！<lb/></seg>
<seg xml:id="CH2b1600_CHANT_002-8a.26">至於馳騖經囿，<lb/></seg>
<seg xml:id="CH2b1600_CHANT_002-8a.27">翱翔書圃，<lb/></seg>
<seg xml:id="CH2b1600_CHANT_002-8a.28">極龍宮之妙典，<lb/></seg>
<seg xml:id="CH2b1600_CHANT_002-8a.29">殫石室之鴻記，<lb/></seg>
<seg xml:id="CH2b1600_CHANT_002-8a.30">道生伏其天真，<lb/></seg>
<seg xml:id="CH2b1600_CHANT_002-8a.31">曼倩謝其辨物。<lb/></seg>
<seg xml:id="CH2b1600_CHANT_002-8a.32">若乃習是童子，<lb/></seg>
<seg xml:id="CH2b1600_CHANT_002-8a.33">措志雕蟲，<lb/></seg>
<seg xml:id="CH2b1600_CHANT_002-8a.34">藻思內流，<lb/></seg>
<seg xml:id="CH2b1600_CHANT_002-8a.35">英華外發；<lb/></seg>
<seg xml:id="CH2b1600_CHANT_002-8a.36">葳蕤秋竹，<lb/></seg>
<seg xml:id="CH2b1600_CHANT_002-8a.37">照曜春松，<lb/></seg>
<seg xml:id="CH2b1600_CHANT_002-8a.38">《爵頌》息明珠之譽，<lb/></seg>
<seg xml:id="CH2b1600_CHANT_002-8a.39">《長門》濫黃金之賞。<lb/></seg>
<seg xml:id="CH2b1600_CHANT_002-8a.40">盛矣美矣，<lb/></seg>
<seg xml:id="CH2b1600_CHANT_002-8a.41">煥其麗乎！<lb/></seg>
<seg xml:id="CH2b1600_CHANT_002-8a.42">昔旅浙河，<lb/></seg>
<seg xml:id="CH2b1600_CHANT_002-8a.43">嘗觀組繢，<lb/></seg>
<seg xml:id="CH2b1600_CHANT_002-8a.44">不覺紙爇筆焚，<lb/></seg>
<seg xml:id="CH2b1600_CHANT_002-8a.45">魂魄斯盡。<lb/></seg>
<seg xml:id="CH2b1600_CHANT_002-8a.46">自茲厥後，<lb/></seg>
<seg xml:id="CH2b1600_CHANT_002-8a.47">兩絕珪璧，<lb/></seg>
<seg xml:id="CH2b1600_CHANT_002-8a.48">意睠睠於菁華，<lb/></seg>
<seg xml:id="CH2b1600_CHANT_002-8a.49">腸迴迴於九折。<lb/></seg>
<seg xml:id="CH2b1600_CHANT_002-8a.50">夫日御停照，<lb/></seg>
<seg xml:id="CH2b1600_CHANT_002-8a.51">不踰隙穴；<lb/></seg>
<seg xml:id="CH2b1600_CHANT_002-8a.52">海若濆湧，<lb/></seg>
<seg xml:id="CH2b1600_CHANT_002-8a.53">莫限隈嵎。<lb/></seg>
<seg xml:id="CH2b1600_CHANT_002-8a.54">以玉抵鵲，<lb/></seg>
<seg xml:id="CH2b1600_CHANT_002-8a.55">幸傳餘寶，<lb/></seg>
<seg xml:id="CH2b1600_CHANT_002-8a.56">冀閱清徽，<lb/></seg>
<seg xml:id="CH2b1600_CHANT_002-8a.57">用瘳眩疾。<lb/></seg>
<seg xml:id="CH2b1600_CHANT_002-8a.58">然越民非鬻冠之所，<lb/></seg>
<seg xml:id="CH2b1600_CHANT_002-8a.59">齊國豈奏《韶》之地，<lb/></seg>
<seg xml:id="CH2b1600_CHANT_002-8a.60">望與其進，<lb/></seg>
<seg xml:id="CH2b1600_CHANT_002-8a.61">無貽責焉。<lb/></seg>
<seg xml:id="CH2b1600_CHANT_002-8a.62">○《釋藏》輕九。<lb/></seg>
<seg xml:id="CH2b1600_CHANT_002-8a.63">《廣宏明集》二十四。<lb/></seg>
</p>
<p>
<seg xml:id="CH2b1600_CHANT_002-9a.1"><pb xml:id="CH2b1600_CHANT_002-9a" ed="CHANT" n="002-9a"/><lb/></seg>
<seg xml:id="CH2b1600_CHANT_002-9a.2">辯命論并序<lb/></seg>
</p>
<p>
<seg xml:id="CH2b1600_CHANT_002-9a.3">〈辯命論〉并序</seg>
</p>
<p>
<seg xml:id="CH2b1600_CHANT_002-9a.4">主上嘗與諸名賢言及管輅，<lb/></seg>
<seg xml:id="CH2b1600_CHANT_002-9a.5">歎其有奇才而位不達。<lb/></seg>
<seg xml:id="CH2b1600_CHANT_002-9a.6">時有在赤墀之下，<lb/></seg>
<seg xml:id="CH2b1600_CHANT_002-9a.7">豫聞斯議，<lb/></seg>
<seg xml:id="CH2b1600_CHANT_002-9a.8">歸以告余。<lb/></seg>
<seg xml:id="CH2b1600_CHANT_002-9a.9">余謂士之窮通，<lb/></seg>
<seg xml:id="CH2b1600_CHANT_002-9a.10">無非命也。<lb/></seg>
<seg xml:id="CH2b1600_CHANT_002-9a.11">故謹述天旨，<lb/></seg>
<seg xml:id="CH2b1600_CHANT_002-9a.12">因言其致云。<lb/></seg>
</p>
<p>
<seg xml:id="CH2b1600_CHANT_002-10a.1"><pb xml:id="CH2b1600_CHANT_002-10a" ed="CHANT" n="002-10a"/><lb/></seg>
<seg xml:id="CH2b1600_CHANT_002-10a.2">臣觀管輅天才英偉，<lb/></seg>
<seg xml:id="CH2b1600_CHANT_002-10a.3">珪璋特秀，<lb/></seg>
<seg xml:id="CH2b1600_CHANT_002-10a.4">實海內之名傑，<lb/></seg>
<seg xml:id="CH2b1600_CHANT_002-10a.5">豈日者卜祝之流乎？<lb/></seg>
<seg xml:id="CH2b1600_CHANT_002-10a.6">而官止少府丞，<lb/></seg>
<seg xml:id="CH2b1600_CHANT_002-10a.7">年終四十八，<lb/></seg>
<seg xml:id="CH2b1600_CHANT_002-10a.8">天之報施，<lb/></seg>
<seg xml:id="CH2b1600_CHANT_002-10a.9">何其寡與！<lb/></seg>
<seg xml:id="CH2b1600_CHANT_002-10a.10">然則高才而無貴仕，<lb/></seg>
<seg xml:id="CH2b1600_CHANT_002-10a.11">饕餮而居大位，<lb/></seg>
<seg xml:id="CH2b1600_CHANT_002-10a.12">自古所歎，<lb/></seg>
<seg xml:id="CH2b1600_CHANT_002-10a.13">焉獨公明而已哉！<lb/></seg>
<seg xml:id="CH2b1600_CHANT_002-10a.14">故性命之道，<lb/></seg>
<seg xml:id="CH2b1600_CHANT_002-10a.15">窮通之數，<lb/></seg>
<seg xml:id="CH2b1600_CHANT_002-10a.16">夭閼紛綸，<lb/></seg>
<seg xml:id="CH2b1600_CHANT_002-10a.17">莫知其辯。<lb/></seg>
<seg xml:id="CH2b1600_CHANT_002-10a.18">仲任蔽其源，<lb/></seg>
<seg xml:id="CH2b1600_CHANT_002-10a.19">子長闡其惑。<lb/></seg>
<seg xml:id="CH2b1600_CHANT_002-10a.20">至於鶡冠甕牖，<lb/></seg>
<seg xml:id="CH2b1600_CHANT_002-10a.21">必以懸天有期；<lb/></seg>
<seg xml:id="CH2b1600_CHANT_002-10a.22">鼎貴高門，<lb/></seg>
<seg xml:id="CH2b1600_CHANT_002-10a.23">則曰唯人所召。<lb/></seg>
<seg xml:id="CH2b1600_CHANT_002-10a.24">譊譊讙咋，<lb/></seg>
<seg xml:id="CH2b1600_CHANT_002-10a.25">異端斯起。<lb/></seg>
<seg xml:id="CH2b1600_CHANT_002-10a.26">蕭遠論其本而不暢其流，<lb/></seg>
<seg xml:id="CH2b1600_CHANT_002-10a.27">子玄語其流而未詳其本。<lb/></seg>
<seg xml:id="CH2b1600_CHANT_002-10a.28">嘗試言之曰：<lb/></seg>
<seg xml:id="CH2b1600_CHANT_002-10a.29">夫通生萬物，<lb/></seg>
<seg xml:id="CH2b1600_CHANT_002-10a.30">則謂之道；<lb/></seg>
<seg xml:id="CH2b1600_CHANT_002-10a.31">生而無主，<lb/></seg>
<seg xml:id="CH2b1600_CHANT_002-10a.32">謂之自然。<lb/></seg>
<seg xml:id="CH2b1600_CHANT_002-10a.33">自然者，<lb/></seg>
<seg xml:id="CH2b1600_CHANT_002-10a.34">物見其然，<lb/></seg>
<seg xml:id="CH2b1600_CHANT_002-10a.35">不知所以然；<lb/></seg>
<seg xml:id="CH2b1600_CHANT_002-10a.36">同焉皆得，<lb/></seg>
<seg xml:id="CH2b1600_CHANT_002-10a.37">不知所以得。<lb/></seg>
<seg xml:id="CH2b1600_CHANT_002-10a.38">鼓動陶鑄而不為功，<lb/></seg>
<seg xml:id="CH2b1600_CHANT_002-10a.39">庶類混成而非其力。<lb/></seg>
<seg xml:id="CH2b1600_CHANT_002-10a.40">生之無亭毒之心，<lb/></seg>
<seg xml:id="CH2b1600_CHANT_002-10a.41">死之豈虔劉之志。<lb/></seg>
<seg xml:id="CH2b1600_CHANT_002-10a.42">墜之淵泉非其怒，<lb/></seg>
<seg xml:id="CH2b1600_CHANT_002-10a.43">升之霄漢非其悅。<lb/></seg>
<seg xml:id="CH2b1600_CHANT_002-10a.44">蕩乎大乎，<lb/></seg>
<seg xml:id="CH2b1600_CHANT_002-10a.45">萬寶以之化；<lb/></seg>
<seg xml:id="CH2b1600_CHANT_002-10a.46">確乎純乎，<lb/></seg>
<seg xml:id="CH2b1600_CHANT_002-10a.47">一化而不易。<lb/></seg>
<seg xml:id="CH2b1600_CHANT_002-10a.48">化而不易，<lb/></seg>
<seg xml:id="CH2b1600_CHANT_002-10a.49">則謂之命。<lb/></seg>
<seg xml:id="CH2b1600_CHANT_002-10a.50">命也者，<lb/></seg>
<seg xml:id="CH2b1600_CHANT_002-10a.51">自天之命也。<lb/></seg>
<seg xml:id="CH2b1600_CHANT_002-10a.52">定於冥兆，<lb/></seg>
<seg xml:id="CH2b1600_CHANT_002-10a.53">終然不變。<lb/></seg>
<seg xml:id="CH2b1600_CHANT_002-10a.54">鬼神莫能預，<lb/></seg>
<seg xml:id="CH2b1600_CHANT_002-10a.55">聖哲不能謀。<lb/></seg>
<seg xml:id="CH2b1600_CHANT_002-10a.56">觸山之力無以抗，<lb/></seg>
<seg xml:id="CH2b1600_CHANT_002-10a.57">倒日之誠弗能感。<lb/></seg>
<seg xml:id="CH2b1600_CHANT_002-10a.58">短則不可緩之於寸陰，<lb/></seg>
<seg xml:id="CH2b1600_CHANT_002-10a.59">長則不可急之於箭漏。<lb/></seg>
<seg xml:id="CH2b1600_CHANT_002-10a.60">至德未能踰，<lb/></seg>
<seg xml:id="CH2b1600_CHANT_002-10a.61">上智所不免。<lb/></seg>
<seg xml:id="CH2b1600_CHANT_002-10a.62">是以放勛之世，<lb/></seg>
<seg xml:id="CH2b1600_CHANT_002-10a.63">浩浩襄陵；<lb/></seg>
<seg xml:id="CH2b1600_CHANT_002-10a.64">天乙之時，<lb/></seg>
<seg xml:id="CH2b1600_CHANT_002-10a.65">焦金流石。<lb/></seg>
<seg xml:id="CH2b1600_CHANT_002-10a.66">文公𨆫其尾，<lb/></seg>
<seg xml:id="CH2b1600_CHANT_002-10a.67">宣尼絕其糧。<lb/></seg>
<seg xml:id="CH2b1600_CHANT_002-10a.68">顏回敗其叢蘭，<lb/></seg>
<seg xml:id="CH2b1600_CHANT_002-10a.69">冉耕歌其《芣苡》。<lb/></seg>
<seg xml:id="CH2b1600_CHANT_002-10a.70">夷、叔斃淑媛之言，<lb/></seg>
<seg xml:id="CH2b1600_CHANT_002-10a.71">子輿困臧倉之訴。<lb/></seg>
<seg xml:id="CH2b1600_CHANT_002-10a.72">聖賢且猶若此，<lb/></seg>
<seg xml:id="CH2b1600_CHANT_002-10a.73">而況庸庸者乎！<lb/></seg>
<seg xml:id="CH2b1600_CHANT_002-10a.74">至乃伍員浮尸於江流，<lb/></seg>
<seg xml:id="CH2b1600_CHANT_002-10a.75">三閭沈骸於湘渚，<lb/></seg>
<seg xml:id="CH2b1600_CHANT_002-10a.76">賈大夫沮志於長沙，<lb/></seg>
<seg xml:id="CH2b1600_CHANT_002-10a.77">馮都尉皓髮於郎署。<lb/></seg>
<seg xml:id="CH2b1600_CHANT_002-10a.78">君山鴻漸，<lb/></seg>
<seg xml:id="CH2b1600_CHANT_002-10a.79">鎩羽儀於高雲；<lb/></seg>
<seg xml:id="CH2b1600_CHANT_002-10a.80">敬通鳳起，<lb/></seg>
<seg xml:id="CH2b1600_CHANT_002-10a.81">摧迅翮於風穴。<lb/></seg>
<seg xml:id="CH2b1600_CHANT_002-10a.82">此豈才不足而行有遺哉！<lb/></seg>
</p>
<p>
<seg xml:id="CH2b1600_CHANT_002-11a.1"><pb xml:id="CH2b1600_CHANT_002-11a" ed="CHANT" n="002-11a"/><lb/></seg>
<seg xml:id="CH2b1600_CHANT_002-11a.2">近世有沛國劉瓛，<lb/></seg>
<seg xml:id="CH2b1600_CHANT_002-11a.3">瓛弟璡，<lb/></seg>
<seg xml:id="CH2b1600_CHANT_002-11a.4">並一時之秀士也。<lb/></seg>
<seg xml:id="CH2b1600_CHANT_002-11a.5">瓛則關西孔子，<lb/></seg>
<seg xml:id="CH2b1600_CHANT_002-11a.6">通涉六經，<lb/></seg>
<seg xml:id="CH2b1600_CHANT_002-11a.7">循循善誘，<lb/></seg>
<seg xml:id="CH2b1600_CHANT_002-11a.8">服膺儒行。<lb/></seg>
<seg xml:id="CH2b1600_CHANT_002-11a.9">璡則志烈秋霜，<lb/></seg>
<seg xml:id="CH2b1600_CHANT_002-11a.10">心貞崑玉，<lb/></seg>
<seg xml:id="CH2b1600_CHANT_002-11a.11">亭亭高竦，<lb/></seg>
<seg xml:id="CH2b1600_CHANT_002-11a.12">不雜風塵。<lb/></seg>
<seg xml:id="CH2b1600_CHANT_002-11a.13">皆毓德於衡門，<lb/></seg>
<seg xml:id="CH2b1600_CHANT_002-11a.14">並馳聲於天地。<lb/></seg>
<seg xml:id="CH2b1600_CHANT_002-11a.15">而官有微於侍郎，<lb/></seg>
<seg xml:id="CH2b1600_CHANT_002-11a.16">位不登於執戟，<lb/></seg>
<seg xml:id="CH2b1600_CHANT_002-11a.17">相次殂落，<lb/></seg>
<seg xml:id="CH2b1600_CHANT_002-11a.18">宗祀無饗。<lb/></seg>
<seg xml:id="CH2b1600_CHANT_002-11a.19">因斯兩賢，<lb/></seg>
<seg xml:id="CH2b1600_CHANT_002-11a.20">以言古則：<lb/></seg>
<seg xml:id="CH2b1600_CHANT_002-11a.21">昔之玉質金相，<lb/></seg>
<seg xml:id="CH2b1600_CHANT_002-11a.22">英髦秀達，<lb/></seg>
<seg xml:id="CH2b1600_CHANT_002-11a.23">皆擯斥於當年，<lb/></seg>
<seg xml:id="CH2b1600_CHANT_002-11a.24">韞奇才而莫用，<lb/></seg>
<seg xml:id="CH2b1600_CHANT_002-11a.25">候草木以共彫，<lb/></seg>
<seg xml:id="CH2b1600_CHANT_002-11a.26">與麋鹿而同死，<lb/></seg>
<seg xml:id="CH2b1600_CHANT_002-11a.27">膏塗平原，<lb/></seg>
<seg xml:id="CH2b1600_CHANT_002-11a.28">骨填川谷，<lb/></seg>
<seg xml:id="CH2b1600_CHANT_002-11a.29">湮滅而無聞者，<lb/></seg>
<seg xml:id="CH2b1600_CHANT_002-11a.30">豈可勝道哉！<lb/></seg>
<seg xml:id="CH2b1600_CHANT_002-11a.31">此則宰衡之與皁隸，<lb/></seg>
<seg xml:id="CH2b1600_CHANT_002-11a.32">容、彭之與殤子，<lb/></seg>
<seg xml:id="CH2b1600_CHANT_002-11a.33">猗頓之與黔婁，<lb/></seg>
<seg xml:id="CH2b1600_CHANT_002-11a.34">陽文之與敦洽，<lb/></seg>
<seg xml:id="CH2b1600_CHANT_002-11a.35">咸得之於自然，<lb/></seg>
<seg xml:id="CH2b1600_CHANT_002-11a.36">不假道於才智。<lb/></seg>
<seg xml:id="CH2b1600_CHANT_002-11a.37">故曰「死生有命，<lb/></seg>
<seg xml:id="CH2b1600_CHANT_002-11a.38">富貴在天」，<lb/></seg>
<seg xml:id="CH2b1600_CHANT_002-11a.39">其斯之謂矣。<lb/></seg>
</p>
<p>
<seg xml:id="CH2b1600_CHANT_002-12a.1"><pb xml:id="CH2b1600_CHANT_002-12a" ed="CHANT" n="002-12a"/><lb/></seg>
<seg xml:id="CH2b1600_CHANT_002-12a.2">然命體周流，<lb/></seg>
<seg xml:id="CH2b1600_CHANT_002-12a.3">變化非一，<lb/></seg>
<seg xml:id="CH2b1600_CHANT_002-12a.4">或先號後笑，<lb/></seg>
<seg xml:id="CH2b1600_CHANT_002-12a.5">或始吉終凶，<lb/></seg>
<seg xml:id="CH2b1600_CHANT_002-12a.6">或不召自來，<lb/></seg>
<seg xml:id="CH2b1600_CHANT_002-12a.7">或因人以濟。<lb/></seg>
<seg xml:id="CH2b1600_CHANT_002-12a.8">交錯糾紛，<lb/></seg>
<seg xml:id="CH2b1600_CHANT_002-12a.9">迴還倚伏，<lb/></seg>
<seg xml:id="CH2b1600_CHANT_002-12a.10">非可以一理徵，<lb/></seg>
<seg xml:id="CH2b1600_CHANT_002-12a.11">非可以一途驗，<lb/></seg>
<seg xml:id="CH2b1600_CHANT_002-12a.12">而其道密微，<lb/></seg>
<seg xml:id="CH2b1600_CHANT_002-12a.13">寂寥忽慌，<lb/></seg>
<seg xml:id="CH2b1600_CHANT_002-12a.14">無形可以見，<lb/></seg>
<seg xml:id="CH2b1600_CHANT_002-12a.15">無聲可以聞。<lb/></seg>
<seg xml:id="CH2b1600_CHANT_002-12a.16">必御物以效靈，<lb/></seg>
<seg xml:id="CH2b1600_CHANT_002-12a.17">亦憑人而成象，<lb/></seg>
<seg xml:id="CH2b1600_CHANT_002-12a.18">譬天王之冕旒，<lb/></seg>
<seg xml:id="CH2b1600_CHANT_002-12a.19">任百官以司職。<lb/></seg>
<seg xml:id="CH2b1600_CHANT_002-12a.20">而惑者覩湯、武之龍躍，<lb/></seg>
<seg xml:id="CH2b1600_CHANT_002-12a.21">謂龕亂在神功；<lb/></seg>
<seg xml:id="CH2b1600_CHANT_002-12a.22">聞孔、墨之挺生，<lb/></seg>
<seg xml:id="CH2b1600_CHANT_002-12a.23">謂英睿擅奇響；<lb/></seg>
<seg xml:id="CH2b1600_CHANT_002-12a.24">視彭、韓之豹變，<lb/></seg>
<seg xml:id="CH2b1600_CHANT_002-12a.25">謂鷙猛致人爵；<lb/></seg>
<seg xml:id="CH2b1600_CHANT_002-12a.26">見張、桓之朱紱，<lb/></seg>
<seg xml:id="CH2b1600_CHANT_002-12a.27">謂明經拾青紫。<lb/></seg>
<seg xml:id="CH2b1600_CHANT_002-12a.28">豈知有力者運之而趨乎？<lb/></seg>
<seg xml:id="CH2b1600_CHANT_002-12a.29">故言而非命，<lb/></seg>
<seg xml:id="CH2b1600_CHANT_002-12a.30">有六蔽焉爾。<lb/></seg>
<seg xml:id="CH2b1600_CHANT_002-12a.31">請陳其梗概：<lb/></seg>
</p>
<p>
<seg xml:id="CH2b1600_CHANT_002-13a.1"><pb xml:id="CH2b1600_CHANT_002-13a" ed="CHANT" n="002-13a"/><lb/></seg>
<seg xml:id="CH2b1600_CHANT_002-13a.2">夫靡顏膩理，<lb/></seg>
<seg xml:id="CH2b1600_CHANT_002-13a.3">哆噅顣額，<lb/></seg>
<seg xml:id="CH2b1600_CHANT_002-13a.4">形之異也；<lb/></seg>
<seg xml:id="CH2b1600_CHANT_002-13a.5">朝秀晨終，<lb/></seg>
<seg xml:id="CH2b1600_CHANT_002-13a.6">龜鵠千歲，<lb/></seg>
<seg xml:id="CH2b1600_CHANT_002-13a.7">年之殊也；<lb/></seg>
<seg xml:id="CH2b1600_CHANT_002-13a.8">聞言如響，<lb/></seg>
<seg xml:id="CH2b1600_CHANT_002-13a.9">智昏菽麥，<lb/></seg>
<seg xml:id="CH2b1600_CHANT_002-13a.10">神之辨也。<lb/></seg>
<seg xml:id="CH2b1600_CHANT_002-13a.11">固知三者定乎造化，<lb/></seg>
<seg xml:id="CH2b1600_CHANT_002-13a.12">榮辱之境，<lb/></seg>
<seg xml:id="CH2b1600_CHANT_002-13a.13">獨曰由人，<lb/></seg>
<seg xml:id="CH2b1600_CHANT_002-13a.14">是知二五而未識於十。<lb/></seg>
<seg xml:id="CH2b1600_CHANT_002-13a.15">其蔽一也。<lb/></seg>
<seg xml:id="CH2b1600_CHANT_002-13a.16">龍犀日角，<lb/></seg>
<seg xml:id="CH2b1600_CHANT_002-13a.17">帝王之表；<lb/></seg>
<seg xml:id="CH2b1600_CHANT_002-13a.18">河目龜文，<lb/></seg>
<seg xml:id="CH2b1600_CHANT_002-13a.19">公侯之相。<lb/></seg>
<seg xml:id="CH2b1600_CHANT_002-13a.20">撫鏡知其將刑，<lb/></seg>
<seg xml:id="CH2b1600_CHANT_002-13a.21">壓紐顯其膺錄。<lb/></seg>
<seg xml:id="CH2b1600_CHANT_002-13a.22">星虹樞電，<lb/></seg>
<seg xml:id="CH2b1600_CHANT_002-13a.23">昭聖德之符；<lb/></seg>
<seg xml:id="CH2b1600_CHANT_002-13a.24">夜哭聚雲，<lb/></seg>
<seg xml:id="CH2b1600_CHANT_002-13a.25">鬱興王之瑞。<lb/></seg>
<seg xml:id="CH2b1600_CHANT_002-13a.26">皆兆發於前期，<lb/></seg>
<seg xml:id="CH2b1600_CHANT_002-13a.27">渙汗於後葉。<lb/></seg>
<seg xml:id="CH2b1600_CHANT_002-13a.28">若謂驅貔虎，<lb/></seg>
<seg xml:id="CH2b1600_CHANT_002-13a.29">奮尺劍，<lb/></seg>
<seg xml:id="CH2b1600_CHANT_002-13a.30">入紫微，<lb/></seg>
<seg xml:id="CH2b1600_CHANT_002-13a.31">升帝道，<lb/></seg>
<seg xml:id="CH2b1600_CHANT_002-13a.32">則未達窅冥之情，<lb/></seg>
<seg xml:id="CH2b1600_CHANT_002-13a.33">未測神明之數。<lb/></seg>
<seg xml:id="CH2b1600_CHANT_002-13a.34">其蔽二也。<lb/></seg>
<seg xml:id="CH2b1600_CHANT_002-13a.35">空桑之里，<lb/></seg>
<seg xml:id="CH2b1600_CHANT_002-13a.36">變成洪川；<lb/></seg>
<seg xml:id="CH2b1600_CHANT_002-13a.37">歷陽之都，<lb/></seg>
<seg xml:id="CH2b1600_CHANT_002-13a.38">化為魚鼈。<lb/></seg>
<seg xml:id="CH2b1600_CHANT_002-13a.39">楚師屠漢卒，<lb/></seg>
<seg xml:id="CH2b1600_CHANT_002-13a.40">睢河鯁其流；<lb/></seg>
<seg xml:id="CH2b1600_CHANT_002-13a.41">秦人坑趙士，<lb/></seg>
<seg xml:id="CH2b1600_CHANT_002-13a.42">沸聲若雷震。<lb/></seg>
<seg xml:id="CH2b1600_CHANT_002-13a.43">火炎崑嶽，<lb/></seg>
<seg xml:id="CH2b1600_CHANT_002-13a.44">礫石與琬琰俱焚；<lb/></seg>
<seg xml:id="CH2b1600_CHANT_002-13a.45">嚴霜夜零，<lb/></seg>
<seg xml:id="CH2b1600_CHANT_002-13a.46">蕭艾與芝蘭共盡。<lb/></seg>
<seg xml:id="CH2b1600_CHANT_002-13a.47">雖游、夏之英才，<lb/></seg>
<seg xml:id="CH2b1600_CHANT_002-13a.48">伊、顏之殆庶，<lb/></seg>
<seg xml:id="CH2b1600_CHANT_002-13a.49">焉能抗之哉？<lb/></seg>
<seg xml:id="CH2b1600_CHANT_002-13a.50">其蔽三也。<lb/></seg>
<seg xml:id="CH2b1600_CHANT_002-13a.51">或曰，<lb/></seg>
<seg xml:id="CH2b1600_CHANT_002-13a.52">明月之珠，<lb/></seg>
<seg xml:id="CH2b1600_CHANT_002-13a.53">不能無纇；<lb/></seg>
<seg xml:id="CH2b1600_CHANT_002-13a.54">夏后之璜，<lb/></seg>
<seg xml:id="CH2b1600_CHANT_002-13a.55">不能無攷。<lb/></seg>
<seg xml:id="CH2b1600_CHANT_002-13a.56">故亭伯死於縣長，<lb/></seg>
<seg xml:id="CH2b1600_CHANT_002-13a.57">相如卒於園令。<lb/></seg>
<seg xml:id="CH2b1600_CHANT_002-13a.58">才非不傑也，<lb/></seg>
<seg xml:id="CH2b1600_CHANT_002-13a.59">主非不明也，<lb/></seg>
<seg xml:id="CH2b1600_CHANT_002-13a.60">而碎結綠之鴻輝，<lb/></seg>
<seg xml:id="CH2b1600_CHANT_002-13a.61">殘懸黎之夜色，<lb/></seg>
<seg xml:id="CH2b1600_CHANT_002-13a.62">抑尺之量有短哉？<lb/></seg>
<seg xml:id="CH2b1600_CHANT_002-13a.63">若然者，<lb/></seg>
<seg xml:id="CH2b1600_CHANT_002-13a.64">主父偃、公孫弘對策不升第，<lb/></seg>
<seg xml:id="CH2b1600_CHANT_002-13a.65">歷說而不入，<lb/></seg>
<seg xml:id="CH2b1600_CHANT_002-13a.66">牧豕淄原，<lb/></seg>
<seg xml:id="CH2b1600_CHANT_002-13a.67">見棄州部。<lb/></seg>
<seg xml:id="CH2b1600_CHANT_002-13a.68">設令忽如過隙，<lb/></seg>
<seg xml:id="CH2b1600_CHANT_002-13a.69">溘死霜露，<lb/></seg>
<seg xml:id="CH2b1600_CHANT_002-13a.70">其為詬恥，<lb/></seg>
<seg xml:id="CH2b1600_CHANT_002-13a.71">豈崔、馬之流乎？<lb/></seg>
<seg xml:id="CH2b1600_CHANT_002-13a.72">及至開東閤，<lb/></seg>
<seg xml:id="CH2b1600_CHANT_002-13a.73">列五鼎，<lb/></seg>
<seg xml:id="CH2b1600_CHANT_002-13a.74">電照風行，<lb/></seg>
<seg xml:id="CH2b1600_CHANT_002-13a.75">聲馳海外，<lb/></seg>
<seg xml:id="CH2b1600_CHANT_002-13a.76">寍前愚而後智，<lb/></seg>
<seg xml:id="CH2b1600_CHANT_002-13a.77">先非而終是？<lb/></seg>
<seg xml:id="CH2b1600_CHANT_002-13a.78">將榮悴有定數，<lb/></seg>
<seg xml:id="CH2b1600_CHANT_002-13a.79">天命有至極，<lb/></seg>
<seg xml:id="CH2b1600_CHANT_002-13a.80">而謬生妍蚩。<lb/></seg>
<seg xml:id="CH2b1600_CHANT_002-13a.81">其蔽四也。<lb/></seg>
<seg xml:id="CH2b1600_CHANT_002-13a.82">夫虎嘯風馳，<lb/></seg>
<seg xml:id="CH2b1600_CHANT_002-13a.83">龍興雲屬，<lb/></seg>
<seg xml:id="CH2b1600_CHANT_002-13a.84">故重華立而元凱升，<lb/></seg>
<seg xml:id="CH2b1600_CHANT_002-13a.85">辛受生而飛廉進。<lb/></seg>
<seg xml:id="CH2b1600_CHANT_002-13a.86">然則天下善人少，<lb/></seg>
<seg xml:id="CH2b1600_CHANT_002-13a.87">惡人多；<lb/></seg>
<seg xml:id="CH2b1600_CHANT_002-13a.88">闇主眾，<lb/></seg>
<seg xml:id="CH2b1600_CHANT_002-13a.89">明君寡。<lb/></seg>
<seg xml:id="CH2b1600_CHANT_002-13a.90">而薰蕕不同器，<lb/></seg>
<seg xml:id="CH2b1600_CHANT_002-13a.91">梟鸞不接翼，<lb/></seg>
<seg xml:id="CH2b1600_CHANT_002-13a.92">是使渾敦、檮杌，<lb/></seg>
<seg xml:id="CH2b1600_CHANT_002-13a.93">踵武於雲臺之上；<lb/></seg>
<seg xml:id="CH2b1600_CHANT_002-13a.94">仲容、庭堅，<lb/></seg>
<seg xml:id="CH2b1600_CHANT_002-13a.95">耕耘於巖石之下。<lb/></seg>
<seg xml:id="CH2b1600_CHANT_002-13a.96">橫謂廢興在我，<lb/></seg>
<seg xml:id="CH2b1600_CHANT_002-13a.97">無繫於天。<lb/></seg>
<seg xml:id="CH2b1600_CHANT_002-13a.98">其蔽五也。<lb/></seg>
<seg xml:id="CH2b1600_CHANT_002-13a.99">彼戎狄者，<lb/></seg>
<seg xml:id="CH2b1600_CHANT_002-13a.100">人面獸心，<lb/></seg>
<seg xml:id="CH2b1600_CHANT_002-13a.101">宴安鴆毒，<lb/></seg>
<seg xml:id="CH2b1600_CHANT_002-13a.102">以誅殺為道德，<lb/></seg>
<seg xml:id="CH2b1600_CHANT_002-13a.103">以蒸報為仁義。<lb/></seg>
<seg xml:id="CH2b1600_CHANT_002-13a.104">雖大風立於青丘，<lb/></seg>
<seg xml:id="CH2b1600_CHANT_002-13a.105">鑿齒奮於華野，<lb/></seg>
<seg xml:id="CH2b1600_CHANT_002-13a.106">比於狼戾，<lb/></seg>
<seg xml:id="CH2b1600_CHANT_002-13a.107">曾何足喻。<lb/></seg>
<seg xml:id="CH2b1600_CHANT_002-13a.108">自金行不競，<lb/></seg>
<seg xml:id="CH2b1600_CHANT_002-13a.109">天地版蕩，<lb/></seg>
<seg xml:id="CH2b1600_CHANT_002-13a.110">左帶沸脣，<lb/></seg>
<seg xml:id="CH2b1600_CHANT_002-13a.111">乘閒電發，<lb/></seg>
<seg xml:id="CH2b1600_CHANT_002-13a.112">遂覆瀍、洛，<lb/></seg>
<seg xml:id="CH2b1600_CHANT_002-13a.113">傾五都，<lb/></seg>
<seg xml:id="CH2b1600_CHANT_002-13a.114">居先王之桑梓，<lb/></seg>
<seg xml:id="CH2b1600_CHANT_002-13a.115">竊名號於中縣，<lb/></seg>
<seg xml:id="CH2b1600_CHANT_002-13a.116">與三皇競其萌黎，<lb/></seg>
<seg xml:id="CH2b1600_CHANT_002-13a.117">五帝角其區宇，<lb/></seg>
<seg xml:id="CH2b1600_CHANT_002-13a.118">種落繁熾，<lb/></seg>
<seg xml:id="CH2b1600_CHANT_002-13a.119">充仞神州。<lb/></seg>
<seg xml:id="CH2b1600_CHANT_002-13a.120">嗚呼！<lb/></seg>
<seg xml:id="CH2b1600_CHANT_002-13a.121">福善禍淫，<lb/></seg>
<seg xml:id="CH2b1600_CHANT_002-13a.122">徒虛言耳。<lb/></seg>
<seg xml:id="CH2b1600_CHANT_002-13a.123">豈非否泰相傾，<lb/></seg>
<seg xml:id="CH2b1600_CHANT_002-13a.124">盈縮遞運，<lb/></seg>
<seg xml:id="CH2b1600_CHANT_002-13a.125">而汨之以人？<lb/></seg>
<seg xml:id="CH2b1600_CHANT_002-13a.126">其蔽六也。<lb/></seg>
</p>
<p>
<seg xml:id="CH2b1600_CHANT_002-14a.1"><pb xml:id="CH2b1600_CHANT_002-14a" ed="CHANT" n="002-14a"/><lb/></seg>
<seg xml:id="CH2b1600_CHANT_002-14a.2">然所謂命者，<lb/></seg>
<seg xml:id="CH2b1600_CHANT_002-14a.3">死生焉，<lb/></seg>
<seg xml:id="CH2b1600_CHANT_002-14a.4">貴賤焉，<lb/></seg>
<seg xml:id="CH2b1600_CHANT_002-14a.5">貧富焉，<lb/></seg>
<seg xml:id="CH2b1600_CHANT_002-14a.6">治亂焉，<lb/></seg>
<seg xml:id="CH2b1600_CHANT_002-14a.7">禍福焉，<lb/></seg>
<seg xml:id="CH2b1600_CHANT_002-14a.8">此十者，<lb/></seg>
<seg xml:id="CH2b1600_CHANT_002-14a.9">天之所賦也。<lb/></seg>
<seg xml:id="CH2b1600_CHANT_002-14a.10">愚智善惡，<lb/></seg>
<seg xml:id="CH2b1600_CHANT_002-14a.11">此四者，<lb/></seg>
<seg xml:id="CH2b1600_CHANT_002-14a.12">人之所行也。<lb/></seg>
<seg xml:id="CH2b1600_CHANT_002-14a.13">夫神非舜、禹，<lb/></seg>
<seg xml:id="CH2b1600_CHANT_002-14a.14">心異朱、均，<lb/></seg>
<seg xml:id="CH2b1600_CHANT_002-14a.15">才絓中庸，<lb/></seg>
<seg xml:id="CH2b1600_CHANT_002-14a.16">在於所習。<lb/></seg>
<seg xml:id="CH2b1600_CHANT_002-14a.17">是以素絲無恆，<lb/></seg>
<seg xml:id="CH2b1600_CHANT_002-14a.18">玄黃代起；<lb/></seg>
<seg xml:id="CH2b1600_CHANT_002-14a.19">鮑魚芳蘭，<lb/></seg>
<seg xml:id="CH2b1600_CHANT_002-14a.20">入而自變。<lb/></seg>
<seg xml:id="CH2b1600_CHANT_002-14a.21">故季路學於仲尼、厲風霜之節；<lb/></seg>
<seg xml:id="CH2b1600_CHANT_002-14a.22">楚穆謀於潘崇，<lb/></seg>
<seg xml:id="CH2b1600_CHANT_002-14a.23">成殺逆之禍。<lb/></seg>
<seg xml:id="CH2b1600_CHANT_002-14a.24">而商臣之惡，<lb/></seg>
<seg xml:id="CH2b1600_CHANT_002-14a.25">盛業光於後嗣；<lb/></seg>
<seg xml:id="CH2b1600_CHANT_002-14a.26">仲由之善，<lb/></seg>
<seg xml:id="CH2b1600_CHANT_002-14a.27">不能息其結纓。<lb/></seg>
<seg xml:id="CH2b1600_CHANT_002-14a.28">斯則邪正由於人，<lb/></seg>
<seg xml:id="CH2b1600_CHANT_002-14a.29">吉凶在乎命。<lb/></seg>
<seg xml:id="CH2b1600_CHANT_002-14a.30">或以鬼神害盈，<lb/></seg>
<seg xml:id="CH2b1600_CHANT_002-14a.31">皇天輔德。<lb/></seg>
<seg xml:id="CH2b1600_CHANT_002-14a.32">故宋公一言，<lb/></seg>
<seg xml:id="CH2b1600_CHANT_002-14a.33">法星三徙；<lb/></seg>
<seg xml:id="CH2b1600_CHANT_002-14a.34">殷帝自翦，<lb/></seg>
<seg xml:id="CH2b1600_CHANT_002-14a.35">千里來雲。<lb/></seg>
<seg xml:id="CH2b1600_CHANT_002-14a.36">若使善惡無徵，<lb/></seg>
<seg xml:id="CH2b1600_CHANT_002-14a.37">未洽斯義。<lb/></seg>
<seg xml:id="CH2b1600_CHANT_002-14a.38">且于公高門以待封，<lb/></seg>
<seg xml:id="CH2b1600_CHANT_002-14a.39">嚴母掃墓以望喪，<lb/></seg>
<seg xml:id="CH2b1600_CHANT_002-14a.40">此君子所以自強不息也。<lb/></seg>
<seg xml:id="CH2b1600_CHANT_002-14a.41">如使仁而無報，<lb/></seg>
<seg xml:id="CH2b1600_CHANT_002-14a.42">奚為修善立名乎？<lb/></seg>
<seg xml:id="CH2b1600_CHANT_002-14a.43">斯徑廷之辭也。<lb/></seg>
<seg xml:id="CH2b1600_CHANT_002-14a.44">夫聖人之言，<lb/></seg>
<seg xml:id="CH2b1600_CHANT_002-14a.45">顯而晦，<lb/></seg>
<seg xml:id="CH2b1600_CHANT_002-14a.46">微而婉，<lb/></seg>
<seg xml:id="CH2b1600_CHANT_002-14a.47">幽遠而難聞，<lb/></seg>
<seg xml:id="CH2b1600_CHANT_002-14a.48">河漢而不測。<lb/></seg>
<seg xml:id="CH2b1600_CHANT_002-14a.49">或立教以進庸怠，<lb/></seg>
<seg xml:id="CH2b1600_CHANT_002-14a.50">或言命以窮性靈。<lb/></seg>
<seg xml:id="CH2b1600_CHANT_002-14a.51">積善餘慶，<lb/></seg>
<seg xml:id="CH2b1600_CHANT_002-14a.52">立教也；<lb/></seg>
<seg xml:id="CH2b1600_CHANT_002-14a.53">鳳鳥不至，<lb/></seg>
<seg xml:id="CH2b1600_CHANT_002-14a.54">言命也。<lb/></seg>
<seg xml:id="CH2b1600_CHANT_002-14a.55">今以其片言辯其要趣，<lb/></seg>
<seg xml:id="CH2b1600_CHANT_002-14a.56">何異乎夕死之類、而論春秋之變哉。<lb/></seg>
<seg xml:id="CH2b1600_CHANT_002-14a.57">且荊昭德音，<lb/></seg>
<seg xml:id="CH2b1600_CHANT_002-14a.58">丹雲不卷；<lb/></seg>
<seg xml:id="CH2b1600_CHANT_002-14a.59">周宣祈雨，<lb/></seg>
<seg xml:id="CH2b1600_CHANT_002-14a.60">珪璧斯罄。<lb/></seg>
<seg xml:id="CH2b1600_CHANT_002-14a.61">于叟種德，<lb/></seg>
<seg xml:id="CH2b1600_CHANT_002-14a.62">不逮勛、華之高；<lb/></seg>
<seg xml:id="CH2b1600_CHANT_002-14a.63">延年殘獷，<lb/></seg>
<seg xml:id="CH2b1600_CHANT_002-14a.64">未甚東陵之酷。<lb/></seg>
<seg xml:id="CH2b1600_CHANT_002-14a.65">為善一，<lb/></seg>
<seg xml:id="CH2b1600_CHANT_002-14a.66">為惡均，<lb/></seg>
<seg xml:id="CH2b1600_CHANT_002-14a.67">而禍福異其流，<lb/></seg>
<seg xml:id="CH2b1600_CHANT_002-14a.68">廢興殊其迹。<lb/></seg>
<seg xml:id="CH2b1600_CHANT_002-14a.69">蕩蕩上帝，<lb/></seg>
<seg xml:id="CH2b1600_CHANT_002-14a.70">豈如是乎？<lb/></seg>
<seg xml:id="CH2b1600_CHANT_002-14a.71">《詩》云：<lb/></seg>
<seg xml:id="CH2b1600_CHANT_002-14a.72">「風雨如晦，<lb/></seg>
<seg xml:id="CH2b1600_CHANT_002-14a.73">雞鳴不已。」<lb/></seg>
<seg xml:id="CH2b1600_CHANT_002-14a.74">故善人為善，<lb/></seg>
<seg xml:id="CH2b1600_CHANT_002-14a.75">焉有息哉？<lb/></seg>
</p>
<p>
<seg xml:id="CH2b1600_CHANT_002-15a.1"><pb xml:id="CH2b1600_CHANT_002-15a" ed="CHANT" n="002-15a"/><lb/></seg>
<seg xml:id="CH2b1600_CHANT_002-15a.2">夫食稻粱，<lb/></seg>
<seg xml:id="CH2b1600_CHANT_002-15a.3">進芻豢，<lb/></seg>
<seg xml:id="CH2b1600_CHANT_002-15a.4">衣狐貉，<lb/></seg>
<seg xml:id="CH2b1600_CHANT_002-15a.5">襲冰紈，<lb/></seg>
<seg xml:id="CH2b1600_CHANT_002-15a.6">觀窈眇之奇儛，<lb/></seg>
<seg xml:id="CH2b1600_CHANT_002-15a.7">聽雲和之琴瑟，<lb/></seg>
<seg xml:id="CH2b1600_CHANT_002-15a.8">此生人之所急，<lb/></seg>
<seg xml:id="CH2b1600_CHANT_002-15a.9">非有求而為也。<lb/></seg>
<seg xml:id="CH2b1600_CHANT_002-15a.10">修道德，<lb/></seg>
<seg xml:id="CH2b1600_CHANT_002-15a.11">習仁義，<lb/></seg>
<seg xml:id="CH2b1600_CHANT_002-15a.12">敦孝悌，<lb/></seg>
<seg xml:id="CH2b1600_CHANT_002-15a.13">立忠貞，<lb/></seg>
<seg xml:id="CH2b1600_CHANT_002-15a.14">漸禮樂之腴潤，<lb/></seg>
<seg xml:id="CH2b1600_CHANT_002-15a.15">蹈先王之盛則，<lb/></seg>
<seg xml:id="CH2b1600_CHANT_002-15a.16">此君子之所急，<lb/></seg>
<seg xml:id="CH2b1600_CHANT_002-15a.17">非有求而為也。<lb/></seg>
<seg xml:id="CH2b1600_CHANT_002-15a.18">然則君子居正體道，<lb/></seg>
<seg xml:id="CH2b1600_CHANT_002-15a.19">樂天知命。<lb/></seg>
<seg xml:id="CH2b1600_CHANT_002-15a.20">明其無可奈何，<lb/></seg>
<seg xml:id="CH2b1600_CHANT_002-15a.21">識其不由智力。<lb/></seg>
<seg xml:id="CH2b1600_CHANT_002-15a.22">逝而不召，<lb/></seg>
<seg xml:id="CH2b1600_CHANT_002-15a.23">來而不距，<lb/></seg>
<seg xml:id="CH2b1600_CHANT_002-15a.24">生而不喜，<lb/></seg>
<seg xml:id="CH2b1600_CHANT_002-15a.25">死而不慼。<lb/></seg>
<seg xml:id="CH2b1600_CHANT_002-15a.26">瑤臺夏屋，<lb/></seg>
<seg xml:id="CH2b1600_CHANT_002-15a.27">不能悅其神；<lb/></seg>
<seg xml:id="CH2b1600_CHANT_002-15a.28">土室編蓬，<lb/></seg>
<seg xml:id="CH2b1600_CHANT_002-15a.29">未足憂其慮。<lb/></seg>
<seg xml:id="CH2b1600_CHANT_002-15a.30">不充詘於富貴，<lb/></seg>
<seg xml:id="CH2b1600_CHANT_002-15a.31">不遑遑於所欲。<lb/></seg>
<seg xml:id="CH2b1600_CHANT_002-15a.32">豈有史公、董相《不遇》之文乎？<lb/></seg>
<seg xml:id="CH2b1600_CHANT_002-15a.33">○《文選》五十四。<lb/></seg>
<seg xml:id="CH2b1600_CHANT_002-15a.34">《梁書‧劉峻傳》。<lb/></seg>
<seg xml:id="CH2b1600_CHANT_002-15a.35">《藝文類聚》二十一。<lb/></seg>
</p>
<p>
<seg xml:id="CH2b1600_CHANT_002-16a.1"><pb xml:id="CH2b1600_CHANT_002-16a" ed="CHANT" n="002-16a"/><lb/></seg>
<seg xml:id="CH2b1600_CHANT_002-16a.2">〈廣絕交論〉</seg>
</p>
<p>
<seg xml:id="CH2b1600_CHANT_002-16a.3">客問主人曰：<lb/></seg>
<seg xml:id="CH2b1600_CHANT_002-16a.4">「朱公叔《絕交論》，<lb/></seg>
<seg xml:id="CH2b1600_CHANT_002-16a.5">為是乎？<lb/></seg>
<seg xml:id="CH2b1600_CHANT_002-16a.6">為非乎？」<lb/></seg>
<seg xml:id="CH2b1600_CHANT_002-16a.7">主人曰：<lb/></seg>
<seg xml:id="CH2b1600_CHANT_002-16a.8">「客奚此之問？」<lb/></seg>
<seg xml:id="CH2b1600_CHANT_002-16a.9">客曰：<lb/></seg>
<seg xml:id="CH2b1600_CHANT_002-16a.10">「夫草蟲鳴則阜螽躍，<lb/></seg>
<seg xml:id="CH2b1600_CHANT_002-16a.11">雕虎嘯而清風起。<lb/></seg>
<seg xml:id="CH2b1600_CHANT_002-16a.12">故絪縕相感，<lb/></seg>
<seg xml:id="CH2b1600_CHANT_002-16a.13">霧涌雲蒸；<lb/></seg>
<seg xml:id="CH2b1600_CHANT_002-16a.14">嚶鳴相召，<lb/></seg>
<seg xml:id="CH2b1600_CHANT_002-16a.15">星流電激。<lb/></seg>
<seg xml:id="CH2b1600_CHANT_002-16a.16">是以王陽登則貢公喜，<lb/></seg>
<seg xml:id="CH2b1600_CHANT_002-16a.17">罕生逝而國子悲。<lb/></seg>
<seg xml:id="CH2b1600_CHANT_002-16a.18">且心同琴瑟，<lb/></seg>
<seg xml:id="CH2b1600_CHANT_002-16a.19">言鬱郁於蘭茝；<lb/></seg>
<seg xml:id="CH2b1600_CHANT_002-16a.20">道叶膠漆，<lb/></seg>
<seg xml:id="CH2b1600_CHANT_002-16a.21">志婉孌於壎箎。<lb/></seg>
<seg xml:id="CH2b1600_CHANT_002-16a.22">聖賢以此鏤金版而鐫盤盂，<lb/></seg>
<seg xml:id="CH2b1600_CHANT_002-16a.23">書玉牒而刻鐘鼎。<lb/></seg>
<seg xml:id="CH2b1600_CHANT_002-16a.24">若乃匠人輟成風之妙巧，<lb/></seg>
<seg xml:id="CH2b1600_CHANT_002-16a.25">伯子息流波之雅引。<lb/></seg>
<seg xml:id="CH2b1600_CHANT_002-16a.26">范、張款款於下泉，<lb/></seg>
<seg xml:id="CH2b1600_CHANT_002-16a.27">尹、班陶陶於永夕。<lb/></seg>
<seg xml:id="CH2b1600_CHANT_002-16a.28">駱驛縱橫，<lb/></seg>
<seg xml:id="CH2b1600_CHANT_002-16a.29">煙霏雨散。<lb/></seg>
<seg xml:id="CH2b1600_CHANT_002-16a.30">巧厤所不知，<lb/></seg>
<seg xml:id="CH2b1600_CHANT_002-16a.31">心計莫能測。<lb/></seg>
<seg xml:id="CH2b1600_CHANT_002-16a.32">而朱益州汨彝敘，<lb/></seg>
<seg xml:id="CH2b1600_CHANT_002-16a.33">粵謨訓，<lb/></seg>
<seg xml:id="CH2b1600_CHANT_002-16a.34">捶直切，<lb/></seg>
<seg xml:id="CH2b1600_CHANT_002-16a.35">絕交游，<lb/></seg>
<seg xml:id="CH2b1600_CHANT_002-16a.36">比黔首以鷹鸇，<lb/></seg>
<seg xml:id="CH2b1600_CHANT_002-16a.37">媲人靈於豺虎。<lb/></seg>
<seg xml:id="CH2b1600_CHANT_002-16a.38">蒙有猜焉，<lb/></seg>
<seg xml:id="CH2b1600_CHANT_002-16a.39">請辨其惑。」<lb/></seg>
</p>
<p>
<seg xml:id="CH2b1600_CHANT_002-17a.1"><pb xml:id="CH2b1600_CHANT_002-17a" ed="CHANT" n="002-17a"/><lb/></seg>
<seg xml:id="CH2b1600_CHANT_002-17a.2">主人听然而笑曰：<lb/></seg>
<seg xml:id="CH2b1600_CHANT_002-17a.3">「客所謂撫絃徽音，<lb/></seg>
<seg xml:id="CH2b1600_CHANT_002-17a.4">未達燥濕變響；<lb/></seg>
<seg xml:id="CH2b1600_CHANT_002-17a.5">張羅沮澤，<lb/></seg>
<seg xml:id="CH2b1600_CHANT_002-17a.6">不覩鴻雁雲飛。<lb/></seg>
<seg xml:id="CH2b1600_CHANT_002-17a.7">蓋聖人握金鏡，<lb/></seg>
<seg xml:id="CH2b1600_CHANT_002-17a.8">闡風烈，<lb/></seg>
<seg xml:id="CH2b1600_CHANT_002-17a.9">龍驤蠖屈，<lb/></seg>
<seg xml:id="CH2b1600_CHANT_002-17a.10">從道汙隆。<lb/></seg>
<seg xml:id="CH2b1600_CHANT_002-17a.11">日月聯璧，<lb/></seg>
<seg xml:id="CH2b1600_CHANT_002-17a.12">贊亹亹之弘致；<lb/></seg>
<seg xml:id="CH2b1600_CHANT_002-17a.13">雲飛電薄，<lb/></seg>
<seg xml:id="CH2b1600_CHANT_002-17a.14">顯棣華之微旨。<lb/></seg>
<seg xml:id="CH2b1600_CHANT_002-17a.15">若五音之變化，<lb/></seg>
<seg xml:id="CH2b1600_CHANT_002-17a.16">濟九成之妙曲，<lb/></seg>
<seg xml:id="CH2b1600_CHANT_002-17a.17">此朱生得玄珠於赤水，<lb/></seg>
<seg xml:id="CH2b1600_CHANT_002-17a.18">謨神睿而為言。<lb/></seg>
<seg xml:id="CH2b1600_CHANT_002-17a.19">至夫組織仁義，<lb/></seg>
<seg xml:id="CH2b1600_CHANT_002-17a.20">琢磨道德，<lb/></seg>
<seg xml:id="CH2b1600_CHANT_002-17a.21">驩其愉樂，<lb/></seg>
<seg xml:id="CH2b1600_CHANT_002-17a.22">恤其陵夷，<lb/></seg>
<seg xml:id="CH2b1600_CHANT_002-17a.23">寄通靈臺之下，<lb/></seg>
<seg xml:id="CH2b1600_CHANT_002-17a.24">遺迹江湖之上，<lb/></seg>
<seg xml:id="CH2b1600_CHANT_002-17a.25">風雨急而不輟其音，<lb/></seg>
<seg xml:id="CH2b1600_CHANT_002-17a.26">霜雪零而不渝其色，<lb/></seg>
<seg xml:id="CH2b1600_CHANT_002-17a.27">斯則賢達之素交，<lb/></seg>
<seg xml:id="CH2b1600_CHANT_002-17a.28">歷萬古而一遇。<lb/></seg>
<seg xml:id="CH2b1600_CHANT_002-17a.29">逮叔世民譌，<lb/></seg>
<seg xml:id="CH2b1600_CHANT_002-17a.30">狙詐飆起，<lb/></seg>
<seg xml:id="CH2b1600_CHANT_002-17a.31">溪谷不能踰其險，<lb/></seg>
<seg xml:id="CH2b1600_CHANT_002-17a.32">鬼神無以究其變，<lb/></seg>
<seg xml:id="CH2b1600_CHANT_002-17a.33">競毛羽之輕，<lb/></seg>
<seg xml:id="CH2b1600_CHANT_002-17a.34">趨錐刀之末。<lb/></seg>
<seg xml:id="CH2b1600_CHANT_002-17a.35">於是素交盡，<lb/></seg>
<seg xml:id="CH2b1600_CHANT_002-17a.36">利交興，<lb/></seg>
<seg xml:id="CH2b1600_CHANT_002-17a.37">天下蚩蚩，<lb/></seg>
<seg xml:id="CH2b1600_CHANT_002-17a.38">鳥驚雷駭。<lb/></seg>
<seg xml:id="CH2b1600_CHANT_002-17a.39">然利交同源，<lb/></seg>
<seg xml:id="CH2b1600_CHANT_002-17a.40">派流則異，<lb/></seg>
<seg xml:id="CH2b1600_CHANT_002-17a.41">較言其略，<lb/></seg>
<seg xml:id="CH2b1600_CHANT_002-17a.42">有五術焉：<lb/></seg>
</p>
<p>
<seg xml:id="CH2b1600_CHANT_002-18a.1"><pb xml:id="CH2b1600_CHANT_002-18a" ed="CHANT" n="002-18a"/><lb/></seg>
<seg xml:id="CH2b1600_CHANT_002-18a.2">若其寵鈞董、石，<lb/></seg>
<seg xml:id="CH2b1600_CHANT_002-18a.3">權壓梁、竇，<lb/></seg>
<seg xml:id="CH2b1600_CHANT_002-18a.4">雕刻百工，<lb/></seg>
<seg xml:id="CH2b1600_CHANT_002-18a.5">鑪捶萬物，<lb/></seg>
<seg xml:id="CH2b1600_CHANT_002-18a.6">吐漱興雲雨，<lb/></seg>
<seg xml:id="CH2b1600_CHANT_002-18a.7">呼噏下霜露，<lb/></seg>
<seg xml:id="CH2b1600_CHANT_002-18a.8">九域聳其風塵，<lb/></seg>
<seg xml:id="CH2b1600_CHANT_002-18a.9">四海疊其燻灼，<lb/></seg>
<seg xml:id="CH2b1600_CHANT_002-18a.10">靡不望影星奔，<lb/></seg>
<seg xml:id="CH2b1600_CHANT_002-18a.11">藉響川騖。<lb/></seg>
<seg xml:id="CH2b1600_CHANT_002-18a.12">雞人始唱，<lb/></seg>
<seg xml:id="CH2b1600_CHANT_002-18a.13">鶴蓋成陰，<lb/></seg>
<seg xml:id="CH2b1600_CHANT_002-18a.14">高門旦開，<lb/></seg>
<seg xml:id="CH2b1600_CHANT_002-18a.15">流水接軫，<lb/></seg>
<seg xml:id="CH2b1600_CHANT_002-18a.16">皆願摩頂至踵，<lb/></seg>
<seg xml:id="CH2b1600_CHANT_002-18a.17">隳膽抽腸，<lb/></seg>
<seg xml:id="CH2b1600_CHANT_002-18a.18">約同要離焚妻子，<lb/></seg>
<seg xml:id="CH2b1600_CHANT_002-18a.19">誓殉荊卿湛七族。<lb/></seg>
<seg xml:id="CH2b1600_CHANT_002-18a.20">是曰勢交，<lb/></seg>
<seg xml:id="CH2b1600_CHANT_002-18a.21">其流一也。<lb/></seg>
</p>
<p>
<seg xml:id="CH2b1600_CHANT_002-19a.1"><pb xml:id="CH2b1600_CHANT_002-19a" ed="CHANT" n="002-19a"/><lb/></seg>
<seg xml:id="CH2b1600_CHANT_002-19a.2">富埒陶、白，<lb/></seg>
<seg xml:id="CH2b1600_CHANT_002-19a.3">貲巨程、羅，<lb/></seg>
<seg xml:id="CH2b1600_CHANT_002-19a.4">山擅銅陵，<lb/></seg>
<seg xml:id="CH2b1600_CHANT_002-19a.5">家藏金穴，<lb/></seg>
<seg xml:id="CH2b1600_CHANT_002-19a.6">出平原而聯騎，<lb/></seg>
<seg xml:id="CH2b1600_CHANT_002-19a.7">居里閈而鳴鍾。<lb/></seg>
<seg xml:id="CH2b1600_CHANT_002-19a.8">則有窮巷之賓，<lb/></seg>
<seg xml:id="CH2b1600_CHANT_002-19a.9">繩樞之士，<lb/></seg>
<seg xml:id="CH2b1600_CHANT_002-19a.10">冀宵燭之末光，<lb/></seg>
<seg xml:id="CH2b1600_CHANT_002-19a.11">邀潤屋之微澤；<lb/></seg>
<seg xml:id="CH2b1600_CHANT_002-19a.12">魚貫鳧躍，<lb/></seg>
<seg xml:id="CH2b1600_CHANT_002-19a.13">颯沓鱗萃，<lb/></seg>
<seg xml:id="CH2b1600_CHANT_002-19a.14">分雁鶩之稻粱，<lb/></seg>
<seg xml:id="CH2b1600_CHANT_002-19a.15">霑玉斝之餘瀝。<lb/></seg>
<seg xml:id="CH2b1600_CHANT_002-19a.16">銜恩遇，<lb/></seg>
<seg xml:id="CH2b1600_CHANT_002-19a.17">進款誠，<lb/></seg>
<seg xml:id="CH2b1600_CHANT_002-19a.18">援青松以示心，<lb/></seg>
<seg xml:id="CH2b1600_CHANT_002-19a.19">指白水而旌信。<lb/></seg>
<seg xml:id="CH2b1600_CHANT_002-19a.20">是曰賄交，<lb/></seg>
<seg xml:id="CH2b1600_CHANT_002-19a.21">其流二也。<lb/></seg>
</p>
<p>
<seg xml:id="CH2b1600_CHANT_002-20a.1"><pb xml:id="CH2b1600_CHANT_002-20a" ed="CHANT" n="002-20a"/><lb/></seg>
<seg xml:id="CH2b1600_CHANT_002-20a.2">陸大夫宴喜西都，<lb/></seg>
<seg xml:id="CH2b1600_CHANT_002-20a.3">郭有道人倫東國，<lb/></seg>
<seg xml:id="CH2b1600_CHANT_002-20a.4">公卿貴其籍甚，<lb/></seg>
<seg xml:id="CH2b1600_CHANT_002-20a.5">搢紳羨其登仙。<lb/></seg>
<seg xml:id="CH2b1600_CHANT_002-20a.6">加以顩頤蹙頞，<lb/></seg>
<seg xml:id="CH2b1600_CHANT_002-20a.7">涕唾流沫，<lb/></seg>
<seg xml:id="CH2b1600_CHANT_002-20a.8">騁黃馬之劇談，<lb/></seg>
<seg xml:id="CH2b1600_CHANT_002-20a.9">縱碧雞之雄辯，<lb/></seg>
<seg xml:id="CH2b1600_CHANT_002-20a.10">敘溫郁則寒谷成暄，<lb/></seg>
<seg xml:id="CH2b1600_CHANT_002-20a.11">論嚴苦則春叢零葉，<lb/></seg>
<seg xml:id="CH2b1600_CHANT_002-20a.12">飛沈出其顧指，<lb/></seg>
<seg xml:id="CH2b1600_CHANT_002-20a.13">榮辱定其一言。<lb/></seg>
<seg xml:id="CH2b1600_CHANT_002-20a.14">於是有弱冠王孫，<lb/></seg>
<seg xml:id="CH2b1600_CHANT_002-20a.15">綺紈公子，<lb/></seg>
<seg xml:id="CH2b1600_CHANT_002-20a.16">道不挂於通人，<lb/></seg>
<seg xml:id="CH2b1600_CHANT_002-20a.17">聲未遒於雲閣，<lb/></seg>
<seg xml:id="CH2b1600_CHANT_002-20a.18">攀其鱗翼，<lb/></seg>
<seg xml:id="CH2b1600_CHANT_002-20a.19">丐其餘論，<lb/></seg>
<seg xml:id="CH2b1600_CHANT_002-20a.20">附騏驥之旄端，<lb/></seg>
<seg xml:id="CH2b1600_CHANT_002-20a.21">軼歸鴻於碣石。<lb/></seg>
<seg xml:id="CH2b1600_CHANT_002-20a.22">是曰談交，<lb/></seg>
<seg xml:id="CH2b1600_CHANT_002-20a.23">其流三也。<lb/></seg>
</p>
<p>
<seg xml:id="CH2b1600_CHANT_002-21a.1"><pb xml:id="CH2b1600_CHANT_002-21a" ed="CHANT" n="002-21a"/><lb/></seg>
<seg xml:id="CH2b1600_CHANT_002-21a.2">陽舒陰慘，<lb/></seg>
<seg xml:id="CH2b1600_CHANT_002-21a.3">生民大情；<lb/></seg>
<seg xml:id="CH2b1600_CHANT_002-21a.4">憂合驩離，<lb/></seg>
<seg xml:id="CH2b1600_CHANT_002-21a.5">品物恆性。<lb/></seg>
<seg xml:id="CH2b1600_CHANT_002-21a.6">故魚以泉涸而喣沫，<lb/></seg>
<seg xml:id="CH2b1600_CHANT_002-21a.7">鳥因將死而鳴哀。<lb/></seg>
<seg xml:id="CH2b1600_CHANT_002-21a.8">同病相憐，<lb/></seg>
<seg xml:id="CH2b1600_CHANT_002-21a.9">綴河上之悲曲；<lb/></seg>
<seg xml:id="CH2b1600_CHANT_002-21a.10">恐懼寘懷，<lb/></seg>
<seg xml:id="CH2b1600_CHANT_002-21a.11">昭《谷風》之盛典。<lb/></seg>
<seg xml:id="CH2b1600_CHANT_002-21a.12">斯則斷金由於湫隘，<lb/></seg>
<seg xml:id="CH2b1600_CHANT_002-21a.13">刎頸起於苫蓋。<lb/></seg>
<seg xml:id="CH2b1600_CHANT_002-21a.14">是以伍員濯溉於宰嚭，<lb/></seg>
<seg xml:id="CH2b1600_CHANT_002-21a.15">張王撫翼於陳相。<lb/></seg>
<seg xml:id="CH2b1600_CHANT_002-21a.16">是曰窮交，<lb/></seg>
<seg xml:id="CH2b1600_CHANT_002-21a.17">其流四也。<lb/></seg>
</p>
<p>
<seg xml:id="CH2b1600_CHANT_002-22a.1"><pb xml:id="CH2b1600_CHANT_002-22a" ed="CHANT" n="002-22a"/><lb/></seg>
<seg xml:id="CH2b1600_CHANT_002-22a.2">馳騖之俗，<lb/></seg>
<seg xml:id="CH2b1600_CHANT_002-22a.3">澆薄之倫，<lb/></seg>
<seg xml:id="CH2b1600_CHANT_002-22a.4">無不操權衡，<lb/></seg>
<seg xml:id="CH2b1600_CHANT_002-22a.5">秉纖纊。<lb/></seg>
<seg xml:id="CH2b1600_CHANT_002-22a.6">衡所以揣其輕重，<lb/></seg>
<seg xml:id="CH2b1600_CHANT_002-22a.7">纊所以屬其鼻息。<lb/></seg>
<seg xml:id="CH2b1600_CHANT_002-22a.8">若衡不能舉，<lb/></seg>
<seg xml:id="CH2b1600_CHANT_002-22a.9">纊不能飛，<lb/></seg>
<seg xml:id="CH2b1600_CHANT_002-22a.10">雖顏、冉龍翰鳳雛，<lb/></seg>
<seg xml:id="CH2b1600_CHANT_002-22a.11">曾、史蘭薰雪白，<lb/></seg>
<seg xml:id="CH2b1600_CHANT_002-22a.12">舒、向金玉淵海，<lb/></seg>
<seg xml:id="CH2b1600_CHANT_002-22a.13">卿、雲黼黻河漢，<lb/></seg>
<seg xml:id="CH2b1600_CHANT_002-22a.14">視若游塵，<lb/></seg>
<seg xml:id="CH2b1600_CHANT_002-22a.15">遇同土梗，<lb/></seg>
<seg xml:id="CH2b1600_CHANT_002-22a.16">莫肯費其半菽，<lb/></seg>
<seg xml:id="CH2b1600_CHANT_002-22a.17">罕有落其一毛。<lb/></seg>
<seg xml:id="CH2b1600_CHANT_002-22a.18">若衡重錙銖，<lb/></seg>
<seg xml:id="CH2b1600_CHANT_002-22a.19">纊微彯撇，<lb/></seg>
<seg xml:id="CH2b1600_CHANT_002-22a.20">雖共工之蒐慝，<lb/></seg>
<seg xml:id="CH2b1600_CHANT_002-22a.21">驩兜之掩義，<lb/></seg>
<seg xml:id="CH2b1600_CHANT_002-22a.22">南荊之跋扈，<lb/></seg>
<seg xml:id="CH2b1600_CHANT_002-22a.23">東陵之巨猾，<lb/></seg>
<seg xml:id="CH2b1600_CHANT_002-22a.24">皆為匍匐逶迤，<lb/></seg>
<seg xml:id="CH2b1600_CHANT_002-22a.25">折枝舐痔，<lb/></seg>
<seg xml:id="CH2b1600_CHANT_002-22a.26">金膏翠羽將其意，<lb/></seg>
<seg xml:id="CH2b1600_CHANT_002-22a.27">脂韋便辟導其誠。<lb/></seg>
<seg xml:id="CH2b1600_CHANT_002-22a.28">故輪蓋所游，<lb/></seg>
<seg xml:id="CH2b1600_CHANT_002-22a.29">必非夷、惠之室；<lb/></seg>
<seg xml:id="CH2b1600_CHANT_002-22a.30">苞苴所入，<lb/></seg>
<seg xml:id="CH2b1600_CHANT_002-22a.31">實行張、霍之家。<lb/></seg>
<seg xml:id="CH2b1600_CHANT_002-22a.32">謀而後動，<lb/></seg>
<seg xml:id="CH2b1600_CHANT_002-22a.33">毫芒寡忒。<lb/></seg>
<seg xml:id="CH2b1600_CHANT_002-22a.34">是曰量交，<lb/></seg>
<seg xml:id="CH2b1600_CHANT_002-22a.35">其流五也。<lb/></seg>
</p>
<p>
<seg xml:id="CH2b1600_CHANT_002-23a.1"><pb xml:id="CH2b1600_CHANT_002-23a" ed="CHANT" n="002-23a"/><lb/></seg>
<seg xml:id="CH2b1600_CHANT_002-23a.2">凡斯五交，<lb/></seg>
<seg xml:id="CH2b1600_CHANT_002-23a.3">義同賈鬻，<lb/></seg>
<seg xml:id="CH2b1600_CHANT_002-23a.4">故桓譚譬之於闤闠，<lb/></seg>
<seg xml:id="CH2b1600_CHANT_002-23a.5">林回喻之於甘醴。<lb/></seg>
<seg xml:id="CH2b1600_CHANT_002-23a.6">夫寒暑遞進，<lb/></seg>
<seg xml:id="CH2b1600_CHANT_002-23a.7">盛衰相襲，<lb/></seg>
<seg xml:id="CH2b1600_CHANT_002-23a.8">或前榮而後悴，<lb/></seg>
<seg xml:id="CH2b1600_CHANT_002-23a.9">或始富而終貧，<lb/></seg>
<seg xml:id="CH2b1600_CHANT_002-23a.10">或初存而末亡，<lb/></seg>
<seg xml:id="CH2b1600_CHANT_002-23a.11">或古約而今泰，<lb/></seg>
<seg xml:id="CH2b1600_CHANT_002-23a.12">循環翻覆，<lb/></seg>
<seg xml:id="CH2b1600_CHANT_002-23a.13">迅若波瀾。<lb/></seg>
<seg xml:id="CH2b1600_CHANT_002-23a.14">此則殉利之情未嘗異，<lb/></seg>
<seg xml:id="CH2b1600_CHANT_002-23a.15">變化之道不得一。<lb/></seg>
<seg xml:id="CH2b1600_CHANT_002-23a.16">由是觀之，<lb/></seg>
<seg xml:id="CH2b1600_CHANT_002-23a.17">張、陳所以凶終，<lb/></seg>
<seg xml:id="CH2b1600_CHANT_002-23a.18">蕭、朱所以隙末，<lb/></seg>
<seg xml:id="CH2b1600_CHANT_002-23a.19">斷焉可知矣。<lb/></seg>
<seg xml:id="CH2b1600_CHANT_002-23a.20">而翟公方規規然勒門以箴客，<lb/></seg>
<seg xml:id="CH2b1600_CHANT_002-23a.21">何所見之晚乎？<lb/></seg>
<seg xml:id="CH2b1600_CHANT_002-23a.22">因此五交，<lb/></seg>
<seg xml:id="CH2b1600_CHANT_002-23a.23">是生三釁：<lb/></seg>
<seg xml:id="CH2b1600_CHANT_002-23a.24">敗德殄義，<lb/></seg>
<seg xml:id="CH2b1600_CHANT_002-23a.25">禽獸相若，<lb/></seg>
<seg xml:id="CH2b1600_CHANT_002-23a.26">一釁也；<lb/></seg>
<seg xml:id="CH2b1600_CHANT_002-23a.27">難固易攜，<lb/></seg>
<seg xml:id="CH2b1600_CHANT_002-23a.28">讎訟所聚，<lb/></seg>
<seg xml:id="CH2b1600_CHANT_002-23a.29">二釁也；<lb/></seg>
<seg xml:id="CH2b1600_CHANT_002-23a.30">名陷饕餮，<lb/></seg>
<seg xml:id="CH2b1600_CHANT_002-23a.31">貞介所羞，<lb/></seg>
<seg xml:id="CH2b1600_CHANT_002-23a.32">三釁也。<lb/></seg>
<seg xml:id="CH2b1600_CHANT_002-23a.33">古人知三釁之為梗，<lb/></seg>
<seg xml:id="CH2b1600_CHANT_002-23a.34">懼五交之速尤，<lb/></seg>
<seg xml:id="CH2b1600_CHANT_002-23a.35">故王丹威子以檟楚，<lb/></seg>
<seg xml:id="CH2b1600_CHANT_002-23a.36">朱穆昌言而示絕，<lb/></seg>
<seg xml:id="CH2b1600_CHANT_002-23a.37">有旨哉！<lb/></seg>
<seg xml:id="CH2b1600_CHANT_002-23a.38">有旨哉！<lb/></seg>
</p>
<p>
<seg xml:id="CH2b1600_CHANT_002-24a.1"><pb xml:id="CH2b1600_CHANT_002-24a" ed="CHANT" n="002-24a"/><lb/></seg>
<seg xml:id="CH2b1600_CHANT_002-24a.2">近世有樂安任昉，<lb/></seg>
<seg xml:id="CH2b1600_CHANT_002-24a.3">海內髦傑，<lb/></seg>
<seg xml:id="CH2b1600_CHANT_002-24a.4">早綰銀黃，<lb/></seg>
<seg xml:id="CH2b1600_CHANT_002-24a.5">夙昭民譽。<lb/></seg>
<seg xml:id="CH2b1600_CHANT_002-24a.6">遒文麗藻，<lb/></seg>
<seg xml:id="CH2b1600_CHANT_002-24a.7">方駕曹、王；<lb/></seg>
<seg xml:id="CH2b1600_CHANT_002-24a.8">英跱俊邁，<lb/></seg>
<seg xml:id="CH2b1600_CHANT_002-24a.9">聯橫許、郭。<lb/></seg>
<seg xml:id="CH2b1600_CHANT_002-24a.10">類田文之愛客，<lb/></seg>
<seg xml:id="CH2b1600_CHANT_002-24a.11">同鄭莊之好賢。<lb/></seg>
<seg xml:id="CH2b1600_CHANT_002-24a.12">見一善則盱衡扼腕，<lb/></seg>
<seg xml:id="CH2b1600_CHANT_002-24a.13">遇一才則揚眉抵掌。<lb/></seg>
<seg xml:id="CH2b1600_CHANT_002-24a.14">雌黃出其脣吻，<lb/></seg>
<seg xml:id="CH2b1600_CHANT_002-24a.15">朱紫由其月旦。<lb/></seg>
<seg xml:id="CH2b1600_CHANT_002-24a.16">於是冠蓋輻湊，<lb/></seg>
<seg xml:id="CH2b1600_CHANT_002-24a.17">衣裳雲合；<lb/></seg>
<seg xml:id="CH2b1600_CHANT_002-24a.18">輜軿擊轊，<lb/></seg>
<seg xml:id="CH2b1600_CHANT_002-24a.19">坐客恆滿。<lb/></seg>
<seg xml:id="CH2b1600_CHANT_002-24a.20">蹈其閫閾，<lb/></seg>
<seg xml:id="CH2b1600_CHANT_002-24a.21">若升闕里之堂；<lb/></seg>
<seg xml:id="CH2b1600_CHANT_002-24a.22">入其隩隅，<lb/></seg>
<seg xml:id="CH2b1600_CHANT_002-24a.23">謂登龍門之阪。<lb/></seg>
<seg xml:id="CH2b1600_CHANT_002-24a.24">至於顧盼增其倍價，<lb/></seg>
<seg xml:id="CH2b1600_CHANT_002-24a.25">翦拂使其長鳴，<lb/></seg>
<seg xml:id="CH2b1600_CHANT_002-24a.26">彯組雲臺者摩肩，<lb/></seg>
<seg xml:id="CH2b1600_CHANT_002-24a.27">趨走丹墀者疊迹。<lb/></seg>
<seg xml:id="CH2b1600_CHANT_002-24a.28">莫不締恩狎，<lb/></seg>
<seg xml:id="CH2b1600_CHANT_002-24a.29">結綢繆，<lb/></seg>
<seg xml:id="CH2b1600_CHANT_002-24a.30">想莊、惠之清塵，<lb/></seg>
<seg xml:id="CH2b1600_CHANT_002-24a.31">庶羊、左之徽烈。<lb/></seg>
<seg xml:id="CH2b1600_CHANT_002-24a.32">及冥目東粵，<lb/></seg>
<seg xml:id="CH2b1600_CHANT_002-24a.33">歸骸洛浦。<lb/></seg>
<seg xml:id="CH2b1600_CHANT_002-24a.34">繐帳猶懸，<lb/></seg>
<seg xml:id="CH2b1600_CHANT_002-24a.35">門罕漬酒之彥；<lb/></seg>
<seg xml:id="CH2b1600_CHANT_002-24a.36">墳未宿草，<lb/></seg>
<seg xml:id="CH2b1600_CHANT_002-24a.37">野絕動輪之賓。<lb/></seg>
<seg xml:id="CH2b1600_CHANT_002-24a.38">藐爾諸孤，<lb/></seg>
<seg xml:id="CH2b1600_CHANT_002-24a.39">朝不謀夕，<lb/></seg>
<seg xml:id="CH2b1600_CHANT_002-24a.40">流離大海之南，<lb/></seg>
<seg xml:id="CH2b1600_CHANT_002-24a.41">寄命嶂癘之地。<lb/></seg>
<seg xml:id="CH2b1600_CHANT_002-24a.42">自昔把臂之英，<lb/></seg>
<seg xml:id="CH2b1600_CHANT_002-24a.43">金蘭之友，<lb/></seg>
<seg xml:id="CH2b1600_CHANT_002-24a.44">曾無羊舌下泣之仁，<lb/></seg>
<seg xml:id="CH2b1600_CHANT_002-24a.45">寍慕郈成分宅之德。<lb/></seg>
<seg xml:id="CH2b1600_CHANT_002-24a.46">嗚呼！<lb/></seg>
<seg xml:id="CH2b1600_CHANT_002-24a.47">世路險巇，<lb/></seg>
<seg xml:id="CH2b1600_CHANT_002-24a.48">一至於此！<lb/></seg>
<seg xml:id="CH2b1600_CHANT_002-24a.49">太行孟門，<lb/></seg>
<seg xml:id="CH2b1600_CHANT_002-24a.50">豈云嶄絕。<lb/></seg>
<seg xml:id="CH2b1600_CHANT_002-24a.51">是以耿介之士，<lb/></seg>
<seg xml:id="CH2b1600_CHANT_002-24a.52">疾其若斯，<lb/></seg>
<seg xml:id="CH2b1600_CHANT_002-24a.53">裂裳裹足，<lb/></seg>
<seg xml:id="CH2b1600_CHANT_002-24a.54">棄之長騖。<lb/></seg>
<seg xml:id="CH2b1600_CHANT_002-24a.55">獨立高山之頂，<lb/></seg>
<seg xml:id="CH2b1600_CHANT_002-24a.56">歡與麋鹿同群，<lb/></seg>
<seg xml:id="CH2b1600_CHANT_002-24a.57">皦皦然絕其雰濁，<lb/></seg>
<seg xml:id="CH2b1600_CHANT_002-24a.58">誠恥之也！<lb/></seg>
<seg xml:id="CH2b1600_CHANT_002-24a.59">誠畏之也！」<lb/></seg>
<seg xml:id="CH2b1600_CHANT_002-24a.60">○《文選》五十五。<lb/></seg>
<seg xml:id="CH2b1600_CHANT_002-24a.61">《南史》五十九。<lb/></seg>
<seg xml:id="CH2b1600_CHANT_002-24a.62">《藝文類聚》二十一。<lb/></seg>
</p>
<p>
<seg xml:id="CH2b1600_CHANT_002-25a.1"><pb xml:id="CH2b1600_CHANT_002-25a" ed="CHANT" n="002-25a"/><lb/></seg>
<seg xml:id="CH2b1600_CHANT_002-25a.2">東陽金華山棲志<lb/></seg>
</p>
<p>
<seg xml:id="CH2b1600_CHANT_002-25a.3">〈東陽金華山棲志〉</seg>
</p>
<p>
<seg xml:id="CH2b1600_CHANT_002-25a.4">夫鳥居山上，<lb/></seg>
<seg xml:id="CH2b1600_CHANT_002-25a.5">層巢木末；<lb/></seg>
<seg xml:id="CH2b1600_CHANT_002-25a.6">魚潛淵下，<lb/></seg>
<seg xml:id="CH2b1600_CHANT_002-25a.7">窟穴泥沙。<lb/></seg>
<seg xml:id="CH2b1600_CHANT_002-25a.8">豈好異哉？<lb/></seg>
<seg xml:id="CH2b1600_CHANT_002-25a.9">蓋性自然也。<lb/></seg>
<seg xml:id="CH2b1600_CHANT_002-25a.10">故有忽白璧而樂垂綸，<lb/></seg>
<seg xml:id="CH2b1600_CHANT_002-25a.11">負玉鼎而要卿相。<lb/></seg>
<seg xml:id="CH2b1600_CHANT_002-25a.12">行藏紛糾，<lb/></seg>
<seg xml:id="CH2b1600_CHANT_002-25a.13">顯晦踳駁，<lb/></seg>
<seg xml:id="CH2b1600_CHANT_002-25a.14">無異火炎水流，<lb/></seg>
<seg xml:id="CH2b1600_CHANT_002-25a.15">圓動方息。<lb/></seg>
<seg xml:id="CH2b1600_CHANT_002-25a.16">斯則廟堂之與江海，<lb/></seg>
<seg xml:id="CH2b1600_CHANT_002-25a.17">蓬戶之與金閨。<lb/></seg>
<seg xml:id="CH2b1600_CHANT_002-25a.18">並然其所然，<lb/></seg>
<seg xml:id="CH2b1600_CHANT_002-25a.19">悅其所悅，<lb/></seg>
<seg xml:id="CH2b1600_CHANT_002-25a.20">烏足毛羽瘡痏在其間哉！<lb/></seg>
</p>
<p>
<seg xml:id="CH2b1600_CHANT_002-26a.1"><pb xml:id="CH2b1600_CHANT_002-26a" ed="CHANT" n="002-26a"/><lb/></seg>
<seg xml:id="CH2b1600_CHANT_002-26a.2">予生自原野，<lb/></seg>
<seg xml:id="CH2b1600_CHANT_002-26a.3">善畏難狎，<lb/></seg>
<seg xml:id="CH2b1600_CHANT_002-26a.4">心駭雲臺朱屋，<lb/></seg>
<seg xml:id="CH2b1600_CHANT_002-26a.5">望絕高蓋青組。<lb/></seg>
<seg xml:id="CH2b1600_CHANT_002-26a.6">且霑濡霧露，<lb/></seg>
<seg xml:id="CH2b1600_CHANT_002-26a.7">彌願閒逸，<lb/></seg>
<seg xml:id="CH2b1600_CHANT_002-26a.8">每思濯清瀨，<lb/></seg>
<seg xml:id="CH2b1600_CHANT_002-26a.9">息椒丘，<lb/></seg>
<seg xml:id="CH2b1600_CHANT_002-26a.10">寤寐永懷，<lb/></seg>
<seg xml:id="CH2b1600_CHANT_002-26a.11">其來尚矣。<lb/></seg>
<seg xml:id="CH2b1600_CHANT_002-26a.12">蚓專噬壤，<lb/></seg>
<seg xml:id="CH2b1600_CHANT_002-26a.13">民欲天從。<lb/></seg>
<seg xml:id="CH2b1600_CHANT_002-26a.14">爰洎二毛，<lb/></seg>
<seg xml:id="CH2b1600_CHANT_002-26a.15">得居巖穴，<lb/></seg>
<seg xml:id="CH2b1600_CHANT_002-26a.16">所居東陽郡金華山，<lb/></seg>
<seg xml:id="CH2b1600_CHANT_002-26a.17">東陽實會稽西部，<lb/></seg>
<seg xml:id="CH2b1600_CHANT_002-26a.18">是生竹箭，<lb/></seg>
<seg xml:id="CH2b1600_CHANT_002-26a.19">山川秀麗，<lb/></seg>
<seg xml:id="CH2b1600_CHANT_002-26a.20">皋澤坱鬱。<lb/></seg>
<seg xml:id="CH2b1600_CHANT_002-26a.21">若其群峰疊起，<lb/></seg>
<seg xml:id="CH2b1600_CHANT_002-26a.22">則接漢連霞；<lb/></seg>
<seg xml:id="CH2b1600_CHANT_002-26a.23">喬林布濩，<lb/></seg>
<seg xml:id="CH2b1600_CHANT_002-26a.24">則春青冬綠；<lb/></seg>
<seg xml:id="CH2b1600_CHANT_002-26a.25">迴溪映流，<lb/></seg>
<seg xml:id="CH2b1600_CHANT_002-26a.26">則十仞洞底；<lb/></seg>
<seg xml:id="CH2b1600_CHANT_002-26a.27">膚寸雲合，<lb/></seg>
<seg xml:id="CH2b1600_CHANT_002-26a.28">必千里雨散。<lb/></seg>
<seg xml:id="CH2b1600_CHANT_002-26a.29">信卓犖爽塏，<lb/></seg>
<seg xml:id="CH2b1600_CHANT_002-26a.30">神居奧宅。<lb/></seg>
<seg xml:id="CH2b1600_CHANT_002-26a.31">是以帝鴻遊斯鑄鼎，<lb/></seg>
<seg xml:id="CH2b1600_CHANT_002-26a.32">雨師寄此乘烟，<lb/></seg>
<seg xml:id="CH2b1600_CHANT_002-26a.33">故㵎勒赤松之名，<lb/></seg>
<seg xml:id="CH2b1600_CHANT_002-26a.34">山貽縉雲之號。<lb/></seg>
<seg xml:id="CH2b1600_CHANT_002-26a.35">近代江治中奮迅泥滓，<lb/></seg>
<seg xml:id="CH2b1600_CHANT_002-26a.36">王徵士高拔風塵，<lb/></seg>
<seg xml:id="CH2b1600_CHANT_002-26a.37">龍盤鳳棲，<lb/></seg>
<seg xml:id="CH2b1600_CHANT_002-26a.38">咸萃茲地，<lb/></seg>
<seg xml:id="CH2b1600_CHANT_002-26a.39">良由碧湍素石，<lb/></seg>
<seg xml:id="CH2b1600_CHANT_002-26a.40">可致幽人者哉！<lb/></seg>
</p>
<p>
<seg xml:id="CH2b1600_CHANT_002-27a.1"><pb xml:id="CH2b1600_CHANT_002-27a" ed="CHANT" n="002-27a"/><lb/></seg>
<seg xml:id="CH2b1600_CHANT_002-27a.2">金華山，<lb/></seg>
<seg xml:id="CH2b1600_CHANT_002-27a.3">古馬鞍山也，<lb/></seg>
<seg xml:id="CH2b1600_CHANT_002-27a.4">蘊靈藏聖，<lb/></seg>
<seg xml:id="CH2b1600_CHANT_002-27a.5">列名仙諜。<lb/></seg>
<seg xml:id="CH2b1600_CHANT_002-27a.6">左元放稱此山云：<lb/></seg>
<seg xml:id="CH2b1600_CHANT_002-27a.7">「可免洪水五兵，<lb/></seg>
<seg xml:id="CH2b1600_CHANT_002-27a.8">可合神丹九轉。」<lb/></seg>
<seg xml:id="CH2b1600_CHANT_002-27a.9">金華之首，<lb/></seg>
<seg xml:id="CH2b1600_CHANT_002-27a.10">有紫巖山，<lb/></seg>
<seg xml:id="CH2b1600_CHANT_002-27a.11">山色紅紫，<lb/></seg>
<seg xml:id="CH2b1600_CHANT_002-27a.12">因以為稱。<lb/></seg>
<seg xml:id="CH2b1600_CHANT_002-27a.13">靡迤坡陀，<lb/></seg>
<seg xml:id="CH2b1600_CHANT_002-27a.14">下屬深渚；<lb/></seg>
<seg xml:id="CH2b1600_CHANT_002-27a.15">巑岏嶾嶙，<lb/></seg>
<seg xml:id="CH2b1600_CHANT_002-27a.16">上虧日月。<lb/></seg>
<seg xml:id="CH2b1600_CHANT_002-27a.17">登自山麓，<lb/></seg>
<seg xml:id="CH2b1600_CHANT_002-27a.18">漸高漸峻，<lb/></seg>
<seg xml:id="CH2b1600_CHANT_002-27a.19">壟路迫隘，<lb/></seg>
<seg xml:id="CH2b1600_CHANT_002-27a.20">魚貫而升。<lb/></seg>
<seg xml:id="CH2b1600_CHANT_002-27a.21">路側有絕澗，<lb/></seg>
<seg xml:id="CH2b1600_CHANT_002-27a.22">閘閜庨豁，<lb/></seg>
<seg xml:id="CH2b1600_CHANT_002-27a.23">俯窺木杪，<lb/></seg>
<seg xml:id="CH2b1600_CHANT_002-27a.24">焦原石邑，<lb/></seg>
<seg xml:id="CH2b1600_CHANT_002-27a.25">匪獨危懸。<lb/></seg>
<seg xml:id="CH2b1600_CHANT_002-27a.26">至山將半，<lb/></seg>
<seg xml:id="CH2b1600_CHANT_002-27a.27">便有廣澤大川，<lb/></seg>
<seg xml:id="CH2b1600_CHANT_002-27a.28">皋陸隱賑，<lb/></seg>
<seg xml:id="CH2b1600_CHANT_002-27a.29">予之葺宇，<lb/></seg>
<seg xml:id="CH2b1600_CHANT_002-27a.30">實在斯焉。<lb/></seg>
<seg xml:id="CH2b1600_CHANT_002-27a.31">所居三面迥山，<lb/></seg>
<seg xml:id="CH2b1600_CHANT_002-27a.32">周繞有象郛郭，<lb/></seg>
<seg xml:id="CH2b1600_CHANT_002-27a.33">南則平野蕭條，<lb/></seg>
<seg xml:id="CH2b1600_CHANT_002-27a.34">目極通望，<lb/></seg>
<seg xml:id="CH2b1600_CHANT_002-27a.35">東西帶二澗，<lb/></seg>
<seg xml:id="CH2b1600_CHANT_002-27a.36">四時飛流泉。<lb/></seg>
<seg xml:id="CH2b1600_CHANT_002-27a.37">清瀾微霔，<lb/></seg>
<seg xml:id="CH2b1600_CHANT_002-27a.38">滴瀝生響；<lb/></seg>
<seg xml:id="CH2b1600_CHANT_002-27a.39">白波跳沫，<lb/></seg>
<seg xml:id="CH2b1600_CHANT_002-27a.40">洶涌成音。<lb/></seg>
<seg xml:id="CH2b1600_CHANT_002-27a.41">並漕瀆通引，<lb/></seg>
<seg xml:id="CH2b1600_CHANT_002-27a.42">交渠綺錯，<lb/></seg>
<seg xml:id="CH2b1600_CHANT_002-27a.43">懸溜瀉於軒甍，<lb/></seg>
<seg xml:id="CH2b1600_CHANT_002-27a.44">激湍迴於階砌。<lb/></seg>
<seg xml:id="CH2b1600_CHANT_002-27a.45">供帳無綆汲，<lb/></seg>
<seg xml:id="CH2b1600_CHANT_002-27a.46">盥漱息瓶盆。<lb/></seg>
<seg xml:id="CH2b1600_CHANT_002-27a.47">楓櫨椅櫪之樹，<lb/></seg>
<seg xml:id="CH2b1600_CHANT_002-27a.48">梓柏桂樟之木，<lb/></seg>
<seg xml:id="CH2b1600_CHANT_002-27a.49">分形異色，<lb/></seg>
<seg xml:id="CH2b1600_CHANT_002-27a.50">千族萬種，<lb/></seg>
<seg xml:id="CH2b1600_CHANT_002-27a.51">結朱實，<lb/></seg>
<seg xml:id="CH2b1600_CHANT_002-27a.52">包綠裹，<lb/></seg>
<seg xml:id="CH2b1600_CHANT_002-27a.53">扤白蔕，<lb/></seg>
<seg xml:id="CH2b1600_CHANT_002-27a.54">抽紫莖；<lb/></seg>
<seg xml:id="CH2b1600_CHANT_002-27a.55">橚矗苯䔿，<lb/></seg>
<seg xml:id="CH2b1600_CHANT_002-27a.56">捎風鳴籟，<lb/></seg>
<seg xml:id="CH2b1600_CHANT_002-27a.57">垂條櫩戶，<lb/></seg>
<seg xml:id="CH2b1600_CHANT_002-27a.58">布葉房櫳。<lb/></seg>
<seg xml:id="CH2b1600_CHANT_002-27a.59">中谷澗濱，<lb/></seg>
<seg xml:id="CH2b1600_CHANT_002-27a.60">華蕊攢列。<lb/></seg>
<seg xml:id="CH2b1600_CHANT_002-27a.61">至於青春緩謝，<lb/></seg>
<seg xml:id="CH2b1600_CHANT_002-27a.62">萍生泉動，<lb/></seg>
<seg xml:id="CH2b1600_CHANT_002-27a.63">則有都梁含馥，<lb/></seg>
<seg xml:id="CH2b1600_CHANT_002-27a.64">懷香送芬；<lb/></seg>
<seg xml:id="CH2b1600_CHANT_002-27a.65">長樂負霜，<lb/></seg>
<seg xml:id="CH2b1600_CHANT_002-27a.66">宜男泫露，<lb/></seg>
<seg xml:id="CH2b1600_CHANT_002-27a.67">芙蕖紅華照水，<lb/></seg>
<seg xml:id="CH2b1600_CHANT_002-27a.68">皋蘇縹葉從風。<lb/></seg>
<seg xml:id="CH2b1600_CHANT_002-27a.69">憑軒永眺，<lb/></seg>
<seg xml:id="CH2b1600_CHANT_002-27a.70">蠲憂亡疾。<lb/></seg>
<seg xml:id="CH2b1600_CHANT_002-27a.71">丘阿陵曲，<lb/></seg>
<seg xml:id="CH2b1600_CHANT_002-27a.72">眾藥灌叢，<lb/></seg>
<seg xml:id="CH2b1600_CHANT_002-27a.73">地髓抗莖，<lb/></seg>
<seg xml:id="CH2b1600_CHANT_002-27a.74">山筋抽節，<lb/></seg>
<seg xml:id="CH2b1600_CHANT_002-27a.75">金鹽重於素璧，<lb/></seg>
<seg xml:id="CH2b1600_CHANT_002-27a.76">玉豉貴於明珠，<lb/></seg>
<seg xml:id="CH2b1600_CHANT_002-27a.77">可以養性消痾，<lb/></seg>
<seg xml:id="CH2b1600_CHANT_002-27a.78">還年駐色，<lb/></seg>
<seg xml:id="CH2b1600_CHANT_002-27a.79">不藉崔文黃散，<lb/></seg>
<seg xml:id="CH2b1600_CHANT_002-27a.80">勿用負局紫丸。<lb/></seg>
<seg xml:id="CH2b1600_CHANT_002-27a.81">翱翱群鳳，<lb/></seg>
<seg xml:id="CH2b1600_CHANT_002-27a.82">風胎雨鷇，<lb/></seg>
<seg xml:id="CH2b1600_CHANT_002-27a.83">綠翼紅毛，<lb/></seg>
<seg xml:id="CH2b1600_CHANT_002-27a.84">素纓翠鬣。<lb/></seg>
<seg xml:id="CH2b1600_CHANT_002-27a.85">肅肅毛羽，<lb/></seg>
<seg xml:id="CH2b1600_CHANT_002-27a.86">關關好音，<lb/></seg>
<seg xml:id="CH2b1600_CHANT_002-27a.87">皆馴狎園池，<lb/></seg>
<seg xml:id="CH2b1600_CHANT_002-27a.88">旅食雞鶩。<lb/></seg>
<seg xml:id="CH2b1600_CHANT_002-27a.89">若乃䲰日伺辰，<lb/></seg>
<seg xml:id="CH2b1600_CHANT_002-27a.90">響類鐘鼓；<lb/></seg>
<seg xml:id="CH2b1600_CHANT_002-27a.91">鳴蚿候曙，<lb/></seg>
<seg xml:id="CH2b1600_CHANT_002-27a.92">聲像琴瑟。<lb/></seg>
<seg xml:id="CH2b1600_CHANT_002-27a.93">玄猨薄霧清囀，<lb/></seg>
<seg xml:id="CH2b1600_CHANT_002-27a.94">飛㹳乘煙永吟。<lb/></seg>
<seg xml:id="CH2b1600_CHANT_002-27a.95">嘈囋嘹亮，<lb/></seg>
<seg xml:id="CH2b1600_CHANT_002-27a.96">悅心娛耳。<lb/></seg>
<seg xml:id="CH2b1600_CHANT_002-27a.97">諒所以跨躡管籥，<lb/></seg>
<seg xml:id="CH2b1600_CHANT_002-27a.98">韜軼笙簧。<lb/></seg>
</p>
<p>
<seg xml:id="CH2b1600_CHANT_002-28a.1"><pb xml:id="CH2b1600_CHANT_002-28a" ed="CHANT" n="002-28a"/><lb/></seg>
<seg xml:id="CH2b1600_CHANT_002-28a.2">宅東起招提寺，<lb/></seg>
<seg xml:id="CH2b1600_CHANT_002-28a.3">背巖面壑，<lb/></seg>
<seg xml:id="CH2b1600_CHANT_002-28a.4">層軒引景，<lb/></seg>
<seg xml:id="CH2b1600_CHANT_002-28a.5">邃宇臨崖，<lb/></seg>
<seg xml:id="CH2b1600_CHANT_002-28a.6">博敞間虛，<lb/></seg>
<seg xml:id="CH2b1600_CHANT_002-28a.7">納祥生白，<lb/></seg>
<seg xml:id="CH2b1600_CHANT_002-28a.8">左瞻右睇，<lb/></seg>
<seg xml:id="CH2b1600_CHANT_002-28a.9">仁智所居；<lb/></seg>
<seg xml:id="CH2b1600_CHANT_002-28a.10">故碩德名僧，<lb/></seg>
<seg xml:id="CH2b1600_CHANT_002-28a.11">振錫雲萃，<lb/></seg>
<seg xml:id="CH2b1600_CHANT_002-28a.12">調心七覺，<lb/></seg>
<seg xml:id="CH2b1600_CHANT_002-28a.13">詆訶五塵，<lb/></seg>
<seg xml:id="CH2b1600_CHANT_002-28a.14">郁烈戒香，<lb/></seg>
<seg xml:id="CH2b1600_CHANT_002-28a.15">浴滋定水。<lb/></seg>
<seg xml:id="CH2b1600_CHANT_002-28a.16">至於熏鑪夜爇，<lb/></seg>
<seg xml:id="CH2b1600_CHANT_002-28a.17">法鼓旦聞，<lb/></seg>
<seg xml:id="CH2b1600_CHANT_002-28a.18">予則跕屣摳衣，<lb/></seg>
<seg xml:id="CH2b1600_CHANT_002-28a.19">躬行頂禮，<lb/></seg>
<seg xml:id="CH2b1600_CHANT_002-28a.20">詢道哲人，<lb/></seg>
<seg xml:id="CH2b1600_CHANT_002-28a.21">欽和至教，<lb/></seg>
<seg xml:id="CH2b1600_CHANT_002-28a.22">每聞此河紛梗，<lb/></seg>
<seg xml:id="CH2b1600_CHANT_002-28a.23">彼岸永寂，<lb/></seg>
<seg xml:id="CH2b1600_CHANT_002-28a.24">熙熙然若登春臺而出宇宙，<lb/></seg>
<seg xml:id="CH2b1600_CHANT_002-28a.25">唯善是樂，<lb/></seg>
<seg xml:id="CH2b1600_CHANT_002-28a.26">豈伊徒言。<lb/></seg>
</p>
<p>
<seg xml:id="CH2b1600_CHANT_002-29a.1"><pb xml:id="CH2b1600_CHANT_002-29a" ed="CHANT" n="002-29a"/><lb/></seg>
<seg xml:id="CH2b1600_CHANT_002-29a.2">寺東南有道觀，<lb/></seg>
<seg xml:id="CH2b1600_CHANT_002-29a.3">亭亭崖側，<lb/></seg>
<seg xml:id="CH2b1600_CHANT_002-29a.4">下望雲雨。<lb/></seg>
<seg xml:id="CH2b1600_CHANT_002-29a.5">蕙樓&amp;CH-0F0281;榭，<lb/></seg>
<seg xml:id="CH2b1600_CHANT_002-29a.6">隱映林篁；<lb/></seg>
<seg xml:id="CH2b1600_CHANT_002-29a.7">飛觀列軒，<lb/></seg>
<seg xml:id="CH2b1600_CHANT_002-29a.8">玲瓏煙霧。<lb/></seg>
<seg xml:id="CH2b1600_CHANT_002-29a.9">日止卻粒之氓，<lb/></seg>
<seg xml:id="CH2b1600_CHANT_002-29a.10">歲集神仙之客。<lb/></seg>
<seg xml:id="CH2b1600_CHANT_002-29a.11">餌星髓，<lb/></seg>
<seg xml:id="CH2b1600_CHANT_002-29a.12">吸流霞，<lb/></seg>
<seg xml:id="CH2b1600_CHANT_002-29a.13">將乃雲衣霓裳，<lb/></seg>
<seg xml:id="CH2b1600_CHANT_002-29a.14">乘龍馭鶴。<lb/></seg>
<seg xml:id="CH2b1600_CHANT_002-29a.15">觀下有石井，<lb/></seg>
<seg xml:id="CH2b1600_CHANT_002-29a.16">聳峙中澗，<lb/></seg>
<seg xml:id="CH2b1600_CHANT_002-29a.17">雕琢刻削，<lb/></seg>
<seg xml:id="CH2b1600_CHANT_002-29a.18">頗類人工。<lb/></seg>
<seg xml:id="CH2b1600_CHANT_002-29a.19">躍流𤄓瀉，<lb/></seg>
<seg xml:id="CH2b1600_CHANT_002-29a.20">渀湧泱咽，<lb/></seg>
<seg xml:id="CH2b1600_CHANT_002-29a.21">電擊雷吼，<lb/></seg>
<seg xml:id="CH2b1600_CHANT_002-29a.22">駭目驚魂。<lb/></seg>
<seg xml:id="CH2b1600_CHANT_002-29a.23">寺觀之前皆植修竹，<lb/></seg>
<seg xml:id="CH2b1600_CHANT_002-29a.24">檀欒蕭瑟，<lb/></seg>
<seg xml:id="CH2b1600_CHANT_002-29a.25">被陵緣阜；<lb/></seg>
<seg xml:id="CH2b1600_CHANT_002-29a.26">竹外則有良田，<lb/></seg>
<seg xml:id="CH2b1600_CHANT_002-29a.27">區畛通接。<lb/></seg>
<seg xml:id="CH2b1600_CHANT_002-29a.28">山泉膏液，<lb/></seg>
<seg xml:id="CH2b1600_CHANT_002-29a.29">鬱潤肥腴，<lb/></seg>
<seg xml:id="CH2b1600_CHANT_002-29a.30">鄭白決漳，<lb/></seg>
<seg xml:id="CH2b1600_CHANT_002-29a.31">莫之能擬。<lb/></seg>
<seg xml:id="CH2b1600_CHANT_002-29a.32">致紅粟流溢，<lb/></seg>
<seg xml:id="CH2b1600_CHANT_002-29a.33">鳧雁充厭，<lb/></seg>
<seg xml:id="CH2b1600_CHANT_002-29a.34">春鱉旨擅碧雞，<lb/></seg>
<seg xml:id="CH2b1600_CHANT_002-29a.35">冬蕈味珍霜鵽。<lb/></seg>
<seg xml:id="CH2b1600_CHANT_002-29a.36">縠巾取於丘嶺，<lb/></seg>
<seg xml:id="CH2b1600_CHANT_002-29a.37">短褐出自中園，<lb/></seg>
<seg xml:id="CH2b1600_CHANT_002-29a.38">𦺦蔣逼側於池湖，<lb/></seg>
<seg xml:id="CH2b1600_CHANT_002-29a.39">菅蒯駢填於原隰。<lb/></seg>
<seg xml:id="CH2b1600_CHANT_002-29a.40">養給之資，<lb/></seg>
<seg xml:id="CH2b1600_CHANT_002-29a.41">生生所用，<lb/></seg>
<seg xml:id="CH2b1600_CHANT_002-29a.42">無不阜實藩籬，<lb/></seg>
<seg xml:id="CH2b1600_CHANT_002-29a.43">充牣崖巘。<lb/></seg>
</p>
<p>
<seg xml:id="CH2b1600_CHANT_002-30a.1"><pb xml:id="CH2b1600_CHANT_002-30a" ed="CHANT" n="002-30a"/><lb/></seg>
<seg xml:id="CH2b1600_CHANT_002-30a.2">歲始年季，<lb/></seg>
<seg xml:id="CH2b1600_CHANT_002-30a.3">農隙時閒，<lb/></seg>
<seg xml:id="CH2b1600_CHANT_002-30a.4">濁醪初䍤，<lb/></seg>
<seg xml:id="CH2b1600_CHANT_002-30a.5">清醥新熟，<lb/></seg>
<seg xml:id="CH2b1600_CHANT_002-30a.6">則田家野老，<lb/></seg>
<seg xml:id="CH2b1600_CHANT_002-30a.7">提壺共至。<lb/></seg>
<seg xml:id="CH2b1600_CHANT_002-30a.8">班荊林下，<lb/></seg>
<seg xml:id="CH2b1600_CHANT_002-30a.9">陳鐏置酌，<lb/></seg>
<seg xml:id="CH2b1600_CHANT_002-30a.10">酒酣耳熱，<lb/></seg>
<seg xml:id="CH2b1600_CHANT_002-30a.11">屢舞諠呶，<lb/></seg>
<seg xml:id="CH2b1600_CHANT_002-30a.12">盛論箱庾，<lb/></seg>
<seg xml:id="CH2b1600_CHANT_002-30a.13">高談穀稼，<lb/></seg>
<seg xml:id="CH2b1600_CHANT_002-30a.14">嗢噱謳歌，<lb/></seg>
<seg xml:id="CH2b1600_CHANT_002-30a.15">舉盃相抗，<lb/></seg>
<seg xml:id="CH2b1600_CHANT_002-30a.16">人生樂耳，<lb/></seg>
<seg xml:id="CH2b1600_CHANT_002-30a.17">此歡豈訾。<lb/></seg>
<seg xml:id="CH2b1600_CHANT_002-30a.18">若夫蠶而衣，<lb/></seg>
<seg xml:id="CH2b1600_CHANT_002-30a.19">耕而食，<lb/></seg>
<seg xml:id="CH2b1600_CHANT_002-30a.20">日出而作，<lb/></seg>
<seg xml:id="CH2b1600_CHANT_002-30a.21">日入而息，<lb/></seg>
<seg xml:id="CH2b1600_CHANT_002-30a.22">晚食當肉，<lb/></seg>
<seg xml:id="CH2b1600_CHANT_002-30a.23">無事為貴；<lb/></seg>
<seg xml:id="CH2b1600_CHANT_002-30a.24">不求於世，<lb/></seg>
<seg xml:id="CH2b1600_CHANT_002-30a.25">不忤於物，<lb/></seg>
<seg xml:id="CH2b1600_CHANT_002-30a.26">莫辨榮辱，<lb/></seg>
<seg xml:id="CH2b1600_CHANT_002-30a.27">匪知毀譽。<lb/></seg>
<seg xml:id="CH2b1600_CHANT_002-30a.28">浩蕩天地之間，<lb/></seg>
<seg xml:id="CH2b1600_CHANT_002-30a.29">心無怵惕之警，<lb/></seg>
<seg xml:id="CH2b1600_CHANT_002-30a.30">豈與嵇生齒劍，<lb/></seg>
<seg xml:id="CH2b1600_CHANT_002-30a.31">楊子墜閣，<lb/></seg>
<seg xml:id="CH2b1600_CHANT_002-30a.32">較其優劣者哉！<lb/></seg>
<seg xml:id="CH2b1600_CHANT_002-30a.33">○《釋藏》輕九。<lb/></seg>
<seg xml:id="CH2b1600_CHANT_002-30a.34">《廣弘明集》二十七。<lb/></seg>
<seg xml:id="CH2b1600_CHANT_002-30a.35">又略見《藝文類聚》三十六。<lb/></seg>
</p>
<p>
<seg xml:id="CH2b1600_CHANT_002-31a.1"><pb xml:id="CH2b1600_CHANT_002-31a" ed="CHANT" n="002-31a"/><lb/></seg>
<seg xml:id="CH2b1600_CHANT_002-31a.2">〈相經序〉</seg>
</p>
<p>
<seg xml:id="CH2b1600_CHANT_002-31a.3">夫命之與相，<lb/></seg>
<seg xml:id="CH2b1600_CHANT_002-31a.4">猶聲之與響，<lb/></seg>
<seg xml:id="CH2b1600_CHANT_002-31a.5">聲動乎幾，<lb/></seg>
<seg xml:id="CH2b1600_CHANT_002-31a.6">響窮乎應，<lb/></seg>
<seg xml:id="CH2b1600_CHANT_002-31a.7">雖壽夭參差，<lb/></seg>
<seg xml:id="CH2b1600_CHANT_002-31a.8">賢愚不一，<lb/></seg>
<seg xml:id="CH2b1600_CHANT_002-31a.9">其間大較，<lb/></seg>
<seg xml:id="CH2b1600_CHANT_002-31a.10">可得聞矣。<lb/></seg>
<seg xml:id="CH2b1600_CHANT_002-31a.11">若乃生而神睿，<lb/></seg>
<seg xml:id="CH2b1600_CHANT_002-31a.12">弱而能言，<lb/></seg>
<seg xml:id="CH2b1600_CHANT_002-31a.13">八彩光眉，<lb/></seg>
<seg xml:id="CH2b1600_CHANT_002-31a.14">四瞳麗目，<lb/></seg>
<seg xml:id="CH2b1600_CHANT_002-31a.15">斯實天姿之特達，<lb/></seg>
<seg xml:id="CH2b1600_CHANT_002-31a.16">聖人之符表；<lb/></seg>
<seg xml:id="CH2b1600_CHANT_002-31a.17">洎乎日角月偃之奇，<lb/></seg>
<seg xml:id="CH2b1600_CHANT_002-31a.18">龍樓虎踞之美，<lb/></seg>
<seg xml:id="CH2b1600_CHANT_002-31a.19">地靜鎮於城纏，<lb/></seg>
<seg xml:id="CH2b1600_CHANT_002-31a.20">天關運於掌策，<lb/></seg>
<seg xml:id="CH2b1600_CHANT_002-31a.21">金槌玉枕，<lb/></seg>
<seg xml:id="CH2b1600_CHANT_002-31a.22">磊落相望，<lb/></seg>
<seg xml:id="CH2b1600_CHANT_002-31a.23">伏犀起蓋，<lb/></seg>
<seg xml:id="CH2b1600_CHANT_002-31a.24">隱轔交映，<lb/></seg>
<seg xml:id="CH2b1600_CHANT_002-31a.25">井宅既兼，<lb/></seg>
<seg xml:id="CH2b1600_CHANT_002-31a.26">食匱已實，<lb/></seg>
<seg xml:id="CH2b1600_CHANT_002-31a.27">抑亦帝王卿相之明效也。<lb/></seg>
<seg xml:id="CH2b1600_CHANT_002-31a.28">及其深目長頸，<lb/></seg>
<seg xml:id="CH2b1600_CHANT_002-31a.29">頹顏慼齃，<lb/></seg>
<seg xml:id="CH2b1600_CHANT_002-31a.30">虵行鷙立，<lb/></seg>
<seg xml:id="CH2b1600_CHANT_002-31a.31">豭喙鳥咮，<lb/></seg>
<seg xml:id="CH2b1600_CHANT_002-31a.32">筋不束體，<lb/></seg>
<seg xml:id="CH2b1600_CHANT_002-31a.33">血不華色，<lb/></seg>
<seg xml:id="CH2b1600_CHANT_002-31a.34">手無春荑之柔，<lb/></seg>
<seg xml:id="CH2b1600_CHANT_002-31a.35">髮有寒蓬之悴，<lb/></seg>
<seg xml:id="CH2b1600_CHANT_002-31a.36">或先吉而後凶，<lb/></seg>
<seg xml:id="CH2b1600_CHANT_002-31a.37">或少長乎窮乏，<lb/></seg>
<seg xml:id="CH2b1600_CHANT_002-31a.38">不其悲歟！<lb/></seg>
<seg xml:id="CH2b1600_CHANT_002-31a.39">至如姬公凝負圖之容，<lb/></seg>
<seg xml:id="CH2b1600_CHANT_002-31a.40">孔父眇棲遑之迹，<lb/></seg>
<seg xml:id="CH2b1600_CHANT_002-31a.41">豐本知其有後，<lb/></seg>
<seg xml:id="CH2b1600_CHANT_002-31a.42">黃中明其可貴，<lb/></seg>
<seg xml:id="CH2b1600_CHANT_002-31a.43">其間或躍馬膳珍，<lb/></seg>
<seg xml:id="CH2b1600_CHANT_002-31a.44">或飛而食肉，<lb/></seg>
<seg xml:id="CH2b1600_CHANT_002-31a.45">或皁隸晚侯，<lb/></seg>
<seg xml:id="CH2b1600_CHANT_002-31a.46">或初形未正，<lb/></seg>
<seg xml:id="CH2b1600_CHANT_002-31a.47">銅巖無以飽生，<lb/></seg>
<seg xml:id="CH2b1600_CHANT_002-31a.48">玉饌終乎餓死。<lb/></seg>
<seg xml:id="CH2b1600_CHANT_002-31a.49">因斯以觀，<lb/></seg>
<seg xml:id="CH2b1600_CHANT_002-31a.50">何事非命！<lb/></seg>
<seg xml:id="CH2b1600_CHANT_002-31a.51">○《藝文類聚》七十五。<lb/></seg>
</p>
<p>
<seg xml:id="CH2b1600_CHANT_002-32a.1"><pb xml:id="CH2b1600_CHANT_002-32a" ed="CHANT" n="002-32a"/><lb/></seg>
<seg xml:id="CH2b1600_CHANT_002-32a.2">〈自序〉</seg>
</p>
<p>
<seg xml:id="CH2b1600_CHANT_002-32a.3">黌中濟濟皆升堂，<lb/></seg>
<seg xml:id="CH2b1600_CHANT_002-32a.4">亦有愚者解衣裳。<lb/></seg>
<seg xml:id="CH2b1600_CHANT_002-32a.5">○《南史》四十九。<lb/></seg>
</p>
<p>
<seg xml:id="CH2b1600_CHANT_002-32a.6">峻字孝標，<lb/></seg>
<seg xml:id="CH2b1600_CHANT_002-32a.7">平原人也。<lb/></seg>
<seg xml:id="CH2b1600_CHANT_002-32a.8">生於秣陵縣，<lb/></seg>
<seg xml:id="CH2b1600_CHANT_002-32a.9">朞月歸故鄉。<lb/></seg>
<seg xml:id="CH2b1600_CHANT_002-32a.10">八歲，<lb/></seg>
<seg xml:id="CH2b1600_CHANT_002-32a.11">遇桑梓顛覆，<lb/></seg>
<seg xml:id="CH2b1600_CHANT_002-32a.12">身充僕圉。<lb/></seg>
<seg xml:id="CH2b1600_CHANT_002-32a.13">齊永明四年二月，<lb/></seg>
<seg xml:id="CH2b1600_CHANT_002-32a.14">逃還京師。<lb/></seg>
<seg xml:id="CH2b1600_CHANT_002-32a.15">後為崔豫州刑嶽參軍。<lb/></seg>
<seg xml:id="CH2b1600_CHANT_002-32a.16">梁天監中，<lb/></seg>
<seg xml:id="CH2b1600_CHANT_002-32a.17">詔峻東掌石渠閣，<lb/></seg>
<seg xml:id="CH2b1600_CHANT_002-32a.18">以病乞骸骨。<lb/></seg>
<seg xml:id="CH2b1600_CHANT_002-32a.19">隱東陽金華山。<lb/></seg>
<seg xml:id="CH2b1600_CHANT_002-32a.20">余自比馮敬通，<lb/></seg>
<seg xml:id="CH2b1600_CHANT_002-32a.21">而有同之者三，<lb/></seg>
<seg xml:id="CH2b1600_CHANT_002-32a.22">異之者四。<lb/></seg>
<seg xml:id="CH2b1600_CHANT_002-32a.23">何則？<lb/></seg>
<seg xml:id="CH2b1600_CHANT_002-32a.24">敬通雄才冠世，<lb/></seg>
<seg xml:id="CH2b1600_CHANT_002-32a.25">志剛金石；<lb/></seg>
<seg xml:id="CH2b1600_CHANT_002-32a.26">余雖不及之，<lb/></seg>
<seg xml:id="CH2b1600_CHANT_002-32a.27">而節亮慷慨，<lb/></seg>
<seg xml:id="CH2b1600_CHANT_002-32a.28">此一同也。<lb/></seg>
<seg xml:id="CH2b1600_CHANT_002-32a.29">敬通值中興明君，<lb/></seg>
<seg xml:id="CH2b1600_CHANT_002-32a.30">而終不試用；<lb/></seg>
<seg xml:id="CH2b1600_CHANT_002-32a.31">余逢命世英主，<lb/></seg>
<seg xml:id="CH2b1600_CHANT_002-32a.32">亦擯斥當年，<lb/></seg>
<seg xml:id="CH2b1600_CHANT_002-32a.33">此二同也。<lb/></seg>
<seg xml:id="CH2b1600_CHANT_002-32a.34">敬通有忌妻，<lb/></seg>
<seg xml:id="CH2b1600_CHANT_002-32a.35">至於身操井臼；<lb/></seg>
<seg xml:id="CH2b1600_CHANT_002-32a.36">余有悍室，<lb/></seg>
<seg xml:id="CH2b1600_CHANT_002-32a.37">亦令家道轗軻，<lb/></seg>
<seg xml:id="CH2b1600_CHANT_002-32a.38">此三同也。<lb/></seg>
<seg xml:id="CH2b1600_CHANT_002-32a.39">敬通當更始之世，<lb/></seg>
<seg xml:id="CH2b1600_CHANT_002-32a.40">手握兵符，<lb/></seg>
<seg xml:id="CH2b1600_CHANT_002-32a.41">躍馬食肉；<lb/></seg>
<seg xml:id="CH2b1600_CHANT_002-32a.42">余自少迄長，<lb/></seg>
<seg xml:id="CH2b1600_CHANT_002-32a.43">戚戚無歡，<lb/></seg>
<seg xml:id="CH2b1600_CHANT_002-32a.44">此一異也。<lb/></seg>
<seg xml:id="CH2b1600_CHANT_002-32a.45">敬通有一子仲文，<lb/></seg>
<seg xml:id="CH2b1600_CHANT_002-32a.46">官成名立；<lb/></seg>
<seg xml:id="CH2b1600_CHANT_002-32a.47">余禍同伯道，<lb/></seg>
<seg xml:id="CH2b1600_CHANT_002-32a.48">永無血胤，<lb/></seg>
<seg xml:id="CH2b1600_CHANT_002-32a.49">此二異也。<lb/></seg>
<seg xml:id="CH2b1600_CHANT_002-32a.50">敬通膂力方剛，<lb/></seg>
<seg xml:id="CH2b1600_CHANT_002-32a.51">老而益壯；<lb/></seg>
<seg xml:id="CH2b1600_CHANT_002-32a.52">余有犬馬之疾，<lb/></seg>
<seg xml:id="CH2b1600_CHANT_002-32a.53">溘死無時，<lb/></seg>
<seg xml:id="CH2b1600_CHANT_002-32a.54">此三異也。<lb/></seg>
<seg xml:id="CH2b1600_CHANT_002-32a.55">敬通雖芝殘蕙焚，<lb/></seg>
<seg xml:id="CH2b1600_CHANT_002-32a.56">終填溝壑，<lb/></seg>
<seg xml:id="CH2b1600_CHANT_002-32a.57">而為名賢所慕，<lb/></seg>
<seg xml:id="CH2b1600_CHANT_002-32a.58">其風流郁烈芬芳，<lb/></seg>
<seg xml:id="CH2b1600_CHANT_002-32a.59">久而彌盛；<lb/></seg>
<seg xml:id="CH2b1600_CHANT_002-32a.60">余聲塵寂漠，<lb/></seg>
<seg xml:id="CH2b1600_CHANT_002-32a.61">世不吾知，<lb/></seg>
<seg xml:id="CH2b1600_CHANT_002-32a.62">魂魄一去，<lb/></seg>
<seg xml:id="CH2b1600_CHANT_002-32a.63">將同秋草，<lb/></seg>
<seg xml:id="CH2b1600_CHANT_002-32a.64">此四異也。<lb/></seg>
<seg xml:id="CH2b1600_CHANT_002-32a.65">所以自力為敘，<lb/></seg>
<seg xml:id="CH2b1600_CHANT_002-32a.66">遺之好事云。<lb/></seg>
<seg xml:id="CH2b1600_CHANT_002-32a.67">○《梁書‧劉峻傳》。<lb/></seg>
</p>
</div>
<div><head>附錄</head>
<p>
<seg xml:id="CH2b1600_CHANT_003-1a.1"><pb xml:id="CH2b1600_CHANT_003-1a" ed="CHANT" n="003-1a"/><lb/></seg>
<seg xml:id="CH2b1600_CHANT_003-1a.2">以下據《劉孝標集校注》頁173附錄二「劉孝標佚句輯存」列出，<lb/></seg>
<seg xml:id="CH2b1600_CHANT_003-1a.3">備作參考：<lb/></seg>
</p>
<p>
<seg xml:id="CH2b1600_CHANT_003-1a.4">近發連雙兔，<lb/></seg>
<seg xml:id="CH2b1600_CHANT_003-1a.5">高瞻落九烏。<lb/></seg>
<seg xml:id="CH2b1600_CHANT_003-1a.6">○明楊慎《哲匠金桴》卷一。<lb/></seg>
</p>
<p>
<seg xml:id="CH2b1600_CHANT_003-1a.7">叢蘭已飛蝶，<lb/></seg>
<seg xml:id="CH2b1600_CHANT_003-1a.8">楊柳半藏鴉。<lb/></seg>
<seg xml:id="CH2b1600_CHANT_003-1a.9">○《哲匠金桴》卷二。<lb/></seg>
</p>
<p>
<seg xml:id="CH2b1600_CHANT_003-2a.1"><pb xml:id="CH2b1600_CHANT_003-2a" ed="CHANT" n="003-2a"/><lb/></seg>
<seg xml:id="CH2b1600_CHANT_003-2a.2">海上流霞酌，<lb/></seg>
<seg xml:id="CH2b1600_CHANT_003-2a.3">淮南承月杯。<lb/></seg>
<seg xml:id="CH2b1600_CHANT_003-2a.4">○楊慎《謝華啟秀》卷四。<lb/></seg>
</p>
<p>
<seg xml:id="CH2b1600_CHANT_003-2a.5">業習移其天識，<lb/></seg>
<seg xml:id="CH2b1600_CHANT_003-2a.6">世服沒其性靈。<lb/></seg>
<seg xml:id="CH2b1600_CHANT_003-2a.7">○《謝華啟秀》卷四。<lb/></seg>
</p>
</div>
</body>
</text>
</TEI>
