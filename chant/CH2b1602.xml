<TEI xmlns="http://www.tei-c.org/ns/1.0" xml:id="CH2b1602">
<teiHeader>
<fileDesc>
<titleStmt>
<title>丘司空集二卷</title>
</titleStmt>
<editionStmt><edition><idno type="kanripo">CH2b1602</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1602_CHANT_001-1a.1"><pb xml:id="CH2b1602_CHANT_001-1a" ed="CHANT" n="001-1a"/><lb/></seg>
<seg xml:id="CH2b1602_CHANT_001-1a.2">〈九日侍宴樂遊苑〉</seg>
</p>
<p>
<seg xml:id="CH2b1602_CHANT_001-1a.3">朱明已謝，<lb/></seg>
<seg xml:id="CH2b1602_CHANT_001-1a.4">蓐收司禮。<lb/></seg>
<seg xml:id="CH2b1602_CHANT_001-1a.5">爰理秋祓，<lb/></seg>
<seg xml:id="CH2b1602_CHANT_001-1a.6">備揚旌棨。<lb/></seg>
<seg xml:id="CH2b1602_CHANT_001-1a.7">奉璋峨峨，<lb/></seg>
<seg xml:id="CH2b1602_CHANT_001-1a.8">金貂濟濟。<lb/></seg>
<seg xml:id="CH2b1602_CHANT_001-1a.9">上林弘敞，<lb/></seg>
<seg xml:id="CH2b1602_CHANT_001-1a.10">離宮非一。<lb/></seg>
<seg xml:id="CH2b1602_CHANT_001-1a.11">綵殿迴風，<lb/></seg>
<seg xml:id="CH2b1602_CHANT_001-1a.12">丹樓映日。<lb/></seg>
<seg xml:id="CH2b1602_CHANT_001-1a.13">隨珠甲帳，<lb/></seg>
<seg xml:id="CH2b1602_CHANT_001-1a.14">屯衛周悉。<lb/></seg>
<seg xml:id="CH2b1602_CHANT_001-1a.15">睟容徐動，<lb/></seg>
<seg xml:id="CH2b1602_CHANT_001-1a.16">天儀澄謐。<lb/></seg>
<seg xml:id="CH2b1602_CHANT_001-1a.17">雲物游颺，<lb/></seg>
<seg xml:id="CH2b1602_CHANT_001-1a.18">光景高麗。<lb/></seg>
<seg xml:id="CH2b1602_CHANT_001-1a.19">枯葉未落，<lb/></seg>
<seg xml:id="CH2b1602_CHANT_001-1a.20">寒花委砌。<lb/></seg>
<seg xml:id="CH2b1602_CHANT_001-1a.21">絲桐激舞，<lb/></seg>
<seg xml:id="CH2b1602_CHANT_001-1a.22">楚雅閒慧。<lb/></seg>
<seg xml:id="CH2b1602_CHANT_001-1a.23">參差繁響，<lb/></seg>
<seg xml:id="CH2b1602_CHANT_001-1a.24">殷勤流詣。<lb/></seg>
<seg xml:id="CH2b1602_CHANT_001-1a.25">○《類聚》四。<lb/></seg>
<seg xml:id="CH2b1602_CHANT_001-1a.26">《廣文選》八。<lb/></seg>
<seg xml:id="CH2b1602_CHANT_001-1a.27">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-2a.1"><pb xml:id="CH2b1602_CHANT_001-2a" ed="CHANT" n="001-2a"/><lb/></seg>
<seg xml:id="CH2b1602_CHANT_001-2a.2">侍宴樂遊苑送張徐州應詔詩<lb/></seg>
</p>
<p>
<seg xml:id="CH2b1602_CHANT_001-2a.3">〈侍宴樂遊苑送張徐州應詔詩〉</seg>
</p>
<p>
<seg xml:id="CH2b1602_CHANT_001-2a.4">詰旦閶闔開，<lb/></seg>
<seg xml:id="CH2b1602_CHANT_001-2a.5">馳道聞鳳吹。<lb/></seg>
<seg xml:id="CH2b1602_CHANT_001-2a.6">輕荑承玉輦，<lb/></seg>
<seg xml:id="CH2b1602_CHANT_001-2a.7">細草藉龍騎。<lb/></seg>
<seg xml:id="CH2b1602_CHANT_001-2a.8">風遲山尚響，<lb/></seg>
<seg xml:id="CH2b1602_CHANT_001-2a.9">雨息雲猶積。<lb/></seg>
<seg xml:id="CH2b1602_CHANT_001-2a.10">巢空初鳥飛，<lb/></seg>
<seg xml:id="CH2b1602_CHANT_001-2a.11">荇亂新魚戲。<lb/></seg>
<seg xml:id="CH2b1602_CHANT_001-2a.12">寔為北門重，<lb/></seg>
<seg xml:id="CH2b1602_CHANT_001-2a.13">匪親孰為寄？<lb/></seg>
<seg xml:id="CH2b1602_CHANT_001-2a.14">參差別念舉，<lb/></seg>
<seg xml:id="CH2b1602_CHANT_001-2a.15">肅穆恩波被。<lb/></seg>
<seg xml:id="CH2b1602_CHANT_001-2a.16">小臣信多幸，<lb/></seg>
<seg xml:id="CH2b1602_CHANT_001-2a.17">投生豈酬義。<lb/></seg>
<seg xml:id="CH2b1602_CHANT_001-2a.18">○《文選》二十。<lb/></seg>
<seg xml:id="CH2b1602_CHANT_001-2a.19">《類聚》二十九。<lb/></seg>
<seg xml:id="CH2b1602_CHANT_001-2a.20">《文苑英華》百六十九。<lb/></seg>
<seg xml:id="CH2b1602_CHANT_001-2a.21">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-3a.1"><pb xml:id="CH2b1602_CHANT_001-3a" ed="CHANT" n="001-3a"/><lb/></seg>
<seg xml:id="CH2b1602_CHANT_001-3a.2">〈旦發漁浦潭〉</seg>
</p>
<p>
<seg xml:id="CH2b1602_CHANT_001-3a.3">漁潭霧未開，<lb/></seg>
<seg xml:id="CH2b1602_CHANT_001-3a.4">赤亭風已颺。<lb/></seg>
<seg xml:id="CH2b1602_CHANT_001-3a.5">櫂歌發中流，<lb/></seg>
<seg xml:id="CH2b1602_CHANT_001-3a.6">鳴鞞響沓障。<lb/></seg>
<seg xml:id="CH2b1602_CHANT_001-3a.7">村童忽相聚，<lb/></seg>
<seg xml:id="CH2b1602_CHANT_001-3a.8">野老時一望。<lb/></seg>
<seg xml:id="CH2b1602_CHANT_001-3a.9">詭怪石異象，<lb/></seg>
<seg xml:id="CH2b1602_CHANT_001-3a.10">嶄絕峰殊狀。<lb/></seg>
<seg xml:id="CH2b1602_CHANT_001-3a.11">森森荒樹齊，<lb/></seg>
<seg xml:id="CH2b1602_CHANT_001-3a.12">析析寒沙漲。<lb/></seg>
<seg xml:id="CH2b1602_CHANT_001-3a.13">藤垂島易陟，<lb/></seg>
<seg xml:id="CH2b1602_CHANT_001-3a.14">崖傾嶼難傍。<lb/></seg>
<seg xml:id="CH2b1602_CHANT_001-3a.15">信是永幽棲，<lb/></seg>
<seg xml:id="CH2b1602_CHANT_001-3a.16">豈徒暫清曠。<lb/></seg>
<seg xml:id="CH2b1602_CHANT_001-3a.17">坐嘯昔有委，<lb/></seg>
<seg xml:id="CH2b1602_CHANT_001-3a.18">臥治今可尚。<lb/></seg>
<seg xml:id="CH2b1602_CHANT_001-3a.19">○《文選》二十七。<lb/></seg>
<seg xml:id="CH2b1602_CHANT_001-3a.20">《文苑英華》百六十三。<lb/></seg>
<seg xml:id="CH2b1602_CHANT_001-3a.21">《詩紀》七十七。<lb/></seg>
<seg xml:id="CH2b1602_CHANT_001-3a.22">又《類聚》九引颺、嶂、望、狀、漲、傍六韻。<lb/></seg>
</p>
<p>
<seg xml:id="CH2b1602_CHANT_001-4a.1"><pb xml:id="CH2b1602_CHANT_001-4a" ed="CHANT" n="001-4a"/><lb/></seg>
<seg xml:id="CH2b1602_CHANT_001-4a.2">〈夜發密巖口〉</seg>
</p>
<p>
<seg xml:id="CH2b1602_CHANT_001-4a.3">弭棹纔假寐，<lb/></seg>
<seg xml:id="CH2b1602_CHANT_001-4a.4">擊汰已爭先。<lb/></seg>
<seg xml:id="CH2b1602_CHANT_001-4a.5">敞朗朝霞澈，<lb/></seg>
<seg xml:id="CH2b1602_CHANT_001-4a.6">驚明曉魄懸。<lb/></seg>
<seg xml:id="CH2b1602_CHANT_001-4a.7">萬尋仰危石，<lb/></seg>
<seg xml:id="CH2b1602_CHANT_001-4a.8">百丈窺重泉。<lb/></seg>
<seg xml:id="CH2b1602_CHANT_001-4a.9">叢枝上點點，<lb/></seg>
<seg xml:id="CH2b1602_CHANT_001-4a.10">崩溜下填填。<lb/></seg>
<seg xml:id="CH2b1602_CHANT_001-4a.11">○《類聚》六。<lb/></seg>
<seg xml:id="CH2b1602_CHANT_001-4a.12">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-5a.1"><pb xml:id="CH2b1602_CHANT_001-5a" ed="CHANT" n="001-5a"/><lb/></seg>
<seg xml:id="CH2b1602_CHANT_001-5a.2">〈敬酬柳僕射征怨〉</seg>
</p>
<p>
<seg xml:id="CH2b1602_CHANT_001-5a.3">新歌自言妍，<lb/></seg>
<seg xml:id="CH2b1602_CHANT_001-5a.4">雅舞空僊僊。<lb/></seg>
<seg xml:id="CH2b1602_CHANT_001-5a.5">耳中解明月，<lb/></seg>
<seg xml:id="CH2b1602_CHANT_001-5a.6">頭上落金鈿。<lb/></seg>
<seg xml:id="CH2b1602_CHANT_001-5a.7">雀飛旦遠近，<lb/></seg>
<seg xml:id="CH2b1602_CHANT_001-5a.8">暮入綺窗前。<lb/></seg>
<seg xml:id="CH2b1602_CHANT_001-5a.9">魚戲雖南北，<lb/></seg>
<seg xml:id="CH2b1602_CHANT_001-5a.10">終還蓮葉邊。<lb/></seg>
<seg xml:id="CH2b1602_CHANT_001-5a.11">惟見君行久，<lb/></seg>
<seg xml:id="CH2b1602_CHANT_001-5a.12">新年非故年。<lb/></seg>
<seg xml:id="CH2b1602_CHANT_001-5a.13">○《玉臺新詠》五。<lb/></seg>
<seg xml:id="CH2b1602_CHANT_001-5a.14">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-6a.1"><pb xml:id="CH2b1602_CHANT_001-6a" ed="CHANT" n="001-6a"/><lb/></seg>
<seg xml:id="CH2b1602_CHANT_001-6a.2">〈答徐侍中為人贈婦〉</seg>
</p>
<p>
<seg xml:id="CH2b1602_CHANT_001-6a.3">丈夫吐然諾，<lb/></seg>
<seg xml:id="CH2b1602_CHANT_001-6a.4">受命本遺家。<lb/></seg>
<seg xml:id="CH2b1602_CHANT_001-6a.5">糟糠且棄置，<lb/></seg>
<seg xml:id="CH2b1602_CHANT_001-6a.6">蓬首亂如麻。<lb/></seg>
<seg xml:id="CH2b1602_CHANT_001-6a.7">側聞洛陽客，<lb/></seg>
<seg xml:id="CH2b1602_CHANT_001-6a.8">金蓋翼高車。<lb/></seg>
<seg xml:id="CH2b1602_CHANT_001-6a.9">謁帝時來下，<lb/></seg>
<seg xml:id="CH2b1602_CHANT_001-6a.10">光景不可奢。<lb/></seg>
<seg xml:id="CH2b1602_CHANT_001-6a.11">幽房一洞啟，<lb/></seg>
<seg xml:id="CH2b1602_CHANT_001-6a.12">二八盡芳華。<lb/></seg>
<seg xml:id="CH2b1602_CHANT_001-6a.13">羅裙有長短，<lb/></seg>
<seg xml:id="CH2b1602_CHANT_001-6a.14">翠鬢無低斜。<lb/></seg>
<seg xml:id="CH2b1602_CHANT_001-6a.15">長眉橫玉臉，<lb/></seg>
<seg xml:id="CH2b1602_CHANT_001-6a.16">皓腕卷輕紗。<lb/></seg>
<seg xml:id="CH2b1602_CHANT_001-6a.17">俱看依井蝶，<lb/></seg>
<seg xml:id="CH2b1602_CHANT_001-6a.18">共取落簷花。<lb/></seg>
<seg xml:id="CH2b1602_CHANT_001-6a.19">何言征戍苦？<lb/></seg>
<seg xml:id="CH2b1602_CHANT_001-6a.20">抱膝空咨嗟。<lb/></seg>
<seg xml:id="CH2b1602_CHANT_001-6a.21">○《玉臺新詠》五。<lb/></seg>
<seg xml:id="CH2b1602_CHANT_001-6a.22">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-7a.1"><pb xml:id="CH2b1602_CHANT_001-7a" ed="CHANT" n="001-7a"/><lb/></seg>
<seg xml:id="CH2b1602_CHANT_001-7a.2">〈贈何郎〉</seg>
</p>
<p>
<seg xml:id="CH2b1602_CHANT_001-7a.3">向夕秋風起，<lb/></seg>
<seg xml:id="CH2b1602_CHANT_001-7a.4">野馬雜塵埃。<lb/></seg>
<seg xml:id="CH2b1602_CHANT_001-7a.5">憂至猶如繞，<lb/></seg>
<seg xml:id="CH2b1602_CHANT_001-7a.6">詎是故人來。<lb/></seg>
<seg xml:id="CH2b1602_CHANT_001-7a.7">檐際落黃葉，<lb/></seg>
<seg xml:id="CH2b1602_CHANT_001-7a.8">階前網綠苔。<lb/></seg>
<seg xml:id="CH2b1602_CHANT_001-7a.9">遙情不入酒，<lb/></seg>
<seg xml:id="CH2b1602_CHANT_001-7a.10">望美信難哉。<lb/></seg>
<seg xml:id="CH2b1602_CHANT_001-7a.11">○《何水部集》二。<lb/></seg>
<seg xml:id="CH2b1602_CHANT_001-7a.12">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-8a.1"><pb xml:id="CH2b1602_CHANT_001-8a" ed="CHANT" n="001-8a"/><lb/></seg>
<seg xml:id="CH2b1602_CHANT_001-8a.2">題琴朴奉柳吳興<lb/></seg>
</p>
<p>
<seg xml:id="CH2b1602_CHANT_001-8a.3">〈題琴朴奉柳吳興〉</seg>
</p>
<p>
<seg xml:id="CH2b1602_CHANT_001-8a.4">邊山此嘉樹，<lb/></seg>
<seg xml:id="CH2b1602_CHANT_001-8a.5">搖影出雲垂。<lb/></seg>
<seg xml:id="CH2b1602_CHANT_001-8a.6">清心有素體，<lb/></seg>
<seg xml:id="CH2b1602_CHANT_001-8a.7">直榦無曲枝。<lb/></seg>
<seg xml:id="CH2b1602_CHANT_001-8a.8">凡耳非所別，<lb/></seg>
<seg xml:id="CH2b1602_CHANT_001-8a.9">君子特見知。<lb/></seg>
<seg xml:id="CH2b1602_CHANT_001-8a.10">不辭去根本，<lb/></seg>
<seg xml:id="CH2b1602_CHANT_001-8a.11">造膝仰光儀。<lb/></seg>
<seg xml:id="CH2b1602_CHANT_001-8a.12">○《類聚》四十四。<lb/></seg>
<seg xml:id="CH2b1602_CHANT_001-8a.13">《永嘉縣志》二作《寄柳文暢詩》。<lb/></seg>
<seg xml:id="CH2b1602_CHANT_001-8a.14">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-9a.1"><pb xml:id="CH2b1602_CHANT_001-9a" ed="CHANT" n="001-9a"/><lb/></seg>
<seg xml:id="CH2b1602_CHANT_001-9a.2">〈芳樹〉</seg>
</p>
<p>
<seg xml:id="CH2b1602_CHANT_001-9a.3">芳葉已漠漠，<lb/></seg>
<seg xml:id="CH2b1602_CHANT_001-9a.4">嘉實復離離。<lb/></seg>
<seg xml:id="CH2b1602_CHANT_001-9a.5">發景傍雲屋，<lb/></seg>
<seg xml:id="CH2b1602_CHANT_001-9a.6">凝暉覆華池。<lb/></seg>
<seg xml:id="CH2b1602_CHANT_001-9a.7">輕蜂掇浮穎，<lb/></seg>
<seg xml:id="CH2b1602_CHANT_001-9a.8">弱鳥隱深枝。<lb/></seg>
<seg xml:id="CH2b1602_CHANT_001-9a.9">一朝容色茂，<lb/></seg>
<seg xml:id="CH2b1602_CHANT_001-9a.10">千春長不移。<lb/></seg>
<seg xml:id="CH2b1602_CHANT_001-9a.11">○《類聚》四十二。<lb/></seg>
<seg xml:id="CH2b1602_CHANT_001-9a.12">《文苑英華》二百八。<lb/></seg>
<seg xml:id="CH2b1602_CHANT_001-9a.13">《樂府詩集》十七。<lb/></seg>
<seg xml:id="CH2b1602_CHANT_001-9a.14">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-10a.1"><pb xml:id="CH2b1602_CHANT_001-10a" ed="CHANT" n="001-10a"/><lb/></seg>
<seg xml:id="CH2b1602_CHANT_001-10a.2">〈望雪〉</seg>
</p>
<p>
<seg xml:id="CH2b1602_CHANT_001-10a.3">氛氳發紫漢，<lb/></seg>
<seg xml:id="CH2b1602_CHANT_001-10a.4">雜沓被朱城。<lb/></seg>
<seg xml:id="CH2b1602_CHANT_001-10a.5">倏忽銀臺搆，<lb/></seg>
<seg xml:id="CH2b1602_CHANT_001-10a.6">俄頃玉樹生。<lb/></seg>
<seg xml:id="CH2b1602_CHANT_001-10a.7">綿綿九軌合，<lb/></seg>
<seg xml:id="CH2b1602_CHANT_001-10a.8">昭昭四區明。<lb/></seg>
<seg xml:id="CH2b1602_CHANT_001-10a.9">○《類聚》二。<lb/></seg>
<seg xml:id="CH2b1602_CHANT_001-10a.10">《詩紀》七十七。<lb/></seg>
</p>
<p>
<seg xml:id="CH2b1602_CHANT_001-11a.1"><pb xml:id="CH2b1602_CHANT_001-11a" ed="CHANT" n="001-11a"/><lb/></seg>
<seg xml:id="CH2b1602_CHANT_001-11a.2">〈玉階春草〉</seg>
</p>
<p>
<seg xml:id="CH2b1602_CHANT_001-11a.3">發溜始參差，<lb/></seg>
<seg xml:id="CH2b1602_CHANT_001-11a.4">扶階方沃若。<lb/></seg>
<seg xml:id="CH2b1602_CHANT_001-11a.5">雜葉半藏蜻，<lb/></seg>
<seg xml:id="CH2b1602_CHANT_001-11a.6">叢花未隱雀。<lb/></seg>
<seg xml:id="CH2b1602_CHANT_001-11a.7">葳蕤亂碧紫，<lb/></seg>
<seg xml:id="CH2b1602_CHANT_001-11a.8">蒼黃間濃薄。<lb/></seg>
<seg xml:id="CH2b1602_CHANT_001-11a.9">○《類聚》八十一。<lb/></seg>
<seg xml:id="CH2b1602_CHANT_001-11a.10">《詩紀》七十七。<lb/></seg>
</p>
</div>
<div><head>卷二</head>
<p>
<seg xml:id="CH2b1602_CHANT_002-1a.1"><pb xml:id="CH2b1602_CHANT_002-1a" ed="CHANT" n="002-1a"/><lb/></seg>
<seg xml:id="CH2b1602_CHANT_002-1a.2">〈思賢賦〉</seg>
</p>
<p>
<seg xml:id="CH2b1602_CHANT_002-1a.3">豈顧問哉？<lb/></seg>
<seg xml:id="CH2b1602_CHANT_002-1a.4">相然信死。<lb/></seg>
<seg xml:id="CH2b1602_CHANT_002-1a.5">斯則結深念於撫翼，<lb/></seg>
<seg xml:id="CH2b1602_CHANT_002-1a.6">跂雄飛而但起。<lb/></seg>
<seg xml:id="CH2b1602_CHANT_002-1a.7">知我於財利之間，<lb/></seg>
<seg xml:id="CH2b1602_CHANT_002-1a.8">何足多於鮑子。<lb/></seg>
<seg xml:id="CH2b1602_CHANT_002-1a.9">目擊而道存，<lb/></seg>
<seg xml:id="CH2b1602_CHANT_002-1a.10">至味其如水。<lb/></seg>
<seg xml:id="CH2b1602_CHANT_002-1a.11">未見其人，<lb/></seg>
<seg xml:id="CH2b1602_CHANT_002-1a.12">吾聞其理矣。<lb/></seg>
<seg xml:id="CH2b1602_CHANT_002-1a.13">夫子長之託意，<lb/></seg>
<seg xml:id="CH2b1602_CHANT_002-1a.14">甘執鞭於異世。<lb/></seg>
<seg xml:id="CH2b1602_CHANT_002-1a.15">在慈明之慕義，<lb/></seg>
<seg xml:id="CH2b1602_CHANT_002-1a.16">聊慚馭而追悅。<lb/></seg>
<seg xml:id="CH2b1602_CHANT_002-1a.17">況至德之可師，<lb/></seg>
<seg xml:id="CH2b1602_CHANT_002-1a.18">無兼裘以共弊。<lb/></seg>
<seg xml:id="CH2b1602_CHANT_002-1a.19">有樂安之任子，<lb/></seg>
<seg xml:id="CH2b1602_CHANT_002-1a.20">偉群才而稱傑。<lb/></seg>
<seg xml:id="CH2b1602_CHANT_002-1a.21">備百行之高致，<lb/></seg>
<seg xml:id="CH2b1602_CHANT_002-1a.22">該九流之洪藝。<lb/></seg>
<seg xml:id="CH2b1602_CHANT_002-1a.23">諒可雜而非染，<lb/></seg>
<seg xml:id="CH2b1602_CHANT_002-1a.24">迹每同而常別。<lb/></seg>
<seg xml:id="CH2b1602_CHANT_002-1a.25">牆易入而難窺，<lb/></seg>
<seg xml:id="CH2b1602_CHANT_002-1a.26">關無鍵而有閉。<lb/></seg>
<seg xml:id="CH2b1602_CHANT_002-1a.27">思若神而泉涌，<lb/></seg>
<seg xml:id="CH2b1602_CHANT_002-1a.28">翰如雲而積袂。<lb/></seg>
<seg xml:id="CH2b1602_CHANT_002-1a.29">沈潛於懷抱之閒，<lb/></seg>
<seg xml:id="CH2b1602_CHANT_002-1a.30">蕭散於天人之際。<lb/></seg>
<seg xml:id="CH2b1602_CHANT_002-1a.31">日下愧其未雙，<lb/></seg>
<seg xml:id="CH2b1602_CHANT_002-1a.32">關西慚於上哲。<lb/></seg>
<seg xml:id="CH2b1602_CHANT_002-1a.33">紛吾既有此固陋，<lb/></seg>
<seg xml:id="CH2b1602_CHANT_002-1a.34">荷君子之渥惠。<lb/></seg>
<seg xml:id="CH2b1602_CHANT_002-1a.35">塵非府而分深，<lb/></seg>
<seg xml:id="CH2b1602_CHANT_002-1a.36">葉未移而好結。<lb/></seg>
<seg xml:id="CH2b1602_CHANT_002-1a.37">尋宿草之宴處，<lb/></seg>
<seg xml:id="CH2b1602_CHANT_002-1a.38">歷三紀於茲日。<lb/></seg>
<seg xml:id="CH2b1602_CHANT_002-1a.39">性有同於杞梓，<lb/></seg>
<seg xml:id="CH2b1602_CHANT_002-1a.40">心獲變於丹漆。<lb/></seg>
<seg xml:id="CH2b1602_CHANT_002-1a.41">文何屬而不辯，<lb/></seg>
<seg xml:id="CH2b1602_CHANT_002-1a.42">理何疑而匪質。<lb/></seg>
<seg xml:id="CH2b1602_CHANT_002-1a.43">問不休而鍾扣，<lb/></seg>
<seg xml:id="CH2b1602_CHANT_002-1a.44">答無窮而座謐。<lb/></seg>
<seg xml:id="CH2b1602_CHANT_002-1a.45">○《藝文類聚》二十一。<lb/></seg>
</p>
<p>
<seg xml:id="CH2b1602_CHANT_002-2a.1"><pb xml:id="CH2b1602_CHANT_002-2a" ed="CHANT" n="002-2a"/><lb/></seg>
<seg xml:id="CH2b1602_CHANT_002-2a.2">〈還林賦〉</seg>
</p>
<p>
<seg xml:id="CH2b1602_CHANT_002-2a.3">爰自京師，<lb/></seg>
<seg xml:id="CH2b1602_CHANT_002-2a.4">言歸舊嶺，<lb/></seg>
<seg xml:id="CH2b1602_CHANT_002-2a.5">今風古轍，<lb/></seg>
<seg xml:id="CH2b1602_CHANT_002-2a.6">每動寸衷，<lb/></seg>
<seg xml:id="CH2b1602_CHANT_002-2a.7">因事而書，<lb/></seg>
<seg xml:id="CH2b1602_CHANT_002-2a.8">不覺成卷，<lb/></seg>
<seg xml:id="CH2b1602_CHANT_002-2a.9">非謂為文，<lb/></seg>
<seg xml:id="CH2b1602_CHANT_002-2a.10">聊記行途所經云爾。<lb/></seg>
<seg xml:id="CH2b1602_CHANT_002-2a.11">太皞弭節，<lb/></seg>
<seg xml:id="CH2b1602_CHANT_002-2a.12">祝融聳駕。<lb/></seg>
<seg xml:id="CH2b1602_CHANT_002-2a.13">炎鍾汎響，<lb/></seg>
<seg xml:id="CH2b1602_CHANT_002-2a.14">青籥靜吹。<lb/></seg>
<seg xml:id="CH2b1602_CHANT_002-2a.15">丘子稅轅畿路，<lb/></seg>
<seg xml:id="CH2b1602_CHANT_002-2a.16">總舳川湄。<lb/></seg>
<seg xml:id="CH2b1602_CHANT_002-2a.17">褫魂故嶺，<lb/></seg>
<seg xml:id="CH2b1602_CHANT_002-2a.18">結夢舊墀。<lb/></seg>
<seg xml:id="CH2b1602_CHANT_002-2a.19">揆身世而載懷，<lb/></seg>
<seg xml:id="CH2b1602_CHANT_002-2a.20">鏡古今而興辭。<lb/></seg>
<seg xml:id="CH2b1602_CHANT_002-2a.21">驗難停於揚轍，<lb/></seg>
<seg xml:id="CH2b1602_CHANT_002-2a.22">昭易改於墨絲。<lb/></seg>
<seg xml:id="CH2b1602_CHANT_002-2a.23">匪追舉而辯命，<lb/></seg>
<seg xml:id="CH2b1602_CHANT_002-2a.24">豈適伊而問蓍。<lb/></seg>
<seg xml:id="CH2b1602_CHANT_002-2a.25">擔簦無白璧之想，<lb/></seg>
<seg xml:id="CH2b1602_CHANT_002-2a.26">負書靡黑豹之悲。<lb/></seg>
<seg xml:id="CH2b1602_CHANT_002-2a.27">纜解山潮，<lb/></seg>
<seg xml:id="CH2b1602_CHANT_002-2a.28">首顧京澨。<lb/></seg>
<seg xml:id="CH2b1602_CHANT_002-2a.29">仰絳堞之紛迴，<lb/></seg>
<seg xml:id="CH2b1602_CHANT_002-2a.30">與素津之容裔。<lb/></seg>
<seg xml:id="CH2b1602_CHANT_002-2a.31">荃橈往來，<lb/></seg>
<seg xml:id="CH2b1602_CHANT_002-2a.32">芰蓋經過。<lb/></seg>
<seg xml:id="CH2b1602_CHANT_002-2a.33">依俙子陵之釣，<lb/></seg>
<seg xml:id="CH2b1602_CHANT_002-2a.34">髣髴滄浪之歌。<lb/></seg>
<seg xml:id="CH2b1602_CHANT_002-2a.35">出入風霞，<lb/></seg>
<seg xml:id="CH2b1602_CHANT_002-2a.36">游息雲露。<lb/></seg>
<seg xml:id="CH2b1602_CHANT_002-2a.37">階伺禽飛，<lb/></seg>
<seg xml:id="CH2b1602_CHANT_002-2a.38">牕高月度。<lb/></seg>
<seg xml:id="CH2b1602_CHANT_002-2a.39">踟躕七教，<lb/></seg>
<seg xml:id="CH2b1602_CHANT_002-2a.40">徘徊五禮。<lb/></seg>
<seg xml:id="CH2b1602_CHANT_002-2a.41">永翦帶於關上，<lb/></seg>
<seg xml:id="CH2b1602_CHANT_002-2a.42">長緝巾乎林底。<lb/></seg>
<seg xml:id="CH2b1602_CHANT_002-2a.43">○《藝文類聚》二十七。<lb/></seg>
</p>
<p>
<seg xml:id="CH2b1602_CHANT_002-3a.1"><pb xml:id="CH2b1602_CHANT_002-3a" ed="CHANT" n="002-3a"/><lb/></seg>
<seg xml:id="CH2b1602_CHANT_002-3a.2">〈永嘉郡教〉</seg>
</p>
<p>
<seg xml:id="CH2b1602_CHANT_002-3a.3">貴郡控帶山海，<lb/></seg>
<seg xml:id="CH2b1602_CHANT_002-3a.4">利兼水陸，<lb/></seg>
<seg xml:id="CH2b1602_CHANT_002-3a.5">實東南之沃壤，<lb/></seg>
<seg xml:id="CH2b1602_CHANT_002-3a.6">一都之巨會。<lb/></seg>
<seg xml:id="CH2b1602_CHANT_002-3a.7">而曝背拘牛，<lb/></seg>
<seg xml:id="CH2b1602_CHANT_002-3a.8">屢空於畎畝；<lb/></seg>
<seg xml:id="CH2b1602_CHANT_002-3a.9">績麻治絲，<lb/></seg>
<seg xml:id="CH2b1602_CHANT_002-3a.10">無聞於窐巷。<lb/></seg>
<seg xml:id="CH2b1602_CHANT_002-3a.11">其有耕灌不修，<lb/></seg>
<seg xml:id="CH2b1602_CHANT_002-3a.12">桑榆靡樹；<lb/></seg>
<seg xml:id="CH2b1602_CHANT_002-3a.13">遨遊鄽里，<lb/></seg>
<seg xml:id="CH2b1602_CHANT_002-3a.14">酣酺卒歲；<lb/></seg>
<seg xml:id="CH2b1602_CHANT_002-3a.15">越伍乖鄰，<lb/></seg>
<seg xml:id="CH2b1602_CHANT_002-3a.16">流宕忘返。<lb/></seg>
<seg xml:id="CH2b1602_CHANT_002-3a.17">才異相如，<lb/></seg>
<seg xml:id="CH2b1602_CHANT_002-3a.18">而四壁獨立；<lb/></seg>
<seg xml:id="CH2b1602_CHANT_002-3a.19">高慚仲蔚，<lb/></seg>
<seg xml:id="CH2b1602_CHANT_002-3a.20">而三徑沒人。<lb/></seg>
<seg xml:id="CH2b1602_CHANT_002-3a.21">雖謝文翁之正俗，<lb/></seg>
<seg xml:id="CH2b1602_CHANT_002-3a.22">庶幾龔遂之移風。<lb/></seg>
<seg xml:id="CH2b1602_CHANT_002-3a.23">○《藝文類聚》五十。<lb/></seg>
</p>
<p>
<seg xml:id="CH2b1602_CHANT_002-4a.1"><pb xml:id="CH2b1602_CHANT_002-4a" ed="CHANT" n="002-4a"/><lb/></seg>
<seg xml:id="CH2b1602_CHANT_002-4a.2">為王博士讓表<lb/></seg>
</p>
<p>
<seg xml:id="CH2b1602_CHANT_002-4a.3">〈為王博士讓表〉</seg>
</p>
<p>
<seg xml:id="CH2b1602_CHANT_002-4a.4">臣聞撫臆可以言心，<lb/></seg>
<seg xml:id="CH2b1602_CHANT_002-4a.5">量能則知所止。<lb/></seg>
<seg xml:id="CH2b1602_CHANT_002-4a.6">是故矯親魯門，<lb/></seg>
<seg xml:id="CH2b1602_CHANT_002-4a.7">簡業事亡；<lb/></seg>
<seg xml:id="CH2b1602_CHANT_002-4a.8">雜吹齊雅，<lb/></seg>
<seg xml:id="CH2b1602_CHANT_002-4a.9">分聲遽逝。<lb/></seg>
<seg xml:id="CH2b1602_CHANT_002-4a.10">臣才行過污，<lb/></seg>
<seg xml:id="CH2b1602_CHANT_002-4a.11">文質無廉。<lb/></seg>
<seg xml:id="CH2b1602_CHANT_002-4a.12">疏達謝於谷杜，<lb/></seg>
<seg xml:id="CH2b1602_CHANT_002-4a.13">浹洽乖夫劉揚。<lb/></seg>
<seg xml:id="CH2b1602_CHANT_002-4a.14">非除部養之勤，<lb/></seg>
<seg xml:id="CH2b1602_CHANT_002-4a.15">豈通掌固之業。<lb/></seg>
<seg xml:id="CH2b1602_CHANT_002-4a.16">○《藝文類聚》四十六。<lb/></seg>
</p>
<p>
<seg xml:id="CH2b1602_CHANT_002-5a.1"><pb xml:id="CH2b1602_CHANT_002-5a" ed="CHANT" n="002-5a"/><lb/></seg>
<seg xml:id="CH2b1602_CHANT_002-5a.2">〈為范尚書拜表〉</seg>
</p>
<p>
<seg xml:id="CH2b1602_CHANT_002-5a.3">昔滕公移晷於泗亭，<lb/></seg>
<seg xml:id="CH2b1602_CHANT_002-5a.4">陳遂留懽於博進。<lb/></seg>
<seg xml:id="CH2b1602_CHANT_002-5a.5">祿止一守，<lb/></seg>
<seg xml:id="CH2b1602_CHANT_002-5a.6">官窮九列。<lb/></seg>
<seg xml:id="CH2b1602_CHANT_002-5a.7">臣獲照秋陽，<lb/></seg>
<seg xml:id="CH2b1602_CHANT_002-5a.8">取沃淮海。<lb/></seg>
<seg xml:id="CH2b1602_CHANT_002-5a.9">發蒙去𠫤，<lb/></seg>
<seg xml:id="CH2b1602_CHANT_002-5a.10">已若松喬。<lb/></seg>
<seg xml:id="CH2b1602_CHANT_002-5a.11">匪富伊榮，<lb/></seg>
<seg xml:id="CH2b1602_CHANT_002-5a.12">須臾至此。<lb/></seg>
<seg xml:id="CH2b1602_CHANT_002-5a.13">賞參十亂，<lb/></seg>
<seg xml:id="CH2b1602_CHANT_002-5a.14">躬越五水。<lb/></seg>
<seg xml:id="CH2b1602_CHANT_002-5a.15">歷覽前載，<lb/></seg>
<seg xml:id="CH2b1602_CHANT_002-5a.16">孰與為匹。<lb/></seg>
<seg xml:id="CH2b1602_CHANT_002-5a.17">○《藝文類聚》四十八。<lb/></seg>
</p>
<p>
<seg xml:id="CH2b1602_CHANT_002-6a.1"><pb xml:id="CH2b1602_CHANT_002-6a" ed="CHANT" n="002-6a"/><lb/></seg>
<seg xml:id="CH2b1602_CHANT_002-6a.2">〈為范衛軍讓梁臺侍中表〉</seg>
</p>
<p>
<seg xml:id="CH2b1602_CHANT_002-6a.3">是以懷鉛早歲，<lb/></seg>
<seg xml:id="CH2b1602_CHANT_002-6a.4">不以隕穫累心；<lb/></seg>
<seg xml:id="CH2b1602_CHANT_002-6a.5">躡履晚年，<lb/></seg>
<seg xml:id="CH2b1602_CHANT_002-6a.6">豈以充詘在念。<lb/></seg>
<seg xml:id="CH2b1602_CHANT_002-6a.7">易農伊泰，<lb/></seg>
<seg xml:id="CH2b1602_CHANT_002-6a.8">仕焉已幸。<lb/></seg>
<seg xml:id="CH2b1602_CHANT_002-6a.9">遂復分竹九疑，<lb/></seg>
<seg xml:id="CH2b1602_CHANT_002-6a.10">擁旄百越。<lb/></seg>
<seg xml:id="CH2b1602_CHANT_002-6a.11">值天地中開，<lb/></seg>
<seg xml:id="CH2b1602_CHANT_002-6a.12">神武再廓，<lb/></seg>
<seg xml:id="CH2b1602_CHANT_002-6a.13">麻絲是蓄，<lb/></seg>
<seg xml:id="CH2b1602_CHANT_002-6a.14">菅蒯靡遺。<lb/></seg>
<seg xml:id="CH2b1602_CHANT_002-6a.15">今霸運肇基，<lb/></seg>
<seg xml:id="CH2b1602_CHANT_002-6a.16">四海明目，<lb/></seg>
<seg xml:id="CH2b1602_CHANT_002-6a.17">樞機規獻，<lb/></seg>
<seg xml:id="CH2b1602_CHANT_002-6a.18">實在得人，<lb/></seg>
<seg xml:id="CH2b1602_CHANT_002-6a.19">況處庸微，<lb/></seg>
<seg xml:id="CH2b1602_CHANT_002-6a.20">何用膺荷。<lb/></seg>
<seg xml:id="CH2b1602_CHANT_002-6a.21">○《藝文類聚》四十八。<lb/></seg>
<seg xml:id="CH2b1602_CHANT_002-6a.22">《御覽》二百十九。<lb/></seg>
</p>
<p>
<seg xml:id="CH2b1602_CHANT_002-7a.1"><pb xml:id="CH2b1602_CHANT_002-7a" ed="CHANT" n="002-7a"/><lb/></seg>
<seg xml:id="CH2b1602_CHANT_002-7a.2">〈為何尚書重讓侍中領驍騎表〉</seg>
</p>
<p>
<seg xml:id="CH2b1602_CHANT_002-7a.3">臣擢自散輩之中，<lb/></seg>
<seg xml:id="CH2b1602_CHANT_002-7a.4">寘彼周行之上。<lb/></seg>
<seg xml:id="CH2b1602_CHANT_002-7a.5">既慚伯豪，<lb/></seg>
<seg xml:id="CH2b1602_CHANT_002-7a.6">使天下慎選；<lb/></seg>
<seg xml:id="CH2b1602_CHANT_002-7a.7">又乖平叔，<lb/></seg>
<seg xml:id="CH2b1602_CHANT_002-7a.8">令內外得人。<lb/></seg>
<seg xml:id="CH2b1602_CHANT_002-7a.9">且玉壺獨掌，<lb/></seg>
<seg xml:id="CH2b1602_CHANT_002-7a.10">見榮昌期；<lb/></seg>
<seg xml:id="CH2b1602_CHANT_002-7a.11">當尺可參，<lb/></seg>
<seg xml:id="CH2b1602_CHANT_002-7a.12">必簡英俊。<lb/></seg>
<seg xml:id="CH2b1602_CHANT_002-7a.13">○《藝文類聚》四十八。<lb/></seg>
</p>
<p>
<seg xml:id="CH2b1602_CHANT_002-8a.1"><pb xml:id="CH2b1602_CHANT_002-8a" ed="CHANT" n="002-8a"/><lb/></seg>
<seg xml:id="CH2b1602_CHANT_002-8a.2">〈為柳僕射讓光祿表〉</seg>
</p>
<p>
<seg xml:id="CH2b1602_CHANT_002-8a.3">竊聞敬孫以規獻為職，<lb/></seg>
<seg xml:id="CH2b1602_CHANT_002-8a.4">彝品常貴，<lb/></seg>
<seg xml:id="CH2b1602_CHANT_002-8a.5">飛翠鳴玉，<lb/></seg>
<seg xml:id="CH2b1602_CHANT_002-8a.6">升降禁門。<lb/></seg>
<seg xml:id="CH2b1602_CHANT_002-8a.7">臣以痁疾，<lb/></seg>
<seg xml:id="CH2b1602_CHANT_002-8a.8">豈伊或忝，<lb/></seg>
<seg xml:id="CH2b1602_CHANT_002-8a.9">匪稱其服，<lb/></seg>
<seg xml:id="CH2b1602_CHANT_002-8a.10">終朝三褫，<lb/></seg>
<seg xml:id="CH2b1602_CHANT_002-8a.11">近取諸身，<lb/></seg>
<seg xml:id="CH2b1602_CHANT_002-8a.12">皎日非喻。<lb/></seg>
<seg xml:id="CH2b1602_CHANT_002-8a.13">臣之庸薄，<lb/></seg>
<seg xml:id="CH2b1602_CHANT_002-8a.14">文塵物論，<lb/></seg>
<seg xml:id="CH2b1602_CHANT_002-8a.15">假以克壯，<lb/></seg>
<seg xml:id="CH2b1602_CHANT_002-8a.16">報效無階，<lb/></seg>
<seg xml:id="CH2b1602_CHANT_002-8a.17">而嬰離沈痼，<lb/></seg>
<seg xml:id="CH2b1602_CHANT_002-8a.18">日月滋甚。<lb/></seg>
<seg xml:id="CH2b1602_CHANT_002-8a.19">聖朝留簪履之舊愍，<lb/></seg>
<seg xml:id="CH2b1602_CHANT_002-8a.20">降帷蓋之餘矜，<lb/></seg>
<seg xml:id="CH2b1602_CHANT_002-8a.21">榮不徒行，<lb/></seg>
<seg xml:id="CH2b1602_CHANT_002-8a.22">事存寵渥。<lb/></seg>
<seg xml:id="CH2b1602_CHANT_002-8a.23">○《藝文類聚》四十九。<lb/></seg>
</p>
<p>
<seg xml:id="CH2b1602_CHANT_002-9a.1"><pb xml:id="CH2b1602_CHANT_002-9a" ed="CHANT" n="002-9a"/><lb/></seg>
<seg xml:id="CH2b1602_CHANT_002-9a.2">〈荅舉秀才啟〉</seg>
</p>
<p>
<seg xml:id="CH2b1602_CHANT_002-9a.3">方今八友盈庭，<lb/></seg>
<seg xml:id="CH2b1602_CHANT_002-9a.4">五承在幄。<lb/></seg>
<seg xml:id="CH2b1602_CHANT_002-9a.5">七教畢脩，<lb/></seg>
<seg xml:id="CH2b1602_CHANT_002-9a.6">九功具舉。<lb/></seg>
<seg xml:id="CH2b1602_CHANT_002-9a.7">猶乃物色關屠，<lb/></seg>
<seg xml:id="CH2b1602_CHANT_002-9a.8">夢想巖釣，<lb/></seg>
<seg xml:id="CH2b1602_CHANT_002-9a.9">故已天不愛寶，<lb/></seg>
<seg xml:id="CH2b1602_CHANT_002-9a.10">野無遺賢。<lb/></seg>
<seg xml:id="CH2b1602_CHANT_002-9a.11">輒仰宣皇猷，<lb/></seg>
<seg xml:id="CH2b1602_CHANT_002-9a.12">俯罄愚蔽，<lb/></seg>
<seg xml:id="CH2b1602_CHANT_002-9a.13">覘察衡閻，<lb/></seg>
<seg xml:id="CH2b1602_CHANT_002-9a.14">詢事茅草。<lb/></seg>
<seg xml:id="CH2b1602_CHANT_002-9a.15">如有片言入善，<lb/></seg>
<seg xml:id="CH2b1602_CHANT_002-9a.16">一介可題，<lb/></seg>
<seg xml:id="CH2b1602_CHANT_002-9a.17">謹聞絳闕，<lb/></seg>
<seg xml:id="CH2b1602_CHANT_002-9a.18">恭奏青蒲。<lb/></seg>
<seg xml:id="CH2b1602_CHANT_002-9a.19">○《藝文類聚》五十三。<lb/></seg>
</p>
<p>
<seg xml:id="CH2b1602_CHANT_002-10a.1"><pb xml:id="CH2b1602_CHANT_002-10a" ed="CHANT" n="002-10a"/><lb/></seg>
<seg xml:id="CH2b1602_CHANT_002-10a.2">〈為范雲謝示毛龜啟〉</seg>
</p>
<p>
<seg xml:id="CH2b1602_CHANT_002-10a.3">玄甲應於姬渚，<lb/></seg>
<seg xml:id="CH2b1602_CHANT_002-10a.4">青髯符於夏室。<lb/></seg>
<seg xml:id="CH2b1602_CHANT_002-10a.5">翱翔卷耳之陰，<lb/></seg>
<seg xml:id="CH2b1602_CHANT_002-10a.6">浮遊蓮葉之上。<lb/></seg>
<seg xml:id="CH2b1602_CHANT_002-10a.7">藏采千載，<lb/></seg>
<seg xml:id="CH2b1602_CHANT_002-10a.8">獻狀一朝。<lb/></seg>
<seg xml:id="CH2b1602_CHANT_002-10a.9">斯誠陛下至德動天，<lb/></seg>
<seg xml:id="CH2b1602_CHANT_002-10a.10">窮神為化，<lb/></seg>
<seg xml:id="CH2b1602_CHANT_002-10a.11">故能寶瑞開圖，<lb/></seg>
<seg xml:id="CH2b1602_CHANT_002-10a.12">珍祥映諜。<lb/></seg>
<seg xml:id="CH2b1602_CHANT_002-10a.13">閒出蕃畿，<lb/></seg>
<seg xml:id="CH2b1602_CHANT_002-10a.14">繼踵郊甸。<lb/></seg>
<seg xml:id="CH2b1602_CHANT_002-10a.15">○《藝文類聚》九十九。<lb/></seg>
</p>
<p>
<seg xml:id="CH2b1602_CHANT_002-11a.1"><pb xml:id="CH2b1602_CHANT_002-11a" ed="CHANT" n="002-11a"/><lb/></seg>
<seg xml:id="CH2b1602_CHANT_002-11a.2">〈與陳伯之書〉</seg>
</p>
<p>
<seg xml:id="CH2b1602_CHANT_002-11a.3">遲頓首。<lb/></seg>
<seg xml:id="CH2b1602_CHANT_002-11a.4">陳將軍足下：<lb/></seg>
<seg xml:id="CH2b1602_CHANT_002-11a.5">無恙，<lb/></seg>
<seg xml:id="CH2b1602_CHANT_002-11a.6">幸甚幸甚！<lb/></seg>
<seg xml:id="CH2b1602_CHANT_002-11a.7">將軍勇冠三軍，<lb/></seg>
<seg xml:id="CH2b1602_CHANT_002-11a.8">才為世出，<lb/></seg>
<seg xml:id="CH2b1602_CHANT_002-11a.9">棄鷰雀之小志，<lb/></seg>
<seg xml:id="CH2b1602_CHANT_002-11a.10">慕鴻鵠以高翔。<lb/></seg>
<seg xml:id="CH2b1602_CHANT_002-11a.11">昔因機變化，<lb/></seg>
<seg xml:id="CH2b1602_CHANT_002-11a.12">遭遇明主，<lb/></seg>
<seg xml:id="CH2b1602_CHANT_002-11a.13">立功展事，<lb/></seg>
<seg xml:id="CH2b1602_CHANT_002-11a.14">開國稱孤，<lb/></seg>
<seg xml:id="CH2b1602_CHANT_002-11a.15">朱輪華轂，<lb/></seg>
<seg xml:id="CH2b1602_CHANT_002-11a.16">擁旄萬里，<lb/></seg>
<seg xml:id="CH2b1602_CHANT_002-11a.17">何其壯也！<lb/></seg>
<seg xml:id="CH2b1602_CHANT_002-11a.18">如何一旦為奔亡之虜，<lb/></seg>
<seg xml:id="CH2b1602_CHANT_002-11a.19">聞鳴鏑而股戰，<lb/></seg>
<seg xml:id="CH2b1602_CHANT_002-11a.20">對穹廬以屈膝，<lb/></seg>
<seg xml:id="CH2b1602_CHANT_002-11a.21">又何劣邪！<lb/></seg>
</p>
<p>
<seg xml:id="CH2b1602_CHANT_002-12a.1"><pb xml:id="CH2b1602_CHANT_002-12a" ed="CHANT" n="002-12a"/><lb/></seg>
<seg xml:id="CH2b1602_CHANT_002-12a.2">尋君去就之際，<lb/></seg>
<seg xml:id="CH2b1602_CHANT_002-12a.3">非有他故，<lb/></seg>
<seg xml:id="CH2b1602_CHANT_002-12a.4">直以不能內審諸己，<lb/></seg>
<seg xml:id="CH2b1602_CHANT_002-12a.5">外受流言，<lb/></seg>
<seg xml:id="CH2b1602_CHANT_002-12a.6">沈迷猖獗，<lb/></seg>
<seg xml:id="CH2b1602_CHANT_002-12a.7">以至於此。<lb/></seg>
<seg xml:id="CH2b1602_CHANT_002-12a.8">聖朝赦罪責功，<lb/></seg>
<seg xml:id="CH2b1602_CHANT_002-12a.9">棄瑕錄用，<lb/></seg>
<seg xml:id="CH2b1602_CHANT_002-12a.10">推赤心於天下，<lb/></seg>
<seg xml:id="CH2b1602_CHANT_002-12a.11">安反側於萬物，<lb/></seg>
<seg xml:id="CH2b1602_CHANT_002-12a.12">將軍之所知，<lb/></seg>
<seg xml:id="CH2b1602_CHANT_002-12a.13">不假僕一二談也。<lb/></seg>
<seg xml:id="CH2b1602_CHANT_002-12a.14">朱鮪涉血於友于，<lb/></seg>
<seg xml:id="CH2b1602_CHANT_002-12a.15">張繡剚刃於愛子，<lb/></seg>
<seg xml:id="CH2b1602_CHANT_002-12a.16">漢主不以為疑，<lb/></seg>
<seg xml:id="CH2b1602_CHANT_002-12a.17">魏君待之若舊。<lb/></seg>
<seg xml:id="CH2b1602_CHANT_002-12a.18">況將軍無昔人之罪，<lb/></seg>
<seg xml:id="CH2b1602_CHANT_002-12a.19">而勳重於當世。<lb/></seg>
<seg xml:id="CH2b1602_CHANT_002-12a.20">夫迷塗知反，<lb/></seg>
<seg xml:id="CH2b1602_CHANT_002-12a.21">往哲是與；<lb/></seg>
<seg xml:id="CH2b1602_CHANT_002-12a.22">不遠而復，<lb/></seg>
<seg xml:id="CH2b1602_CHANT_002-12a.23">先典攸高。<lb/></seg>
<seg xml:id="CH2b1602_CHANT_002-12a.24">主上屈法申恩，<lb/></seg>
<seg xml:id="CH2b1602_CHANT_002-12a.25">吞舟是漏；<lb/></seg>
<seg xml:id="CH2b1602_CHANT_002-12a.26">將軍松柏不翦，<lb/></seg>
<seg xml:id="CH2b1602_CHANT_002-12a.27">親戚安居，<lb/></seg>
<seg xml:id="CH2b1602_CHANT_002-12a.28">高臺未傾，<lb/></seg>
<seg xml:id="CH2b1602_CHANT_002-12a.29">愛妾尚在。<lb/></seg>
<seg xml:id="CH2b1602_CHANT_002-12a.30">悠悠爾心，<lb/></seg>
<seg xml:id="CH2b1602_CHANT_002-12a.31">亦何可言！<lb/></seg>
<seg xml:id="CH2b1602_CHANT_002-12a.32">今功臣名將，<lb/></seg>
<seg xml:id="CH2b1602_CHANT_002-12a.33">雁行有序。<lb/></seg>
<seg xml:id="CH2b1602_CHANT_002-12a.34">佩紫懷黃，<lb/></seg>
<seg xml:id="CH2b1602_CHANT_002-12a.35">讚帷幄之謀；<lb/></seg>
<seg xml:id="CH2b1602_CHANT_002-12a.36">乘軺建節，<lb/></seg>
<seg xml:id="CH2b1602_CHANT_002-12a.37">奉疆埸之任。<lb/></seg>
<seg xml:id="CH2b1602_CHANT_002-12a.38">並刑馬作誓，<lb/></seg>
<seg xml:id="CH2b1602_CHANT_002-12a.39">傳之子孫。<lb/></seg>
<seg xml:id="CH2b1602_CHANT_002-12a.40">將軍獨靦顏借命，<lb/></seg>
<seg xml:id="CH2b1602_CHANT_002-12a.41">驅馳氈裘之長，<lb/></seg>
<seg xml:id="CH2b1602_CHANT_002-12a.42">寍不哀哉！<lb/></seg>
<seg xml:id="CH2b1602_CHANT_002-12a.43">夫以慕容超之強，<lb/></seg>
<seg xml:id="CH2b1602_CHANT_002-12a.44">身送東市；<lb/></seg>
<seg xml:id="CH2b1602_CHANT_002-12a.45">姚泓之盛，<lb/></seg>
<seg xml:id="CH2b1602_CHANT_002-12a.46">面縛西都。<lb/></seg>
<seg xml:id="CH2b1602_CHANT_002-12a.47">故知霜露所均，<lb/></seg>
<seg xml:id="CH2b1602_CHANT_002-12a.48">不育異類；<lb/></seg>
<seg xml:id="CH2b1602_CHANT_002-12a.49">姬漢舊邦，<lb/></seg>
<seg xml:id="CH2b1602_CHANT_002-12a.50">無取雜種。<lb/></seg>
<seg xml:id="CH2b1602_CHANT_002-12a.51">北虜僭盜中原，<lb/></seg>
<seg xml:id="CH2b1602_CHANT_002-12a.52">多歷年所，<lb/></seg>
<seg xml:id="CH2b1602_CHANT_002-12a.53">惡積禍盈，<lb/></seg>
<seg xml:id="CH2b1602_CHANT_002-12a.54">理至燋爛。<lb/></seg>
<seg xml:id="CH2b1602_CHANT_002-12a.55">況偽㜸昏狡，<lb/></seg>
<seg xml:id="CH2b1602_CHANT_002-12a.56">自相夷戮；<lb/></seg>
<seg xml:id="CH2b1602_CHANT_002-12a.57">部落攜離，<lb/></seg>
<seg xml:id="CH2b1602_CHANT_002-12a.58">酋豪猜貳。<lb/></seg>
<seg xml:id="CH2b1602_CHANT_002-12a.59">方當繫頸蠻邸，<lb/></seg>
<seg xml:id="CH2b1602_CHANT_002-12a.60">懸首稾街。<lb/></seg>
<seg xml:id="CH2b1602_CHANT_002-12a.61">而將軍魚游於沸鼎之中，<lb/></seg>
<seg xml:id="CH2b1602_CHANT_002-12a.62">鷰巢於飛幕之上，<lb/></seg>
<seg xml:id="CH2b1602_CHANT_002-12a.63">不亦惑乎！<lb/></seg>
</p>
<p>
<seg xml:id="CH2b1602_CHANT_002-13a.1"><pb xml:id="CH2b1602_CHANT_002-13a" ed="CHANT" n="002-13a"/><lb/></seg>
<seg xml:id="CH2b1602_CHANT_002-13a.2">暮春三月，<lb/></seg>
<seg xml:id="CH2b1602_CHANT_002-13a.3">江南草長，<lb/></seg>
<seg xml:id="CH2b1602_CHANT_002-13a.4">雜花生樹，<lb/></seg>
<seg xml:id="CH2b1602_CHANT_002-13a.5">群鶯亂飛。<lb/></seg>
<seg xml:id="CH2b1602_CHANT_002-13a.6">見故國之旗鼓，<lb/></seg>
<seg xml:id="CH2b1602_CHANT_002-13a.7">感平生於疇日，<lb/></seg>
<seg xml:id="CH2b1602_CHANT_002-13a.8">撫絃登陴，<lb/></seg>
<seg xml:id="CH2b1602_CHANT_002-13a.9">豈不愴悢！<lb/></seg>
<seg xml:id="CH2b1602_CHANT_002-13a.10">所以廉公之思趙將，<lb/></seg>
<seg xml:id="CH2b1602_CHANT_002-13a.11">吳子之泣西河，<lb/></seg>
<seg xml:id="CH2b1602_CHANT_002-13a.12">人之情也。<lb/></seg>
<seg xml:id="CH2b1602_CHANT_002-13a.13">將軍獨無情哉？<lb/></seg>
</p>
<p>
<seg xml:id="CH2b1602_CHANT_002-14a.1"><pb xml:id="CH2b1602_CHANT_002-14a" ed="CHANT" n="002-14a"/><lb/></seg>
<seg xml:id="CH2b1602_CHANT_002-14a.2">想早勵良規，<lb/></seg>
<seg xml:id="CH2b1602_CHANT_002-14a.3">自求多福。<lb/></seg>
<seg xml:id="CH2b1602_CHANT_002-14a.4">當今皇帝盛明，<lb/></seg>
<seg xml:id="CH2b1602_CHANT_002-14a.5">天下安樂。<lb/></seg>
<seg xml:id="CH2b1602_CHANT_002-14a.6">白環西獻，<lb/></seg>
<seg xml:id="CH2b1602_CHANT_002-14a.7">楛矢東來；<lb/></seg>
<seg xml:id="CH2b1602_CHANT_002-14a.8">夜郎滇池，<lb/></seg>
<seg xml:id="CH2b1602_CHANT_002-14a.9">解辮請職；<lb/></seg>
<seg xml:id="CH2b1602_CHANT_002-14a.10">朝鮮昌海，<lb/></seg>
<seg xml:id="CH2b1602_CHANT_002-14a.11">蹶角受化。<lb/></seg>
<seg xml:id="CH2b1602_CHANT_002-14a.12">唯北狄野心，<lb/></seg>
<seg xml:id="CH2b1602_CHANT_002-14a.13">掘強沙塞之閒，<lb/></seg>
<seg xml:id="CH2b1602_CHANT_002-14a.14">欲延歲月之命耳。<lb/></seg>
<seg xml:id="CH2b1602_CHANT_002-14a.15">中軍臨川殿下，<lb/></seg>
<seg xml:id="CH2b1602_CHANT_002-14a.16">明德茂親，<lb/></seg>
<seg xml:id="CH2b1602_CHANT_002-14a.17">總茲戎重，<lb/></seg>
<seg xml:id="CH2b1602_CHANT_002-14a.18">弔民洛汭，<lb/></seg>
<seg xml:id="CH2b1602_CHANT_002-14a.19">伐罪秦中。<lb/></seg>
<seg xml:id="CH2b1602_CHANT_002-14a.20">若遂不改，<lb/></seg>
<seg xml:id="CH2b1602_CHANT_002-14a.21">方思僕言。<lb/></seg>
<seg xml:id="CH2b1602_CHANT_002-14a.22">聊布往懷，<lb/></seg>
<seg xml:id="CH2b1602_CHANT_002-14a.23">君其詳之。<lb/></seg>
<seg xml:id="CH2b1602_CHANT_002-14a.24">丘遲頓首。<lb/></seg>
<seg xml:id="CH2b1602_CHANT_002-14a.25">○《文選》四十三。<lb/></seg>
<seg xml:id="CH2b1602_CHANT_002-14a.26">《梁書‧陳伯之傳》。<lb/></seg>
<seg xml:id="CH2b1602_CHANT_002-14a.27">《南史》六十一。<lb/></seg>
<seg xml:id="CH2b1602_CHANT_002-14a.28">《藝文類聚》二十五。<lb/></seg>
</p>
<p>
<seg xml:id="CH2b1602_CHANT_002-15a.1"><pb xml:id="CH2b1602_CHANT_002-15a" ed="CHANT" n="002-15a"/><lb/></seg>
<seg xml:id="CH2b1602_CHANT_002-15a.2">〈硯銘〉</seg>
</p>
<p>
<seg xml:id="CH2b1602_CHANT_002-15a.3">壁明理宣，<lb/></seg>
<seg xml:id="CH2b1602_CHANT_002-15a.4">跡平水圓。<lb/></seg>
<seg xml:id="CH2b1602_CHANT_002-15a.5">○《藝文類聚》五十八。<lb/></seg>
</p>
<p>
<seg xml:id="CH2b1602_CHANT_002-15a.6">〈侍中吏部尚書何府君誄〉</seg>
</p>
<p>
<seg xml:id="CH2b1602_CHANT_002-15a.7">遠量夷雅，<lb/></seg>
<seg xml:id="CH2b1602_CHANT_002-15a.8">淹姿英茂。<lb/></seg>
<seg xml:id="CH2b1602_CHANT_002-15a.9">進德方新，<lb/></seg>
<seg xml:id="CH2b1602_CHANT_002-15a.10">循名以舊。<lb/></seg>
<seg xml:id="CH2b1602_CHANT_002-15a.11">分鑣先達，<lb/></seg>
<seg xml:id="CH2b1602_CHANT_002-15a.12">爭驅俊秀。<lb/></seg>
<seg xml:id="CH2b1602_CHANT_002-15a.13">匪直羽儀，<lb/></seg>
<seg xml:id="CH2b1602_CHANT_002-15a.14">實惟領袖。<lb/></seg>
<seg xml:id="CH2b1602_CHANT_002-15a.15">知人斯哲，<lb/></seg>
<seg xml:id="CH2b1602_CHANT_002-15a.16">在帝之難。<lb/></seg>
<seg xml:id="CH2b1602_CHANT_002-15a.17">僉謂往諧，<lb/></seg>
<seg xml:id="CH2b1602_CHANT_002-15a.18">是謂能官。<lb/></seg>
<seg xml:id="CH2b1602_CHANT_002-15a.19">園阿望幣，<lb/></seg>
<seg xml:id="CH2b1602_CHANT_002-15a.20">釣嶼投竿。<lb/></seg>
<seg xml:id="CH2b1602_CHANT_002-15a.21">金張之貴，<lb/></seg>
<seg xml:id="CH2b1602_CHANT_002-15a.22">允茲七侍。<lb/></seg>
<seg xml:id="CH2b1602_CHANT_002-15a.23">有美一人，<lb/></seg>
<seg xml:id="CH2b1602_CHANT_002-15a.24">柔貂三珥。<lb/></seg>
<seg xml:id="CH2b1602_CHANT_002-15a.25">服冕乘軒，<lb/></seg>
<seg xml:id="CH2b1602_CHANT_002-15a.26">鳴玉飛翠。<lb/></seg>
<seg xml:id="CH2b1602_CHANT_002-15a.27">不貪為寶，<lb/></seg>
<seg xml:id="CH2b1602_CHANT_002-15a.28">貴而能貧。<lb/></seg>
<seg xml:id="CH2b1602_CHANT_002-15a.29">唯靜是悅，<lb/></seg>
<seg xml:id="CH2b1602_CHANT_002-15a.30">惟寂是珍。<lb/></seg>
<seg xml:id="CH2b1602_CHANT_002-15a.31">履信茲從，<lb/></seg>
<seg xml:id="CH2b1602_CHANT_002-15a.32">積善方慶。<lb/></seg>
<seg xml:id="CH2b1602_CHANT_002-15a.33">如何斯德，<lb/></seg>
<seg xml:id="CH2b1602_CHANT_002-15a.34">曾是知命。<lb/></seg>
<seg xml:id="CH2b1602_CHANT_002-15a.35">彼高者天，<lb/></seg>
<seg xml:id="CH2b1602_CHANT_002-15a.36">與人焉詠。<lb/></seg>
<seg xml:id="CH2b1602_CHANT_002-15a.37">眇望周行，<lb/></seg>
<seg xml:id="CH2b1602_CHANT_002-15a.38">式瞻林壑。<lb/></seg>
<seg xml:id="CH2b1602_CHANT_002-15a.39">灑沃紛埃，<lb/></seg>
<seg xml:id="CH2b1602_CHANT_002-15a.40">擯揚流俗。<lb/></seg>
<seg xml:id="CH2b1602_CHANT_002-15a.41">言必玄遠，<lb/></seg>
<seg xml:id="CH2b1602_CHANT_002-15a.42">神唯珠玉。<lb/></seg>
<seg xml:id="CH2b1602_CHANT_002-15a.43">色恬喜慍，<lb/></seg>
<seg xml:id="CH2b1602_CHANT_002-15a.44">心豈榮辱。<lb/></seg>
<seg xml:id="CH2b1602_CHANT_002-15a.45">○《藝文類聚》四十八。<lb/></seg>
</p>
</div>
</body>
</text>
</TEI>
