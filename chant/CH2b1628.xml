<TEI xmlns="http://www.tei-c.org/ns/1.0" xml:id="CH2b1628">
<teiHeader>
<fileDesc>
<titleStmt>
<title>車太常集一卷</title>
</titleStmt>
<editionStmt><edition><idno type="kanripo">CH2b1628</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1628_CHANT_001-1a.1"><pb xml:id="CH2b1628_CHANT_001-1a" ed="CHANT" n="001-1a"/><lb/></seg>
<seg xml:id="CH2b1628_CHANT_001-1a.2">《上言宜擇經學最優者一人領博士》</seg>
</p>
<p>
<seg xml:id="CH2b1628_CHANT_001-1a.3">案二漢舊事，<lb/></seg>
<seg xml:id="CH2b1628_CHANT_001-1a.4">博士之職，<lb/></seg>
<seg xml:id="CH2b1628_CHANT_001-1a.5">唯舉明經之士，<lb/></seg>
<seg xml:id="CH2b1628_CHANT_001-1a.6">遷轉各以本資，<lb/></seg>
<seg xml:id="CH2b1628_CHANT_001-1a.7">初無定班。<lb/></seg>
<seg xml:id="CH2b1628_CHANT_001-1a.8">魏及中朝多以侍中常侍儒學最優者領之，<lb/></seg>
<seg xml:id="CH2b1628_CHANT_001-1a.9">職雖不同漢氏，<lb/></seg>
<seg xml:id="CH2b1628_CHANT_001-1a.10">盡于儒士之用，<lb/></seg>
<seg xml:id="CH2b1628_CHANT_001-1a.11">其揆一也。<lb/></seg>
<seg xml:id="CH2b1628_CHANT_001-1a.12">今博士八人，<lb/></seg>
<seg xml:id="CH2b1628_CHANT_001-1a.13">愚謂宜依魏氏故事，<lb/></seg>
<seg xml:id="CH2b1628_CHANT_001-1a.14">擇朝臣一人經學最優者，<lb/></seg>
<seg xml:id="CH2b1628_CHANT_001-1a.15">不繫位之高下，<lb/></seg>
<seg xml:id="CH2b1628_CHANT_001-1a.16">常以領之。<lb/></seg>
<seg xml:id="CH2b1628_CHANT_001-1a.17">每舉太常，<lb/></seg>
<seg xml:id="CH2b1628_CHANT_001-1a.18">共研厥中。<lb/></seg>
<seg xml:id="CH2b1628_CHANT_001-1a.19">其餘七人，<lb/></seg>
<seg xml:id="CH2b1628_CHANT_001-1a.20">自依常銓選。<lb/></seg>
</p>
<p>
<seg xml:id="CH2b1628_CHANT_001-2a.1"><pb xml:id="CH2b1628_CHANT_001-2a" ed="CHANT" n="001-2a"/><lb/></seg>
<seg xml:id="CH2b1628_CHANT_001-2a.2">○《通典》五十三。<lb/></seg>
</p>
<p>
<seg xml:id="CH2b1628_CHANT_001-2a.3">《上言庶母服制》</seg>
</p>
<p>
<seg xml:id="CH2b1628_CHANT_001-2a.4">謹案《喪服禮經》，<lb/></seg>
<seg xml:id="CH2b1628_CHANT_001-2a.5">「庶子為母緦麻三月」。<lb/></seg>
<seg xml:id="CH2b1628_CHANT_001-2a.6">《傳》曰：<lb/></seg>
<seg xml:id="CH2b1628_CHANT_001-2a.7">「何以緦麻？<lb/></seg>
<seg xml:id="CH2b1628_CHANT_001-2a.8">以尊者為體，<lb/></seg>
<seg xml:id="CH2b1628_CHANT_001-2a.9">不敢服其私親也。」<lb/></seg>
<seg xml:id="CH2b1628_CHANT_001-2a.10">此《經》《傳》之明文，<lb/></seg>
<seg xml:id="CH2b1628_CHANT_001-2a.11">聖賢之格言。<lb/></seg>
<seg xml:id="CH2b1628_CHANT_001-2a.12">而自頃開國公侯，<lb/></seg>
<seg xml:id="CH2b1628_CHANT_001-2a.13">至于卿士，<lb/></seg>
<seg xml:id="CH2b1628_CHANT_001-2a.14">庶子為後，<lb/></seg>
<seg xml:id="CH2b1628_CHANT_001-2a.15">各肆私情，<lb/></seg>
<seg xml:id="CH2b1628_CHANT_001-2a.16">服其庶母，<lb/></seg>
<seg xml:id="CH2b1628_CHANT_001-2a.17">同之于嫡。<lb/></seg>
<seg xml:id="CH2b1628_CHANT_001-2a.18">此末俗之獘，<lb/></seg>
<seg xml:id="CH2b1628_CHANT_001-2a.19">溺情傷教，<lb/></seg>
<seg xml:id="CH2b1628_CHANT_001-2a.20">縱而不革，<lb/></seg>
<seg xml:id="CH2b1628_CHANT_001-2a.21">則流蕩忘反矣。<lb/></seg>
<seg xml:id="CH2b1628_CHANT_001-2a.22">且夫尊尊親親，<lb/></seg>
<seg xml:id="CH2b1628_CHANT_001-2a.23">雖禮之大本，<lb/></seg>
<seg xml:id="CH2b1628_CHANT_001-2a.24">然厭親于尊，<lb/></seg>
<seg xml:id="CH2b1628_CHANT_001-2a.25">由來尚矣。<lb/></seg>
<seg xml:id="CH2b1628_CHANT_001-2a.26">《禮記》曰：<lb/></seg>
<seg xml:id="CH2b1628_CHANT_001-2a.27">「為父後，<lb/></seg>
<seg xml:id="CH2b1628_CHANT_001-2a.28">為出母無服，<lb/></seg>
<seg xml:id="CH2b1628_CHANT_001-2a.29">無服也者，<lb/></seg>
<seg xml:id="CH2b1628_CHANT_001-2a.30">不祭故也。」<lb/></seg>
<seg xml:id="CH2b1628_CHANT_001-2a.31">又，<lb/></seg>
<seg xml:id="CH2b1628_CHANT_001-2a.32">禮，<lb/></seg>
<seg xml:id="CH2b1628_CHANT_001-2a.33">天子父母之喪，<lb/></seg>
<seg xml:id="CH2b1628_CHANT_001-2a.34">未葬，<lb/></seg>
<seg xml:id="CH2b1628_CHANT_001-2a.35">越紼而祭天地社稷。<lb/></seg>
<seg xml:id="CH2b1628_CHANT_001-2a.36">斯皆崇嚴至敬，<lb/></seg>
<seg xml:id="CH2b1628_CHANT_001-2a.37">不敢以私廢尊也。<lb/></seg>
<seg xml:id="CH2b1628_CHANT_001-2a.38">今身承祖宗之重，<lb/></seg>
<seg xml:id="CH2b1628_CHANT_001-2a.39">而以庶母之私，<lb/></seg>
<seg xml:id="CH2b1628_CHANT_001-2a.40">廢烝嘗之事。<lb/></seg>
<seg xml:id="CH2b1628_CHANT_001-2a.41">五廟闕祀，<lb/></seg>
<seg xml:id="CH2b1628_CHANT_001-2a.42">由一妾之終，<lb/></seg>
<seg xml:id="CH2b1628_CHANT_001-2a.43">求之情禮，<lb/></seg>
<seg xml:id="CH2b1628_CHANT_001-2a.44">失莫大焉。<lb/></seg>
<seg xml:id="CH2b1628_CHANT_001-2a.45">舉世皆然，<lb/></seg>
<seg xml:id="CH2b1628_CHANT_001-2a.46">莫之裁貶。<lb/></seg>
<seg xml:id="CH2b1628_CHANT_001-2a.47">就心不同，<lb/></seg>
<seg xml:id="CH2b1628_CHANT_001-2a.48">而事不敢異。<lb/></seg>
<seg xml:id="CH2b1628_CHANT_001-2a.49">故正禮遂穨，<lb/></seg>
<seg xml:id="CH2b1628_CHANT_001-2a.50">而習非成俗。<lb/></seg>
<seg xml:id="CH2b1628_CHANT_001-2a.51">此《國風》所以思古，<lb/></seg>
<seg xml:id="CH2b1628_CHANT_001-2a.52">《小雅》所以悲歎。<lb/></seg>
<seg xml:id="CH2b1628_CHANT_001-2a.53">當今九服漸寍，<lb/></seg>
<seg xml:id="CH2b1628_CHANT_001-2a.54">王化惟新，<lb/></seg>
<seg xml:id="CH2b1628_CHANT_001-2a.55">誠宜崇明禮訓，<lb/></seg>
<seg xml:id="CH2b1628_CHANT_001-2a.56">以一風俗。<lb/></seg>
<seg xml:id="CH2b1628_CHANT_001-2a.57">請臺省攷修經典，<lb/></seg>
<seg xml:id="CH2b1628_CHANT_001-2a.58">式明王度。<lb/></seg>
</p>
<p>
<seg xml:id="CH2b1628_CHANT_001-3a.1"><pb xml:id="CH2b1628_CHANT_001-3a" ed="CHANT" n="001-3a"/><lb/></seg>
<seg xml:id="CH2b1628_CHANT_001-3a.2">○《晉書‧禮志中》太元十七年。<lb/></seg>
<seg xml:id="CH2b1628_CHANT_001-3a.3">太常車胤上言。<lb/></seg>
<seg xml:id="CH2b1628_CHANT_001-3a.4">又見《通典》八十二。<lb/></seg>
</p>
<p>
<seg xml:id="CH2b1628_CHANT_001-3a.5">《又上言》</seg>
</p>
<p>
<seg xml:id="CH2b1628_CHANT_001-3a.6">去年上，<lb/></seg>
<seg xml:id="CH2b1628_CHANT_001-3a.7">自頃開國公侯，<lb/></seg>
<seg xml:id="CH2b1628_CHANT_001-3a.8">至于卿士，<lb/></seg>
<seg xml:id="CH2b1628_CHANT_001-3a.9">庶子為後者，<lb/></seg>
<seg xml:id="CH2b1628_CHANT_001-3a.10">服其庶母，<lb/></seg>
<seg xml:id="CH2b1628_CHANT_001-3a.11">同之于嫡，<lb/></seg>
<seg xml:id="CH2b1628_CHANT_001-3a.12">違禮犯制，<lb/></seg>
<seg xml:id="CH2b1628_CHANT_001-3a.13">宜加裁抑。<lb/></seg>
<seg xml:id="CH2b1628_CHANT_001-3a.14">事上經年，<lb/></seg>
<seg xml:id="CH2b1628_CHANT_001-3a.15">未被告報，<lb/></seg>
<seg xml:id="CH2b1628_CHANT_001-3a.16">未審朝議以何為疑。<lb/></seg>
<seg xml:id="CH2b1628_CHANT_001-3a.17">若以所陳或謬，<lb/></seg>
<seg xml:id="CH2b1628_CHANT_001-3a.18">則經有明文；<lb/></seg>
<seg xml:id="CH2b1628_CHANT_001-3a.19">若以古今不同，<lb/></seg>
<seg xml:id="CH2b1628_CHANT_001-3a.20">則晉有成典。<lb/></seg>
<seg xml:id="CH2b1628_CHANT_001-3a.21">升平四年，<lb/></seg>
<seg xml:id="CH2b1628_CHANT_001-3a.22">故太宰武陵王所生母喪，<lb/></seg>
<seg xml:id="CH2b1628_CHANT_001-3a.23">表求齊衰三年，<lb/></seg>
<seg xml:id="CH2b1628_CHANT_001-3a.24">詔聽依昔樂安王故事，<lb/></seg>
<seg xml:id="CH2b1628_CHANT_001-3a.25">制大功九月。<lb/></seg>
<seg xml:id="CH2b1628_CHANT_001-3a.26">興寍三年，<lb/></seg>
<seg xml:id="CH2b1628_CHANT_001-3a.27">故梁王㻱又所生母喪，<lb/></seg>
<seg xml:id="CH2b1628_CHANT_001-3a.28">亦求三年。<lb/></seg>
<seg xml:id="CH2b1628_CHANT_001-3a.29">《庚子詔書》依太宰故事，<lb/></seg>
<seg xml:id="CH2b1628_CHANT_001-3a.30">同服大功。<lb/></seg>
<seg xml:id="CH2b1628_CHANT_001-3a.31">若謹案周禮，<lb/></seg>
<seg xml:id="CH2b1628_CHANT_001-3a.32">則緦麻三月；<lb/></seg>
<seg xml:id="CH2b1628_CHANT_001-3a.33">若奉晉制，<lb/></seg>
<seg xml:id="CH2b1628_CHANT_001-3a.34">則大功九月。<lb/></seg>
<seg xml:id="CH2b1628_CHANT_001-3a.35">古禮今制，<lb/></seg>
<seg xml:id="CH2b1628_CHANT_001-3a.36">竝無居廬三年之文，<lb/></seg>
<seg xml:id="CH2b1628_CHANT_001-3a.37">而頃年已來，<lb/></seg>
<seg xml:id="CH2b1628_CHANT_001-3a.38">各申私情，<lb/></seg>
<seg xml:id="CH2b1628_CHANT_001-3a.39">更相擬襲，<lb/></seg>
<seg xml:id="CH2b1628_CHANT_001-3a.40">漸已成俗。<lb/></seg>
<seg xml:id="CH2b1628_CHANT_001-3a.41">縱而不禁，<lb/></seg>
<seg xml:id="CH2b1628_CHANT_001-3a.42">則聖典滅矣。<lb/></seg>
<seg xml:id="CH2b1628_CHANT_001-3a.43">夫尊尊親親，<lb/></seg>
<seg xml:id="CH2b1628_CHANT_001-3a.44">立人之本，<lb/></seg>
<seg xml:id="CH2b1628_CHANT_001-3a.45">王化所由，<lb/></seg>
<seg xml:id="CH2b1628_CHANT_001-3a.46">二端而已。<lb/></seg>
<seg xml:id="CH2b1628_CHANT_001-3a.47">故先王設教，<lb/></seg>
<seg xml:id="CH2b1628_CHANT_001-3a.48">務弘其極，<lb/></seg>
<seg xml:id="CH2b1628_CHANT_001-3a.49">尊郊社之敬，<lb/></seg>
<seg xml:id="CH2b1628_CHANT_001-3a.50">制越紼之禮，<lb/></seg>
<seg xml:id="CH2b1628_CHANT_001-3a.51">嚴宗廟之祀，<lb/></seg>
<seg xml:id="CH2b1628_CHANT_001-3a.52">厭庶子之服，<lb/></seg>
<seg xml:id="CH2b1628_CHANT_001-3a.53">所以經緯人文，<lb/></seg>
<seg xml:id="CH2b1628_CHANT_001-3a.54">化成天下。<lb/></seg>
<seg xml:id="CH2b1628_CHANT_001-3a.55">夫屈家事于王道，<lb/></seg>
<seg xml:id="CH2b1628_CHANT_001-3a.56">厭私恩于祖宗，<lb/></seg>
<seg xml:id="CH2b1628_CHANT_001-3a.57">豈非上行乎下，<lb/></seg>
<seg xml:id="CH2b1628_CHANT_001-3a.58">父行乎子！<lb/></seg>
<seg xml:id="CH2b1628_CHANT_001-3a.59">若尊尊之心有時而替，<lb/></seg>
<seg xml:id="CH2b1628_CHANT_001-3a.60">宜厭之情觸事而申，<lb/></seg>
<seg xml:id="CH2b1628_CHANT_001-3a.61">祖宗之敬微，<lb/></seg>
<seg xml:id="CH2b1628_CHANT_001-3a.62">而君臣之禮虧矣。<lb/></seg>
<seg xml:id="CH2b1628_CHANT_001-3a.63">嚴恪微于祖宗，<lb/></seg>
<seg xml:id="CH2b1628_CHANT_001-3a.64">致敬虧于事上，<lb/></seg>
<seg xml:id="CH2b1628_CHANT_001-3a.65">而欲俗安化隆，<lb/></seg>
<seg xml:id="CH2b1628_CHANT_001-3a.66">不亦難乎！<lb/></seg>
<seg xml:id="CH2b1628_CHANT_001-3a.67">區區所惜，<lb/></seg>
<seg xml:id="CH2b1628_CHANT_001-3a.68">實在于斯。<lb/></seg>
<seg xml:id="CH2b1628_CHANT_001-3a.69">職之所司，<lb/></seg>
<seg xml:id="CH2b1628_CHANT_001-3a.70">不敢不言。<lb/></seg>
<seg xml:id="CH2b1628_CHANT_001-3a.71">請臺參詳。<lb/></seg>
</p>
<p>
<seg xml:id="CH2b1628_CHANT_001-4a.1"><pb xml:id="CH2b1628_CHANT_001-4a" ed="CHANT" n="001-4a"/><lb/></seg>
<seg xml:id="CH2b1628_CHANT_001-4a.2">○《晉書‧禮志中》十八年。<lb/></seg>
<seg xml:id="CH2b1628_CHANT_001-4a.3">胤又上言有司奏詔可。<lb/></seg>
</p>
<p>
<seg xml:id="CH2b1628_CHANT_001-4a.4">《修明堂議》</seg>
</p>
<p>
<seg xml:id="CH2b1628_CHANT_001-4a.5">明堂之制，<lb/></seg>
<seg xml:id="CH2b1628_CHANT_001-4a.6">既甚難詳，<lb/></seg>
<seg xml:id="CH2b1628_CHANT_001-4a.7">且樂主于和，<lb/></seg>
<seg xml:id="CH2b1628_CHANT_001-4a.8">禮主于敬，<lb/></seg>
<seg xml:id="CH2b1628_CHANT_001-4a.9">故質文不同，<lb/></seg>
<seg xml:id="CH2b1628_CHANT_001-4a.10">音器亦殊。<lb/></seg>
<seg xml:id="CH2b1628_CHANT_001-4a.11">既茅茨廣廈，<lb/></seg>
<seg xml:id="CH2b1628_CHANT_001-4a.12">不一其度，<lb/></seg>
<seg xml:id="CH2b1628_CHANT_001-4a.13">何必守其形範，<lb/></seg>
<seg xml:id="CH2b1628_CHANT_001-4a.14">而不弘本順時乎？<lb/></seg>
<seg xml:id="CH2b1628_CHANT_001-4a.15">九服咸寍，<lb/></seg>
<seg xml:id="CH2b1628_CHANT_001-4a.16">四野無塵，<lb/></seg>
<seg xml:id="CH2b1628_CHANT_001-4a.17">然後明堂辟雝可崇而脩之。<lb/></seg>
</p>
<p>
<seg xml:id="CH2b1628_CHANT_001-5a.1"><pb xml:id="CH2b1628_CHANT_001-5a" ed="CHANT" n="001-5a"/><lb/></seg>
<seg xml:id="CH2b1628_CHANT_001-5a.2">○《晉書‧車胤傳》。<lb/></seg>
<seg xml:id="CH2b1628_CHANT_001-5a.3">又見《禮志上》。<lb/></seg>
<seg xml:id="CH2b1628_CHANT_001-5a.4">《宋書‧禮志三》。<lb/></seg>
</p>
<p>
<seg xml:id="CH2b1628_CHANT_001-5a.5">《朝臣上禮太子議》</seg>
</p>
<p>
<seg xml:id="CH2b1628_CHANT_001-5a.6">百辟卿士，<lb/></seg>
<seg xml:id="CH2b1628_CHANT_001-5a.7">咸預盛禮，<lb/></seg>
<seg xml:id="CH2b1628_CHANT_001-5a.8">展敬拜伏，<lb/></seg>
<seg xml:id="CH2b1628_CHANT_001-5a.9">不須復上禮。<lb/></seg>
<seg xml:id="CH2b1628_CHANT_001-5a.10">唯方伯牧守，<lb/></seg>
<seg xml:id="CH2b1628_CHANT_001-5a.11">不覩大禮，<lb/></seg>
<seg xml:id="CH2b1628_CHANT_001-5a.12">自非酒牢貢羞，<lb/></seg>
<seg xml:id="CH2b1628_CHANT_001-5a.13">無以表其乃誠，<lb/></seg>
<seg xml:id="CH2b1628_CHANT_001-5a.14">故宜有上禮。<lb/></seg>
<seg xml:id="CH2b1628_CHANT_001-5a.15">亦如元正大慶，<lb/></seg>
<seg xml:id="CH2b1628_CHANT_001-5a.16">方伯莫不上禮，<lb/></seg>
<seg xml:id="CH2b1628_CHANT_001-5a.17">朝臣奉璧而已。<lb/></seg>
</p>
<p>
<seg xml:id="CH2b1628_CHANT_001-6a.1"><pb xml:id="CH2b1628_CHANT_001-6a" ed="CHANT" n="001-6a"/><lb/></seg>
<seg xml:id="CH2b1628_CHANT_001-6a.2">○《通典》七十。<lb/></seg>
<seg xml:id="CH2b1628_CHANT_001-6a.3">孝武泰元十二年臺符問：<lb/></seg>
<seg xml:id="CH2b1628_CHANT_001-6a.4">「皇太子既拜廟<lb/></seg>
<seg xml:id="CH2b1628_CHANT_001-6a.5">朝臣奉賀，<lb/></seg>
<seg xml:id="CH2b1628_CHANT_001-6a.6">應上禮否？」<lb/></seg>
<seg xml:id="CH2b1628_CHANT_001-6a.7">國子博士車胤議。<lb/></seg>
</p>
<p>
<seg xml:id="CH2b1628_CHANT_001-6a.8">《群臣見皇太子儀服議》</seg>
</p>
<p>
<seg xml:id="CH2b1628_CHANT_001-6a.9">朝臣宜朱衣褠幘，<lb/></seg>
<seg xml:id="CH2b1628_CHANT_001-6a.10">拜敬，<lb/></seg>
<seg xml:id="CH2b1628_CHANT_001-6a.11">太子荅拜。<lb/></seg>
<seg xml:id="CH2b1628_CHANT_001-6a.12">案經傳不見其文，<lb/></seg>
<seg xml:id="CH2b1628_CHANT_001-6a.13">故太傅羊祜牋慶太子，<lb/></seg>
<seg xml:id="CH2b1628_CHANT_001-6a.14">稱叩頭，<lb/></seg>
<seg xml:id="CH2b1628_CHANT_001-6a.15">此則拜之證。<lb/></seg>
<seg xml:id="CH2b1628_CHANT_001-6a.16">又太寍三年詔議其典，<lb/></seg>
<seg xml:id="CH2b1628_CHANT_001-6a.17">尚書卞壼謂宜稽則漢魏，<lb/></seg>
<seg xml:id="CH2b1628_CHANT_001-6a.18">闔朝同拜。<lb/></seg>
<seg xml:id="CH2b1628_CHANT_001-6a.19">其朱衣冠冕，<lb/></seg>
<seg xml:id="CH2b1628_CHANT_001-6a.20">唯施天朝，<lb/></seg>
<seg xml:id="CH2b1628_CHANT_001-6a.21">宜褠幘而已。<lb/></seg>
</p>
<p>
<seg xml:id="CH2b1628_CHANT_001-7a.1"><pb xml:id="CH2b1628_CHANT_001-7a" ed="CHANT" n="001-7a"/><lb/></seg>
<seg xml:id="CH2b1628_CHANT_001-7a.2">○《通典》七十。<lb/></seg>
<seg xml:id="CH2b1628_CHANT_001-7a.3">尚書符又問王公以下見皇太子儀及所制衣服，<lb/></seg>
<seg xml:id="CH2b1628_CHANT_001-7a.4">車胤議。<lb/></seg>
</p>
<p>
<seg xml:id="CH2b1628_CHANT_001-7a.5">《荅謝琰問》</seg>
</p>
<p>
<seg xml:id="CH2b1628_CHANT_001-7a.6">謝琰問車胤曰：<lb/></seg>
<seg xml:id="CH2b1628_CHANT_001-7a.7">「人有妹喪，<lb/></seg>
<seg xml:id="CH2b1628_CHANT_001-7a.8">降服已除，<lb/></seg>
<seg xml:id="CH2b1628_CHANT_001-7a.9">本服未周，<lb/></seg>
<seg xml:id="CH2b1628_CHANT_001-7a.10">可得嫁不？」<lb/></seg>
<seg xml:id="CH2b1628_CHANT_001-7a.11">荅曰：<lb/></seg>
<seg xml:id="CH2b1628_CHANT_001-7a.12">《禮》，<lb/></seg>
<seg xml:id="CH2b1628_CHANT_001-7a.13">小功不稅，<lb/></seg>
<seg xml:id="CH2b1628_CHANT_001-7a.14">降在小功者則稅。<lb/></seg>
<seg xml:id="CH2b1628_CHANT_001-7a.15">是推本情，<lb/></seg>
<seg xml:id="CH2b1628_CHANT_001-7a.16">不計見服也。<lb/></seg>
<seg xml:id="CH2b1628_CHANT_001-7a.17">時人有以此婚嫁者，<lb/></seg>
<seg xml:id="CH2b1628_CHANT_001-7a.18">僕常疑之。<lb/></seg>
<seg xml:id="CH2b1628_CHANT_001-7a.19">孫騰荅：<lb/></seg>
<seg xml:id="CH2b1628_CHANT_001-7a.20">「人有卜日除服便以婚，<lb/></seg>
<seg xml:id="CH2b1628_CHANT_001-7a.21">況降服已除，<lb/></seg>
<seg xml:id="CH2b1628_CHANT_001-7a.22">禮有大斷，<lb/></seg>
<seg xml:id="CH2b1628_CHANT_001-7a.23">此都無疑。」<lb/></seg>
</p>
<p>
<seg xml:id="CH2b1628_CHANT_001-8a.1"><pb xml:id="CH2b1628_CHANT_001-8a" ed="CHANT" n="001-8a"/><lb/></seg>
<seg xml:id="CH2b1628_CHANT_001-8a.2">○《通典》六十。<lb/></seg>
</p>
<p>
<seg xml:id="CH2b1628_CHANT_001-8a.3">《荅徐廣問李太后服》</seg>
</p>
<p>
<seg xml:id="CH2b1628_CHANT_001-8a.4">漢代皆服重，<lb/></seg>
<seg xml:id="CH2b1628_CHANT_001-8a.5">且大體已定，<lb/></seg>
<seg xml:id="CH2b1628_CHANT_001-8a.6">此當無復翻革邪！<lb/></seg>
</p>
<p>
<seg xml:id="CH2b1628_CHANT_001-8a.7">○《通典》八十一。<lb/></seg>
<seg xml:id="CH2b1628_CHANT_001-8a.8">隆安四年。<lb/></seg>
</p>
</div>
</body>
</text>
</TEI>
