<TEI xmlns="http://www.tei-c.org/ns/1.0" xml:id="CH2b1629">
<teiHeader>
<fileDesc>
<titleStmt>
<title>劉越石集二卷</title>
</titleStmt>
<editionStmt><edition><idno type="kanripo">CH2b1629</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1629_CHANT_001-1a.1"><pb xml:id="CH2b1629_CHANT_001-1a" ed="CHANT" n="001-1a"/><lb/></seg>
<seg xml:id="CH2b1629_CHANT_001-1a.2">《答盧諶八章》</seg>
</p>
<p>
<seg xml:id="CH2b1629_CHANT_001-1a.3">琨頓首：<lb/></seg>
<seg xml:id="CH2b1629_CHANT_001-1a.4">損書及詩，<lb/></seg>
<seg xml:id="CH2b1629_CHANT_001-1a.5">備辛酸之苦言，<lb/></seg>
<seg xml:id="CH2b1629_CHANT_001-1a.6">暢經通之遠旨。<lb/></seg>
<seg xml:id="CH2b1629_CHANT_001-1a.7">執玩反覆，<lb/></seg>
<seg xml:id="CH2b1629_CHANT_001-1a.8">不能釋手。<lb/></seg>
<seg xml:id="CH2b1629_CHANT_001-1a.9">慨然以悲，<lb/></seg>
<seg xml:id="CH2b1629_CHANT_001-1a.10">歡然以喜。<lb/></seg>
<seg xml:id="CH2b1629_CHANT_001-1a.11">昔在少壯，<lb/></seg>
<seg xml:id="CH2b1629_CHANT_001-1a.12">未嘗檢括。<lb/></seg>
<seg xml:id="CH2b1629_CHANT_001-1a.13">遠慕老莊之齊物，<lb/></seg>
<seg xml:id="CH2b1629_CHANT_001-1a.14">近嘉阮生之放曠，<lb/></seg>
<seg xml:id="CH2b1629_CHANT_001-1a.15">怪厚薄何從而生，<lb/></seg>
<seg xml:id="CH2b1629_CHANT_001-1a.16">哀樂何由而至。<lb/></seg>
<seg xml:id="CH2b1629_CHANT_001-1a.17">自頃輈張，<lb/></seg>
<seg xml:id="CH2b1629_CHANT_001-1a.18">困於逆亂，<lb/></seg>
<seg xml:id="CH2b1629_CHANT_001-1a.19">國破家亡，<lb/></seg>
<seg xml:id="CH2b1629_CHANT_001-1a.20">親友彫殘。<lb/></seg>
<seg xml:id="CH2b1629_CHANT_001-1a.21">塊然獨坐，<lb/></seg>
<seg xml:id="CH2b1629_CHANT_001-1a.22">則哀憤兩集；<lb/></seg>
<seg xml:id="CH2b1629_CHANT_001-1a.23">負杖行吟，<lb/></seg>
<seg xml:id="CH2b1629_CHANT_001-1a.24">則百憂俱至。<lb/></seg>
<seg xml:id="CH2b1629_CHANT_001-1a.25">時復相與舉觴對膝，<lb/></seg>
<seg xml:id="CH2b1629_CHANT_001-1a.26">破涕為笑，<lb/></seg>
<seg xml:id="CH2b1629_CHANT_001-1a.27">排終身之積慘，<lb/></seg>
<seg xml:id="CH2b1629_CHANT_001-1a.28">求數刻之暫歡。<lb/></seg>
<seg xml:id="CH2b1629_CHANT_001-1a.29">譬由疾疢彌年，<lb/></seg>
<seg xml:id="CH2b1629_CHANT_001-1a.30">而欲一丸銷之，<lb/></seg>
<seg xml:id="CH2b1629_CHANT_001-1a.31">其可得乎？<lb/></seg>
<seg xml:id="CH2b1629_CHANT_001-1a.32">夫才生於世，<lb/></seg>
<seg xml:id="CH2b1629_CHANT_001-1a.33">世實須才。<lb/></seg>
<seg xml:id="CH2b1629_CHANT_001-1a.34">和氏之璧，<lb/></seg>
<seg xml:id="CH2b1629_CHANT_001-1a.35">焉得獨曜於郢握？<lb/></seg>
<seg xml:id="CH2b1629_CHANT_001-1a.36">夜光之珠，<lb/></seg>
<seg xml:id="CH2b1629_CHANT_001-1a.37">何得專玩於隨掌？<lb/></seg>
<seg xml:id="CH2b1629_CHANT_001-1a.38">天下之寶，<lb/></seg>
<seg xml:id="CH2b1629_CHANT_001-1a.39">固當與天下共之。<lb/></seg>
<seg xml:id="CH2b1629_CHANT_001-1a.40">但分析之日，<lb/></seg>
<seg xml:id="CH2b1629_CHANT_001-1a.41">不能不悵恨爾！<lb/></seg>
<seg xml:id="CH2b1629_CHANT_001-1a.42">然後知聃、周之為虛誕，<lb/></seg>
<seg xml:id="CH2b1629_CHANT_001-1a.43">嗣宗之為妄作也。<lb/></seg>
<seg xml:id="CH2b1629_CHANT_001-1a.44">昔騄驥倚輈於吳坂，<lb/></seg>
<seg xml:id="CH2b1629_CHANT_001-1a.45">長鳴於良樂，<lb/></seg>
<seg xml:id="CH2b1629_CHANT_001-1a.46">知與不知也；<lb/></seg>
<seg xml:id="CH2b1629_CHANT_001-1a.47">百里奚愚於虞而智於秦，<lb/></seg>
<seg xml:id="CH2b1629_CHANT_001-1a.48">遇與不遇也。<lb/></seg>
<seg xml:id="CH2b1629_CHANT_001-1a.49">今君遇之矣，<lb/></seg>
<seg xml:id="CH2b1629_CHANT_001-1a.50">勗之而已。<lb/></seg>
<seg xml:id="CH2b1629_CHANT_001-1a.51">不復屬意于文二十餘年矣，<lb/></seg>
<seg xml:id="CH2b1629_CHANT_001-1a.52">久廢則無次，<lb/></seg>
<seg xml:id="CH2b1629_CHANT_001-1a.53">想必欲其一反，<lb/></seg>
<seg xml:id="CH2b1629_CHANT_001-1a.54">故稱指送一篇，<lb/></seg>
<seg xml:id="CH2b1629_CHANT_001-1a.55">適足以彰來詩之益美耳。<lb/></seg>
<seg xml:id="CH2b1629_CHANT_001-1a.56">琨頓首頓首。<lb/></seg>
</p>
<p>
<seg xml:id="CH2b1629_CHANT_001-2a.1"><pb xml:id="CH2b1629_CHANT_001-2a" ed="CHANT" n="001-2a"/><lb/></seg>
<seg xml:id="CH2b1629_CHANT_001-2a.2">厄運初遘，<lb/></seg>
<seg xml:id="CH2b1629_CHANT_001-2a.3">陽爻在六。<lb/></seg>
<seg xml:id="CH2b1629_CHANT_001-2a.4">乾象棟傾，<lb/></seg>
<seg xml:id="CH2b1629_CHANT_001-2a.5">坤儀舟覆。<lb/></seg>
<seg xml:id="CH2b1629_CHANT_001-2a.6">橫厲糾紛，<lb/></seg>
<seg xml:id="CH2b1629_CHANT_001-2a.7">群妖競逐。<lb/></seg>
<seg xml:id="CH2b1629_CHANT_001-2a.8">火燎神州，<lb/></seg>
<seg xml:id="CH2b1629_CHANT_001-2a.9">洪流華域。<lb/></seg>
<seg xml:id="CH2b1629_CHANT_001-2a.10">彼黍離離，<lb/></seg>
<seg xml:id="CH2b1629_CHANT_001-2a.11">彼稷育育。<lb/></seg>
<seg xml:id="CH2b1629_CHANT_001-2a.12">哀我皇晉，<lb/></seg>
<seg xml:id="CH2b1629_CHANT_001-2a.13">痛心在目。<lb/></seg>
</p>
<p>
<seg xml:id="CH2b1629_CHANT_001-3a.1"><pb xml:id="CH2b1629_CHANT_001-3a" ed="CHANT" n="001-3a"/><lb/></seg>
<seg xml:id="CH2b1629_CHANT_001-3a.2">天地無心，<lb/></seg>
<seg xml:id="CH2b1629_CHANT_001-3a.3">萬物同塗。<lb/></seg>
<seg xml:id="CH2b1629_CHANT_001-3a.4">禍淫莫驗，<lb/></seg>
<seg xml:id="CH2b1629_CHANT_001-3a.5">福善則虛。<lb/></seg>
<seg xml:id="CH2b1629_CHANT_001-3a.6">逆有全邑，<lb/></seg>
<seg xml:id="CH2b1629_CHANT_001-3a.7">義無完都。<lb/></seg>
<seg xml:id="CH2b1629_CHANT_001-3a.8">英蕊夏落，<lb/></seg>
<seg xml:id="CH2b1629_CHANT_001-3a.9">毒卉冬敷。<lb/></seg>
<seg xml:id="CH2b1629_CHANT_001-3a.10">如彼龜玉，<lb/></seg>
<seg xml:id="CH2b1629_CHANT_001-3a.11">韞櫝毀諸。<lb/></seg>
<seg xml:id="CH2b1629_CHANT_001-3a.12">芻狗之談，<lb/></seg>
<seg xml:id="CH2b1629_CHANT_001-3a.13">其最得乎。<lb/></seg>
</p>
<p>
<seg xml:id="CH2b1629_CHANT_001-4a.1"><pb xml:id="CH2b1629_CHANT_001-4a" ed="CHANT" n="001-4a"/><lb/></seg>
<seg xml:id="CH2b1629_CHANT_001-4a.2">咨余軟弱，<lb/></seg>
<seg xml:id="CH2b1629_CHANT_001-4a.3">弗克負荷。<lb/></seg>
<seg xml:id="CH2b1629_CHANT_001-4a.4">愆釁仍彰，<lb/></seg>
<seg xml:id="CH2b1629_CHANT_001-4a.5">榮寵屢加。<lb/></seg>
<seg xml:id="CH2b1629_CHANT_001-4a.6">威之不建，<lb/></seg>
<seg xml:id="CH2b1629_CHANT_001-4a.7">禍延凶播。<lb/></seg>
<seg xml:id="CH2b1629_CHANT_001-4a.8">忠隕于國，<lb/></seg>
<seg xml:id="CH2b1629_CHANT_001-4a.9">孝愆于家。<lb/></seg>
<seg xml:id="CH2b1629_CHANT_001-4a.10">斯罪之積，<lb/></seg>
<seg xml:id="CH2b1629_CHANT_001-4a.11">如彼山河。<lb/></seg>
<seg xml:id="CH2b1629_CHANT_001-4a.12">斯釁之深，<lb/></seg>
<seg xml:id="CH2b1629_CHANT_001-4a.13">終莫能磨。<lb/></seg>
</p>
<p>
<seg xml:id="CH2b1629_CHANT_001-5a.1"><pb xml:id="CH2b1629_CHANT_001-5a" ed="CHANT" n="001-5a"/><lb/></seg>
<seg xml:id="CH2b1629_CHANT_001-5a.2">郁穆舊姻，<lb/></seg>
<seg xml:id="CH2b1629_CHANT_001-5a.3">嬿婉新婚。<lb/></seg>
<seg xml:id="CH2b1629_CHANT_001-5a.4">不慮其敗，<lb/></seg>
<seg xml:id="CH2b1629_CHANT_001-5a.5">唯義是敦。<lb/></seg>
<seg xml:id="CH2b1629_CHANT_001-5a.6">裹糧攜弱，<lb/></seg>
<seg xml:id="CH2b1629_CHANT_001-5a.7">匍匐星奔。<lb/></seg>
<seg xml:id="CH2b1629_CHANT_001-5a.8">未輟爾駕，<lb/></seg>
<seg xml:id="CH2b1629_CHANT_001-5a.9">已隳我門。<lb/></seg>
<seg xml:id="CH2b1629_CHANT_001-5a.10">二族偕覆，<lb/></seg>
<seg xml:id="CH2b1629_CHANT_001-5a.11">三孽並根。<lb/></seg>
<seg xml:id="CH2b1629_CHANT_001-5a.12">長慚舊孤，<lb/></seg>
<seg xml:id="CH2b1629_CHANT_001-5a.13">永負冤魂。<lb/></seg>
</p>
<p>
<seg xml:id="CH2b1629_CHANT_001-6a.1"><pb xml:id="CH2b1629_CHANT_001-6a" ed="CHANT" n="001-6a"/><lb/></seg>
<seg xml:id="CH2b1629_CHANT_001-6a.2">亭亭孤幹，<lb/></seg>
<seg xml:id="CH2b1629_CHANT_001-6a.3">獨生無伴。<lb/></seg>
<seg xml:id="CH2b1629_CHANT_001-6a.4">綠葉繁縟，<lb/></seg>
<seg xml:id="CH2b1629_CHANT_001-6a.5">柔條脩罕。<lb/></seg>
<seg xml:id="CH2b1629_CHANT_001-6a.6">朝採爾實，<lb/></seg>
<seg xml:id="CH2b1629_CHANT_001-6a.7">夕捋爾竿。<lb/></seg>
<seg xml:id="CH2b1629_CHANT_001-6a.8">竿翠豐尋，<lb/></seg>
<seg xml:id="CH2b1629_CHANT_001-6a.9">逸珠盈椀。<lb/></seg>
<seg xml:id="CH2b1629_CHANT_001-6a.10">實消我憂，<lb/></seg>
<seg xml:id="CH2b1629_CHANT_001-6a.11">憂急用緩。<lb/></seg>
<seg xml:id="CH2b1629_CHANT_001-6a.12">逝將去矣，<lb/></seg>
<seg xml:id="CH2b1629_CHANT_001-6a.13">庭虛情滿。<lb/></seg>
</p>
<p>
<seg xml:id="CH2b1629_CHANT_001-7a.1"><pb xml:id="CH2b1629_CHANT_001-7a" ed="CHANT" n="001-7a"/><lb/></seg>
<seg xml:id="CH2b1629_CHANT_001-7a.2">虛滿伊何，<lb/></seg>
<seg xml:id="CH2b1629_CHANT_001-7a.3">蘭桂移植。<lb/></seg>
<seg xml:id="CH2b1629_CHANT_001-7a.4">茂彼春林，<lb/></seg>
<seg xml:id="CH2b1629_CHANT_001-7a.5">瘁此秋棘。<lb/></seg>
<seg xml:id="CH2b1629_CHANT_001-7a.6">有鳥翻飛，<lb/></seg>
<seg xml:id="CH2b1629_CHANT_001-7a.7">不遑休息。<lb/></seg>
<seg xml:id="CH2b1629_CHANT_001-7a.8">匪桐不棲，<lb/></seg>
<seg xml:id="CH2b1629_CHANT_001-7a.9">匪竹不食。<lb/></seg>
<seg xml:id="CH2b1629_CHANT_001-7a.10">永戢東羽，<lb/></seg>
<seg xml:id="CH2b1629_CHANT_001-7a.11">翰撫西翼。<lb/></seg>
<seg xml:id="CH2b1629_CHANT_001-7a.12">我之敬之，<lb/></seg>
<seg xml:id="CH2b1629_CHANT_001-7a.13">廢歡輟職。<lb/></seg>
</p>
<p>
<seg xml:id="CH2b1629_CHANT_001-8a.1"><pb xml:id="CH2b1629_CHANT_001-8a" ed="CHANT" n="001-8a"/><lb/></seg>
<seg xml:id="CH2b1629_CHANT_001-8a.2">音以賞奏，<lb/></seg>
<seg xml:id="CH2b1629_CHANT_001-8a.3">味以殊珍。<lb/></seg>
<seg xml:id="CH2b1629_CHANT_001-8a.4">文以明言，<lb/></seg>
<seg xml:id="CH2b1629_CHANT_001-8a.5">言以暢神。<lb/></seg>
<seg xml:id="CH2b1629_CHANT_001-8a.6">之子之往，<lb/></seg>
<seg xml:id="CH2b1629_CHANT_001-8a.7">四美不臻。<lb/></seg>
<seg xml:id="CH2b1629_CHANT_001-8a.8">澄醪覆觴，<lb/></seg>
<seg xml:id="CH2b1629_CHANT_001-8a.9">絲竹生塵。<lb/></seg>
<seg xml:id="CH2b1629_CHANT_001-8a.10">素卷莫啟，<lb/></seg>
<seg xml:id="CH2b1629_CHANT_001-8a.11">幄無談賓。<lb/></seg>
<seg xml:id="CH2b1629_CHANT_001-8a.12">既孤我德，<lb/></seg>
<seg xml:id="CH2b1629_CHANT_001-8a.13">又闕我鄰。<lb/></seg>
</p>
<p>
<seg xml:id="CH2b1629_CHANT_001-9a.1"><pb xml:id="CH2b1629_CHANT_001-9a" ed="CHANT" n="001-9a"/><lb/></seg>
<seg xml:id="CH2b1629_CHANT_001-9a.2">光光叚生，<lb/></seg>
<seg xml:id="CH2b1629_CHANT_001-9a.3">出幽遷喬。<lb/></seg>
<seg xml:id="CH2b1629_CHANT_001-9a.4">資忠履信，<lb/></seg>
<seg xml:id="CH2b1629_CHANT_001-9a.5">武烈文昭。<lb/></seg>
<seg xml:id="CH2b1629_CHANT_001-9a.6">旌弓騂騂，<lb/></seg>
<seg xml:id="CH2b1629_CHANT_001-9a.7">輿馬翹翹。<lb/></seg>
<seg xml:id="CH2b1629_CHANT_001-9a.8">乃奮長縻，<lb/></seg>
<seg xml:id="CH2b1629_CHANT_001-9a.9">是轡是鑣。<lb/></seg>
<seg xml:id="CH2b1629_CHANT_001-9a.10">何以贈子，<lb/></seg>
<seg xml:id="CH2b1629_CHANT_001-9a.11">竭心公朝。<lb/></seg>
<seg xml:id="CH2b1629_CHANT_001-9a.12">何以敘懷，<lb/></seg>
<seg xml:id="CH2b1629_CHANT_001-9a.13">引領長謠。<lb/></seg>
</p>
<p>
<seg xml:id="CH2b1629_CHANT_001-10a.1"><pb xml:id="CH2b1629_CHANT_001-10a" ed="CHANT" n="001-10a"/><lb/></seg>
<seg xml:id="CH2b1629_CHANT_001-10a.2">○《文選》二十五。<lb/></seg>
<seg xml:id="CH2b1629_CHANT_001-10a.3">《詩紀》三十一。<lb/></seg>
</p>
<p>
<seg xml:id="CH2b1629_CHANT_001-10a.4">《重贈盧諶》</seg>
</p>
<p>
<seg xml:id="CH2b1629_CHANT_001-10a.5">握中有玄璧，<lb/></seg>
<seg xml:id="CH2b1629_CHANT_001-10a.6">本自荊山璆。<lb/></seg>
<seg xml:id="CH2b1629_CHANT_001-10a.7">惟彼太公望，<lb/></seg>
<seg xml:id="CH2b1629_CHANT_001-10a.8">昔在渭濱叟。<lb/></seg>
<seg xml:id="CH2b1629_CHANT_001-10a.9">鄧生何感激，<lb/></seg>
<seg xml:id="CH2b1629_CHANT_001-10a.10">千里來相求。<lb/></seg>
<seg xml:id="CH2b1629_CHANT_001-10a.11">白登幸曲逆，<lb/></seg>
<seg xml:id="CH2b1629_CHANT_001-10a.12">鴻門賴留侯。<lb/></seg>
<seg xml:id="CH2b1629_CHANT_001-10a.13">重耳任五賢，<lb/></seg>
<seg xml:id="CH2b1629_CHANT_001-10a.14">小白相射鉤。<lb/></seg>
<seg xml:id="CH2b1629_CHANT_001-10a.15">苟能隆二伯，<lb/></seg>
<seg xml:id="CH2b1629_CHANT_001-10a.16">安問黨與讎。<lb/></seg>
<seg xml:id="CH2b1629_CHANT_001-10a.17">中夜撫枕歎，<lb/></seg>
<seg xml:id="CH2b1629_CHANT_001-10a.18">相與數子游。<lb/></seg>
<seg xml:id="CH2b1629_CHANT_001-10a.19">吾衰久矣夫，<lb/></seg>
<seg xml:id="CH2b1629_CHANT_001-10a.20">何其不夢周？<lb/></seg>
<seg xml:id="CH2b1629_CHANT_001-10a.21">誰云聖達節，<lb/></seg>
<seg xml:id="CH2b1629_CHANT_001-10a.22">知命故不憂。<lb/></seg>
<seg xml:id="CH2b1629_CHANT_001-10a.23">宣尼悲獲麟，<lb/></seg>
<seg xml:id="CH2b1629_CHANT_001-10a.24">西狩涕孔丘。<lb/></seg>
<seg xml:id="CH2b1629_CHANT_001-10a.25">功業未及見，<lb/></seg>
<seg xml:id="CH2b1629_CHANT_001-10a.26">夕陽忽西流。<lb/></seg>
<seg xml:id="CH2b1629_CHANT_001-10a.27">時哉不我與，<lb/></seg>
<seg xml:id="CH2b1629_CHANT_001-10a.28">去乎若雲浮。<lb/></seg>
<seg xml:id="CH2b1629_CHANT_001-10a.29">朱實隕勁風，<lb/></seg>
<seg xml:id="CH2b1629_CHANT_001-10a.30">繁英落素秋。<lb/></seg>
<seg xml:id="CH2b1629_CHANT_001-10a.31">狹路傾華蓋，<lb/></seg>
<seg xml:id="CH2b1629_CHANT_001-10a.32">駭駟摧雙輈。<lb/></seg>
<seg xml:id="CH2b1629_CHANT_001-10a.33">何意百鍊剛，<lb/></seg>
<seg xml:id="CH2b1629_CHANT_001-10a.34">化為繞指柔。<lb/></seg>
</p>
<p>
<seg xml:id="CH2b1629_CHANT_001-11a.1"><pb xml:id="CH2b1629_CHANT_001-11a" ed="CHANT" n="001-11a"/><lb/></seg>
<seg xml:id="CH2b1629_CHANT_001-11a.2">○《晉書》本傳。<lb/></seg>
<seg xml:id="CH2b1629_CHANT_001-11a.3">《文選》二十五。<lb/></seg>
<seg xml:id="CH2b1629_CHANT_001-11a.4">《詩紀》三十一。<lb/></seg>
<seg xml:id="CH2b1629_CHANT_001-11a.5">又《類聚》三十一引浮、秋、輈、柔四韻。<lb/></seg>
<seg xml:id="CH2b1629_CHANT_001-11a.6">《初學記》二十七引璆一韻。<lb/></seg>
<seg xml:id="CH2b1629_CHANT_001-11a.7">《文選》三十《雜體詩》注引遊一韻。<lb/></seg>
<seg xml:id="CH2b1629_CHANT_001-11a.8">《韻補》二引叟、求二韻。<lb/></seg>
<seg xml:id="CH2b1629_CHANT_001-11a.9">《萬花谷》後三十一引璆一韻。<lb/></seg>
</p>
<p>
<seg xml:id="CH2b1629_CHANT_001-11a.10">《扶風歌》</seg>
<seg xml:id="CH2b1629_CHANT_001-12a.1"><pb xml:id="CH2b1629_CHANT_001-12a" ed="CHANT" n="001-12a"/><lb/></seg>
<seg xml:id="CH2b1629_CHANT_001-12a.2">朝發廣莫門，<lb/></seg>
<seg xml:id="CH2b1629_CHANT_001-12a.3">暮宿丹水山。<lb/></seg>
<seg xml:id="CH2b1629_CHANT_001-12a.4">左手彎繁弱，<lb/></seg>
<seg xml:id="CH2b1629_CHANT_001-12a.5">右手揮龍淵。<lb/></seg>
<seg xml:id="CH2b1629_CHANT_001-12a.6">顧瞻望宮闕，<lb/></seg>
<seg xml:id="CH2b1629_CHANT_001-12a.7">俯仰御飛軒。<lb/></seg>
<seg xml:id="CH2b1629_CHANT_001-12a.8">據鞍長歎息，<lb/></seg>
<seg xml:id="CH2b1629_CHANT_001-12a.9">淚下如流泉。<lb/></seg>
<seg xml:id="CH2b1629_CHANT_001-12a.10">繫馬長松下，<lb/></seg>
<seg xml:id="CH2b1629_CHANT_001-12a.11">發鞍高岳頭。<lb/></seg>
<seg xml:id="CH2b1629_CHANT_001-12a.12">烈烈悲風起，<lb/></seg>
<seg xml:id="CH2b1629_CHANT_001-12a.13">泠泠㵎水流。<lb/></seg>
<seg xml:id="CH2b1629_CHANT_001-12a.14">揮手長相謝，<lb/></seg>
<seg xml:id="CH2b1629_CHANT_001-12a.15">哽咽不能言。<lb/></seg>
<seg xml:id="CH2b1629_CHANT_001-12a.16">浮雲為我結，<lb/></seg>
<seg xml:id="CH2b1629_CHANT_001-12a.17">歸鳥為我旋。<lb/></seg>
<seg xml:id="CH2b1629_CHANT_001-12a.18">去家日已遠，<lb/></seg>
<seg xml:id="CH2b1629_CHANT_001-12a.19">安知存與亡。<lb/></seg>
<seg xml:id="CH2b1629_CHANT_001-12a.20">慷慨窮林中，<lb/></seg>
<seg xml:id="CH2b1629_CHANT_001-12a.21">抱膝獨摧藏。<lb/></seg>
<seg xml:id="CH2b1629_CHANT_001-12a.22">麋鹿遊我前，<lb/></seg>
<seg xml:id="CH2b1629_CHANT_001-12a.23">猨猴戲我側。<lb/></seg>
<seg xml:id="CH2b1629_CHANT_001-12a.24">資糧既乏盡，<lb/></seg>
<seg xml:id="CH2b1629_CHANT_001-12a.25">薇蕨安可食。<lb/></seg>
<seg xml:id="CH2b1629_CHANT_001-12a.26">攬轡命徒侶，<lb/></seg>
<seg xml:id="CH2b1629_CHANT_001-12a.27">吟嘯絕巖中。<lb/></seg>
<seg xml:id="CH2b1629_CHANT_001-12a.28">君子道微矣，<lb/></seg>
<seg xml:id="CH2b1629_CHANT_001-12a.29">夫子故有窮。<lb/></seg>
<seg xml:id="CH2b1629_CHANT_001-12a.30">惟昔李騫期，<lb/></seg>
<seg xml:id="CH2b1629_CHANT_001-12a.31">寄在匈奴庭。<lb/></seg>
<seg xml:id="CH2b1629_CHANT_001-12a.32">忠信反獲罪，<lb/></seg>
<seg xml:id="CH2b1629_CHANT_001-12a.33">漢武不見明。<lb/></seg>
<seg xml:id="CH2b1629_CHANT_001-12a.34">我欲竟此曲，<lb/></seg>
<seg xml:id="CH2b1629_CHANT_001-12a.35">此曲悲且長。<lb/></seg>
<seg xml:id="CH2b1629_CHANT_001-12a.36">棄置勿重陳，<lb/></seg>
<seg xml:id="CH2b1629_CHANT_001-12a.37">重陳令心傷。<lb/></seg>
</p>
<p>
<seg xml:id="CH2b1629_CHANT_001-13a.1"><pb xml:id="CH2b1629_CHANT_001-13a" ed="CHANT" n="001-13a"/><lb/></seg>
<seg xml:id="CH2b1629_CHANT_001-13a.2">○《文選》二十八。<lb/></seg>
<seg xml:id="CH2b1629_CHANT_001-13a.3">《文選集注》五十六。<lb/></seg>
<seg xml:id="CH2b1629_CHANT_001-13a.4">《樂府詩集》八十四。<lb/></seg>
<seg xml:id="CH2b1629_CHANT_001-13a.5">《文章正宗》二十九。<lb/></seg>
<seg xml:id="CH2b1629_CHANT_001-13a.6">《詩紀》三十一。<lb/></seg>
<seg xml:id="CH2b1629_CHANT_001-13a.7">又《類聚》四十三引頭、流、側、食、庭、明六韻。<lb/></seg>
<seg xml:id="CH2b1629_CHANT_001-13a.8">《初學記》二十二引頭一韻。<lb/></seg>
<seg xml:id="CH2b1629_CHANT_001-13a.9">二十八引頭、流二韻。<lb/></seg>
<seg xml:id="CH2b1629_CHANT_001-13a.10">《草堂詩箋》三《戲贈詩》注引顛一韻、二十五《杜鵑詩》注引泉一韻。<lb/></seg>
<seg xml:id="CH2b1629_CHANT_001-13a.11">《御覽》三百五十八引頭一韻。<lb/></seg>
</p>
<p>
<seg xml:id="CH2b1629_CHANT_001-14a.1"><pb xml:id="CH2b1629_CHANT_001-14a" ed="CHANT" n="001-14a"/><lb/></seg>
<seg xml:id="CH2b1629_CHANT_001-14a.2">胡姬年十五<lb/></seg>
</p>
<p>
<seg xml:id="CH2b1629_CHANT_001-14a.3">《胡姬年十五》</seg>
</p>
<p>
<seg xml:id="CH2b1629_CHANT_001-14a.4">虹梁照曉日，<lb/></seg>
<seg xml:id="CH2b1629_CHANT_001-14a.5">淥水泛香蓮。<lb/></seg>
<seg xml:id="CH2b1629_CHANT_001-14a.6">如何十五少，<lb/></seg>
<seg xml:id="CH2b1629_CHANT_001-14a.7">含笑酒壚前。<lb/></seg>
<seg xml:id="CH2b1629_CHANT_001-14a.8">花將面自許，<lb/></seg>
<seg xml:id="CH2b1629_CHANT_001-14a.9">人共影相憐。<lb/></seg>
<seg xml:id="CH2b1629_CHANT_001-14a.10">回頭堪百萬，<lb/></seg>
<seg xml:id="CH2b1629_CHANT_001-14a.11">價重為時年。<lb/></seg>
</p>
</div>
<div><head>卷二</head>
<p>
<seg xml:id="CH2b1629_CHANT_002-1a.1"><pb xml:id="CH2b1629_CHANT_002-1a" ed="CHANT" n="002-1a"/><lb/></seg>
<seg xml:id="CH2b1629_CHANT_002-1a.2">為并州刺史到壺關上表<lb/></seg>
</p>
<p>
<seg xml:id="CH2b1629_CHANT_002-1a.3">《為并州刺史到壺關上表》</seg>
</p>
<p>
<seg xml:id="CH2b1629_CHANT_002-1a.4">臣以頑蔽，<lb/></seg>
<seg xml:id="CH2b1629_CHANT_002-1a.5">志望有限，<lb/></seg>
<seg xml:id="CH2b1629_CHANT_002-1a.6">因緣際會，<lb/></seg>
<seg xml:id="CH2b1629_CHANT_002-1a.7">遂忝過任。<lb/></seg>
<seg xml:id="CH2b1629_CHANT_002-1a.8">九月末得發，<lb/></seg>
<seg xml:id="CH2b1629_CHANT_002-1a.9">道險山峻，<lb/></seg>
<seg xml:id="CH2b1629_CHANT_002-1a.10">胡寇塞路，<lb/></seg>
<seg xml:id="CH2b1629_CHANT_002-1a.11">輒以少擊眾，<lb/></seg>
<seg xml:id="CH2b1629_CHANT_002-1a.12">冒險而進，<lb/></seg>
<seg xml:id="CH2b1629_CHANT_002-1a.13">頓伏艱危，<lb/></seg>
<seg xml:id="CH2b1629_CHANT_002-1a.14">辛苦備嘗，<lb/></seg>
<seg xml:id="CH2b1629_CHANT_002-1a.15">即日達壺口關。<lb/></seg>
<seg xml:id="CH2b1629_CHANT_002-1a.16">臣自涉州疆，<lb/></seg>
<seg xml:id="CH2b1629_CHANT_002-1a.17">目覩困乏，<lb/></seg>
<seg xml:id="CH2b1629_CHANT_002-1a.18">流移四散，<lb/></seg>
<seg xml:id="CH2b1629_CHANT_002-1a.19">十不存二，<lb/></seg>
<seg xml:id="CH2b1629_CHANT_002-1a.20">攜老扶弱，<lb/></seg>
<seg xml:id="CH2b1629_CHANT_002-1a.21">不絕于路。<lb/></seg>
<seg xml:id="CH2b1629_CHANT_002-1a.22">及其在者，<lb/></seg>
<seg xml:id="CH2b1629_CHANT_002-1a.23">鬻賣妻子，<lb/></seg>
<seg xml:id="CH2b1629_CHANT_002-1a.24">生相捐棄，<lb/></seg>
<seg xml:id="CH2b1629_CHANT_002-1a.25">死亡委危，<lb/></seg>
<seg xml:id="CH2b1629_CHANT_002-1a.26">白骨橫野，<lb/></seg>
<seg xml:id="CH2b1629_CHANT_002-1a.27">哀呼之聲，<lb/></seg>
<seg xml:id="CH2b1629_CHANT_002-1a.28">感傷和氣。<lb/></seg>
<seg xml:id="CH2b1629_CHANT_002-1a.29">群胡數萬，<lb/></seg>
<seg xml:id="CH2b1629_CHANT_002-1a.30">周匝四山，<lb/></seg>
<seg xml:id="CH2b1629_CHANT_002-1a.31">動足遇掠，<lb/></seg>
<seg xml:id="CH2b1629_CHANT_002-1a.32">開目覩寇。<lb/></seg>
<seg xml:id="CH2b1629_CHANT_002-1a.33">唯有壺關，<lb/></seg>
<seg xml:id="CH2b1629_CHANT_002-1a.34">可得告糴。<lb/></seg>
<seg xml:id="CH2b1629_CHANT_002-1a.35">而此二道，<lb/></seg>
<seg xml:id="CH2b1629_CHANT_002-1a.36">九州之險，<lb/></seg>
<seg xml:id="CH2b1629_CHANT_002-1a.37">數人當路，<lb/></seg>
<seg xml:id="CH2b1629_CHANT_002-1a.38">則百夫不敢進，<lb/></seg>
<seg xml:id="CH2b1629_CHANT_002-1a.39">公私往反，<lb/></seg>
<seg xml:id="CH2b1629_CHANT_002-1a.40">沒喪者多。<lb/></seg>
<seg xml:id="CH2b1629_CHANT_002-1a.41">嬰守窮城，<lb/></seg>
<seg xml:id="CH2b1629_CHANT_002-1a.42">不得薪采，<lb/></seg>
<seg xml:id="CH2b1629_CHANT_002-1a.43">耕牛既盡，<lb/></seg>
<seg xml:id="CH2b1629_CHANT_002-1a.44">又乏田器。<lb/></seg>
<seg xml:id="CH2b1629_CHANT_002-1a.45">以臣愚短，<lb/></seg>
<seg xml:id="CH2b1629_CHANT_002-1a.46">當此至難，<lb/></seg>
<seg xml:id="CH2b1629_CHANT_002-1a.47">憂如循環，<lb/></seg>
<seg xml:id="CH2b1629_CHANT_002-1a.48">不遑寢食。<lb/></seg>
<seg xml:id="CH2b1629_CHANT_002-1a.49">臣伏思此州雖云邊朔，<lb/></seg>
<seg xml:id="CH2b1629_CHANT_002-1a.50">實邇皇畿，<lb/></seg>
<seg xml:id="CH2b1629_CHANT_002-1a.51">南通河內，<lb/></seg>
<seg xml:id="CH2b1629_CHANT_002-1a.52">東連司冀，<lb/></seg>
<seg xml:id="CH2b1629_CHANT_002-1a.53">北捍殊俗，<lb/></seg>
<seg xml:id="CH2b1629_CHANT_002-1a.54">西禦彊虜，<lb/></seg>
<seg xml:id="CH2b1629_CHANT_002-1a.55">是勁弓良馬勇士精銳之所出也。<lb/></seg>
<seg xml:id="CH2b1629_CHANT_002-1a.56">當須委輸，<lb/></seg>
<seg xml:id="CH2b1629_CHANT_002-1a.57">乃全其命。<lb/></seg>
<seg xml:id="CH2b1629_CHANT_002-1a.58">今上尚書，<lb/></seg>
<seg xml:id="CH2b1629_CHANT_002-1a.59">請此州穀五百萬斛，<lb/></seg>
<seg xml:id="CH2b1629_CHANT_002-1a.60">絹五百萬匹，<lb/></seg>
<seg xml:id="CH2b1629_CHANT_002-1a.61">綿五百萬斤。<lb/></seg>
<seg xml:id="CH2b1629_CHANT_002-1a.62">願陛下時出臣表，<lb/></seg>
<seg xml:id="CH2b1629_CHANT_002-1a.63">速見聽處。<lb/></seg>
</p>
<p>
<seg xml:id="CH2b1629_CHANT_002-2a.1"><pb xml:id="CH2b1629_CHANT_002-2a" ed="CHANT" n="002-2a"/><lb/></seg>
<seg xml:id="CH2b1629_CHANT_002-2a.2">○《晉書‧劉琨傳》。<lb/></seg>
</p>
<p>
<seg xml:id="CH2b1629_CHANT_002-2a.3">《請封索頭猗盧為代郡公表》</seg>
</p>
<p>
<seg xml:id="CH2b1629_CHANT_002-2a.4">○《晉書‧劉琨傳》。<lb/></seg>
<seg xml:id="CH2b1629_CHANT_002-2a.5">《宋書‧索虜傳》。<lb/></seg>
</p>
<p>
<seg xml:id="CH2b1629_CHANT_002-2a.6">《請增荀藩位號表》</seg>
<seg xml:id="CH2b1629_CHANT_002-3a.1"><pb xml:id="CH2b1629_CHANT_002-3a" ed="CHANT" n="002-3a"/><lb/></seg>
<seg xml:id="CH2b1629_CHANT_002-3a.2">司空荀藩，<lb/></seg>
<seg xml:id="CH2b1629_CHANT_002-3a.3">朝廷之舊臣，<lb/></seg>
<seg xml:id="CH2b1629_CHANT_002-3a.4">弈世忠勤，<lb/></seg>
<seg xml:id="CH2b1629_CHANT_002-3a.5">乃心皇家，<lb/></seg>
<seg xml:id="CH2b1629_CHANT_002-3a.6">具瞻之望，<lb/></seg>
<seg xml:id="CH2b1629_CHANT_002-3a.7">唯藩而已。<lb/></seg>
<seg xml:id="CH2b1629_CHANT_002-3a.8">宜增位號，<lb/></seg>
<seg xml:id="CH2b1629_CHANT_002-3a.9">授分陝之重，<lb/></seg>
<seg xml:id="CH2b1629_CHANT_002-3a.10">永令臣等，<lb/></seg>
<seg xml:id="CH2b1629_CHANT_002-3a.11">有所憑準。<lb/></seg>
</p>
<p>
<seg xml:id="CH2b1629_CHANT_002-4a.1"><pb xml:id="CH2b1629_CHANT_002-4a" ed="CHANT" n="002-4a"/><lb/></seg>
<seg xml:id="CH2b1629_CHANT_002-4a.2">○《御覽》二百八引《荀氏家傳》。<lb/></seg>
</p>
<p>
<seg xml:id="CH2b1629_CHANT_002-4a.3">謝拜大將軍都督并州表<lb/></seg>
</p>
<p>
<seg xml:id="CH2b1629_CHANT_002-4a.4">《謝拜大將軍都督并州表》</seg>
</p>
<p>
<seg xml:id="CH2b1629_CHANT_002-4a.5">陛下略臣大愆，<lb/></seg>
<seg xml:id="CH2b1629_CHANT_002-4a.6">錄臣小善，<lb/></seg>
<seg xml:id="CH2b1629_CHANT_002-4a.7">猥蒙天恩，<lb/></seg>
<seg xml:id="CH2b1629_CHANT_002-4a.8">光授殊寵，<lb/></seg>
<seg xml:id="CH2b1629_CHANT_002-4a.9">顯以蟬冕之榮，<lb/></seg>
<seg xml:id="CH2b1629_CHANT_002-4a.10">崇以上將之位。<lb/></seg>
<seg xml:id="CH2b1629_CHANT_002-4a.11">伏省詔書，<lb/></seg>
<seg xml:id="CH2b1629_CHANT_002-4a.12">五情飛越。<lb/></seg>
</p>
<p>
<seg xml:id="CH2b1629_CHANT_002-5a.1"><pb xml:id="CH2b1629_CHANT_002-5a" ed="CHANT" n="002-5a"/><lb/></seg>
<seg xml:id="CH2b1629_CHANT_002-5a.2">臣聞晉文以郤縠為元帥而定霸功，<lb/></seg>
<seg xml:id="CH2b1629_CHANT_002-5a.3">高祖以韓信為大將而成王業，<lb/></seg>
<seg xml:id="CH2b1629_CHANT_002-5a.4">咸有敦詩閱禮之德，<lb/></seg>
<seg xml:id="CH2b1629_CHANT_002-5a.5">戎昭果毅之威，<lb/></seg>
<seg xml:id="CH2b1629_CHANT_002-5a.6">故能振豐功于荊南，<lb/></seg>
<seg xml:id="CH2b1629_CHANT_002-5a.7">拓洪基于河北。<lb/></seg>
<seg xml:id="CH2b1629_CHANT_002-5a.8">況臣凡陋，<lb/></seg>
<seg xml:id="CH2b1629_CHANT_002-5a.9">擬蹤前哲，<lb/></seg>
<seg xml:id="CH2b1629_CHANT_002-5a.10">俯懼折鼎，<lb/></seg>
<seg xml:id="CH2b1629_CHANT_002-5a.11">慮在覆餗。<lb/></seg>
<seg xml:id="CH2b1629_CHANT_002-5a.12">昔曹沬三北，<lb/></seg>
<seg xml:id="CH2b1629_CHANT_002-5a.13">而收功于柯盟；<lb/></seg>
<seg xml:id="CH2b1629_CHANT_002-5a.14">馮異垂翅，<lb/></seg>
<seg xml:id="CH2b1629_CHANT_002-5a.15">而奮翼于澠池，<lb/></seg>
<seg xml:id="CH2b1629_CHANT_002-5a.16">皆能因敗為成，<lb/></seg>
<seg xml:id="CH2b1629_CHANT_002-5a.17">以功補過。<lb/></seg>
<seg xml:id="CH2b1629_CHANT_002-5a.18">陛下宥過之恩已隆，<lb/></seg>
<seg xml:id="CH2b1629_CHANT_002-5a.19">而臣自新之善不立。<lb/></seg>
<seg xml:id="CH2b1629_CHANT_002-5a.20">臣雖不逮，<lb/></seg>
<seg xml:id="CH2b1629_CHANT_002-5a.21">預聞前訓，<lb/></seg>
<seg xml:id="CH2b1629_CHANT_002-5a.22">恭讓之節，<lb/></seg>
<seg xml:id="CH2b1629_CHANT_002-5a.23">臣猶庶幾。<lb/></seg>
<seg xml:id="CH2b1629_CHANT_002-5a.24">所以冒承寵命者，<lb/></seg>
<seg xml:id="CH2b1629_CHANT_002-5a.25">實欲沒身報國，<lb/></seg>
<seg xml:id="CH2b1629_CHANT_002-5a.26">輒死自效，<lb/></seg>
<seg xml:id="CH2b1629_CHANT_002-5a.27">要以致命寇場，<lb/></seg>
<seg xml:id="CH2b1629_CHANT_002-5a.28">盡其臣節。<lb/></seg>
<seg xml:id="CH2b1629_CHANT_002-5a.29">至于寵榮之施，<lb/></seg>
<seg xml:id="CH2b1629_CHANT_002-5a.30">非言辭所謝。<lb/></seg>
<seg xml:id="CH2b1629_CHANT_002-5a.31">又謁者史蘭、殿中中郎王春等繼至，<lb/></seg>
<seg xml:id="CH2b1629_CHANT_002-5a.32">奉詔，<lb/></seg>
<seg xml:id="CH2b1629_CHANT_002-5a.33">臣俯尋聖旨，<lb/></seg>
<seg xml:id="CH2b1629_CHANT_002-5a.34">伏紙飲淚。<lb/></seg>
</p>
<p>
<seg xml:id="CH2b1629_CHANT_002-6a.1"><pb xml:id="CH2b1629_CHANT_002-6a" ed="CHANT" n="002-6a"/><lb/></seg>
<seg xml:id="CH2b1629_CHANT_002-6a.2">臣聞夷險流行，<lb/></seg>
<seg xml:id="CH2b1629_CHANT_002-6a.3">古今代有，<lb/></seg>
<seg xml:id="CH2b1629_CHANT_002-6a.4">靈厭皇德，<lb/></seg>
<seg xml:id="CH2b1629_CHANT_002-6a.5">曾未悔禍。<lb/></seg>
<seg xml:id="CH2b1629_CHANT_002-6a.6">蟻狄縱毒于神州，<lb/></seg>
<seg xml:id="CH2b1629_CHANT_002-6a.7">夷裔肆虐于上國，<lb/></seg>
<seg xml:id="CH2b1629_CHANT_002-6a.8">七廟闕禋祀之饗，<lb/></seg>
<seg xml:id="CH2b1629_CHANT_002-6a.9">百官喪彝倫之序，<lb/></seg>
<seg xml:id="CH2b1629_CHANT_002-6a.10">梓宮淪辱，<lb/></seg>
<seg xml:id="CH2b1629_CHANT_002-6a.11">山陵未兆，<lb/></seg>
<seg xml:id="CH2b1629_CHANT_002-6a.12">率土永慕，<lb/></seg>
<seg xml:id="CH2b1629_CHANT_002-6a.13">思同考妣。<lb/></seg>
<seg xml:id="CH2b1629_CHANT_002-6a.14">陛下龍姿日茂，<lb/></seg>
<seg xml:id="CH2b1629_CHANT_002-6a.15">叡質彌光，<lb/></seg>
<seg xml:id="CH2b1629_CHANT_002-6a.16">升區宇于既穨，<lb/></seg>
<seg xml:id="CH2b1629_CHANT_002-6a.17">崇社稷于已替，<lb/></seg>
<seg xml:id="CH2b1629_CHANT_002-6a.18">四海之內，<lb/></seg>
<seg xml:id="CH2b1629_CHANT_002-6a.19">肇有上下，<lb/></seg>
<seg xml:id="CH2b1629_CHANT_002-6a.20">九服之萌，<lb/></seg>
<seg xml:id="CH2b1629_CHANT_002-6a.21">復覩典制。<lb/></seg>
<seg xml:id="CH2b1629_CHANT_002-6a.22">伏惟陛下蒙塵于外，<lb/></seg>
<seg xml:id="CH2b1629_CHANT_002-6a.23">越在秦郊，<lb/></seg>
<seg xml:id="CH2b1629_CHANT_002-6a.24">蒸嘗之敬在心，<lb/></seg>
<seg xml:id="CH2b1629_CHANT_002-6a.25">桑梓之思未克。<lb/></seg>
<seg xml:id="CH2b1629_CHANT_002-6a.26">臣備位歷年，<lb/></seg>
<seg xml:id="CH2b1629_CHANT_002-6a.27">才質駑下，<lb/></seg>
<seg xml:id="CH2b1629_CHANT_002-6a.28">丘山之釁已彰，<lb/></seg>
<seg xml:id="CH2b1629_CHANT_002-6a.29">亮釐之效未著。<lb/></seg>
<seg xml:id="CH2b1629_CHANT_002-6a.30">頃以時宜，<lb/></seg>
<seg xml:id="CH2b1629_CHANT_002-6a.31">權假位號，<lb/></seg>
<seg xml:id="CH2b1629_CHANT_002-6a.32">竟無殪戎之績，<lb/></seg>
<seg xml:id="CH2b1629_CHANT_002-6a.33">而有負乘之累，<lb/></seg>
<seg xml:id="CH2b1629_CHANT_002-6a.34">當肆刑書，<lb/></seg>
<seg xml:id="CH2b1629_CHANT_002-6a.35">以明黜陟。<lb/></seg>
<seg xml:id="CH2b1629_CHANT_002-6a.36">是以臣前表上聞，<lb/></seg>
<seg xml:id="CH2b1629_CHANT_002-6a.37">敢緣愚款，<lb/></seg>
<seg xml:id="CH2b1629_CHANT_002-6a.38">乞奉先朝之班，<lb/></seg>
<seg xml:id="CH2b1629_CHANT_002-6a.39">苟存偏師之職，<lb/></seg>
<seg xml:id="CH2b1629_CHANT_002-6a.40">赦其三敗之愆，<lb/></seg>
<seg xml:id="CH2b1629_CHANT_002-6a.41">收其一功之用，<lb/></seg>
<seg xml:id="CH2b1629_CHANT_002-6a.42">得騁志虜場，<lb/></seg>
<seg xml:id="CH2b1629_CHANT_002-6a.43">快意大逆，<lb/></seg>
<seg xml:id="CH2b1629_CHANT_002-6a.44">雖身膏野草，<lb/></seg>
<seg xml:id="CH2b1629_CHANT_002-6a.45">無恨黃墟。<lb/></seg>
<seg xml:id="CH2b1629_CHANT_002-6a.46">陛下偏恩過隆，<lb/></seg>
<seg xml:id="CH2b1629_CHANT_002-6a.47">曲蒙擢拔，<lb/></seg>
<seg xml:id="CH2b1629_CHANT_002-6a.48">遂授上將，<lb/></seg>
<seg xml:id="CH2b1629_CHANT_002-6a.49">位兼常伯，<lb/></seg>
<seg xml:id="CH2b1629_CHANT_002-6a.50">征討之務，<lb/></seg>
<seg xml:id="CH2b1629_CHANT_002-6a.51">得從事宜。<lb/></seg>
<seg xml:id="CH2b1629_CHANT_002-6a.52">拜命驚惶，<lb/></seg>
<seg xml:id="CH2b1629_CHANT_002-6a.53">五情戰悸，<lb/></seg>
<seg xml:id="CH2b1629_CHANT_002-6a.54">懼于隕越，<lb/></seg>
<seg xml:id="CH2b1629_CHANT_002-6a.55">以為朝羞。<lb/></seg>
<seg xml:id="CH2b1629_CHANT_002-6a.56">昔申胥不徇伯舉，<lb/></seg>
<seg xml:id="CH2b1629_CHANT_002-6a.57">而成公壻之勳；<lb/></seg>
<seg xml:id="CH2b1629_CHANT_002-6a.58">伍員不從城父，<lb/></seg>
<seg xml:id="CH2b1629_CHANT_002-6a.59">而濟入郢之庸。<lb/></seg>
<seg xml:id="CH2b1629_CHANT_002-6a.60">臣雖頑凶，<lb/></seg>
<seg xml:id="CH2b1629_CHANT_002-6a.61">無覬古人，<lb/></seg>
<seg xml:id="CH2b1629_CHANT_002-6a.62">其于被堅執銳，<lb/></seg>
<seg xml:id="CH2b1629_CHANT_002-6a.63">致身寇讎，<lb/></seg>
<seg xml:id="CH2b1629_CHANT_002-6a.64">所謂天地之施，<lb/></seg>
<seg xml:id="CH2b1629_CHANT_002-6a.65">群生莫謝不勝。<lb/></seg>
<seg xml:id="CH2b1629_CHANT_002-6a.66">受恩至深，<lb/></seg>
<seg xml:id="CH2b1629_CHANT_002-6a.67">謹拜表陳聞。<lb/></seg>
</p>
<p>
<seg xml:id="CH2b1629_CHANT_002-7a.1"><pb xml:id="CH2b1629_CHANT_002-7a" ed="CHANT" n="002-7a"/><lb/></seg>
<seg xml:id="CH2b1629_CHANT_002-7a.2">○《晉書‧劉琨傳》。<lb/></seg>
</p>
<p>
<seg xml:id="CH2b1629_CHANT_002-7a.3">又表<lb/></seg>
</p>
<p>
<seg xml:id="CH2b1629_CHANT_002-7a.4">逆胡劉聰，<lb/></seg>
<seg xml:id="CH2b1629_CHANT_002-7a.5">敢率犬羊，<lb/></seg>
<seg xml:id="CH2b1629_CHANT_002-7a.6">馮陵輦轂，<lb/></seg>
<seg xml:id="CH2b1629_CHANT_002-7a.7">人神發憤，<lb/></seg>
<seg xml:id="CH2b1629_CHANT_002-7a.8">遐邇奮怒。<lb/></seg>
<seg xml:id="CH2b1629_CHANT_002-7a.9">伏省詔書，<lb/></seg>
<seg xml:id="CH2b1629_CHANT_002-7a.10">相國、南陽王保，<lb/></seg>
<seg xml:id="CH2b1629_CHANT_002-7a.11">太尉、涼州刺史軌，<lb/></seg>
<seg xml:id="CH2b1629_CHANT_002-7a.12">糾合二州，<lb/></seg>
<seg xml:id="CH2b1629_CHANT_002-7a.13">同恤王室，<lb/></seg>
<seg xml:id="CH2b1629_CHANT_002-7a.14">冠軍將軍允、護軍將軍綝，<lb/></seg>
<seg xml:id="CH2b1629_CHANT_002-7a.15">總齊六軍，<lb/></seg>
<seg xml:id="CH2b1629_CHANT_002-7a.16">戮力國難，<lb/></seg>
<seg xml:id="CH2b1629_CHANT_002-7a.17">王旅大捷，<lb/></seg>
<seg xml:id="CH2b1629_CHANT_002-7a.18">俘馘千計，<lb/></seg>
<seg xml:id="CH2b1629_CHANT_002-7a.19">旌旗首于晉路，<lb/></seg>
<seg xml:id="CH2b1629_CHANT_002-7a.20">金鼓振于河曲，<lb/></seg>
<seg xml:id="CH2b1629_CHANT_002-7a.21">崤圅無虔劉之警，<lb/></seg>
<seg xml:id="CH2b1629_CHANT_002-7a.22">汧隴有安業之慶，<lb/></seg>
<seg xml:id="CH2b1629_CHANT_002-7a.23">斯誠宗廟社稷陛下神武之所致。<lb/></seg>
<seg xml:id="CH2b1629_CHANT_002-7a.24">含氣之類，<lb/></seg>
<seg xml:id="CH2b1629_CHANT_002-7a.25">莫不引領，<lb/></seg>
<seg xml:id="CH2b1629_CHANT_002-7a.26">況臣之心，<lb/></seg>
<seg xml:id="CH2b1629_CHANT_002-7a.27">能無踊躍。<lb/></seg>
</p>
<p>
<seg xml:id="CH2b1629_CHANT_002-8a.1"><pb xml:id="CH2b1629_CHANT_002-8a" ed="CHANT" n="002-8a"/><lb/></seg>
<seg xml:id="CH2b1629_CHANT_002-8a.2">臣前表當與鮮卑猗盧剋今年三月都會平陽，<lb/></seg>
<seg xml:id="CH2b1629_CHANT_002-8a.3">會匈羯石勒以三月三日徑掩薊城，<lb/></seg>
<seg xml:id="CH2b1629_CHANT_002-8a.4">大司馬、博陵公浚受其偽和，<lb/></seg>
<seg xml:id="CH2b1629_CHANT_002-8a.5">為勒所虜，<lb/></seg>
<seg xml:id="CH2b1629_CHANT_002-8a.6">勒勢轉盛，<lb/></seg>
<seg xml:id="CH2b1629_CHANT_002-8a.7">欲來襲臣。<lb/></seg>
<seg xml:id="CH2b1629_CHANT_002-8a.8">城塢駭懼，<lb/></seg>
<seg xml:id="CH2b1629_CHANT_002-8a.9">志在自守。<lb/></seg>
<seg xml:id="CH2b1629_CHANT_002-8a.10">又猗盧國內欲生姦謀，<lb/></seg>
<seg xml:id="CH2b1629_CHANT_002-8a.11">幸盧警慮，<lb/></seg>
<seg xml:id="CH2b1629_CHANT_002-8a.12">尋皆誅滅。<lb/></seg>
<seg xml:id="CH2b1629_CHANT_002-8a.13">遂使南北顧慮，<lb/></seg>
<seg xml:id="CH2b1629_CHANT_002-8a.14">用愆成舉，<lb/></seg>
<seg xml:id="CH2b1629_CHANT_002-8a.15">臣所以泣血宵吟，<lb/></seg>
<seg xml:id="CH2b1629_CHANT_002-8a.16">扼腕長歎者也。<lb/></seg>
<seg xml:id="CH2b1629_CHANT_002-8a.17">勒據襄國，<lb/></seg>
<seg xml:id="CH2b1629_CHANT_002-8a.18">與臣隔山，<lb/></seg>
<seg xml:id="CH2b1629_CHANT_002-8a.19">寇騎朝發，<lb/></seg>
<seg xml:id="CH2b1629_CHANT_002-8a.20">夕及臣城，<lb/></seg>
<seg xml:id="CH2b1629_CHANT_002-8a.21">同惡相求，<lb/></seg>
<seg xml:id="CH2b1629_CHANT_002-8a.22">其徒實繁。<lb/></seg>
<seg xml:id="CH2b1629_CHANT_002-8a.23">自東北八州，<lb/></seg>
<seg xml:id="CH2b1629_CHANT_002-8a.24">勒滅其七，<lb/></seg>
<seg xml:id="CH2b1629_CHANT_002-8a.25">先朝所授，<lb/></seg>
<seg xml:id="CH2b1629_CHANT_002-8a.26">存者唯臣。<lb/></seg>
<seg xml:id="CH2b1629_CHANT_002-8a.27">是以勒朝夕謀慮，<lb/></seg>
<seg xml:id="CH2b1629_CHANT_002-8a.28">以圖臣為計，<lb/></seg>
<seg xml:id="CH2b1629_CHANT_002-8a.29">闚伺閒隙，<lb/></seg>
<seg xml:id="CH2b1629_CHANT_002-8a.30">寇鈔相尋，<lb/></seg>
<seg xml:id="CH2b1629_CHANT_002-8a.31">戎士不得解甲，<lb/></seg>
<seg xml:id="CH2b1629_CHANT_002-8a.32">百姓不得在野。<lb/></seg>
<seg xml:id="CH2b1629_CHANT_002-8a.33">天網雖張，<lb/></seg>
<seg xml:id="CH2b1629_CHANT_002-8a.34">靈澤未及，<lb/></seg>
<seg xml:id="CH2b1629_CHANT_002-8a.35">唯臣孑然與寇為伍。<lb/></seg>
<seg xml:id="CH2b1629_CHANT_002-8a.36">自守則稽聰之誅，<lb/></seg>
<seg xml:id="CH2b1629_CHANT_002-8a.37">進討則勒襲其後，<lb/></seg>
<seg xml:id="CH2b1629_CHANT_002-8a.38">進退唯谷，<lb/></seg>
<seg xml:id="CH2b1629_CHANT_002-8a.39">首尾狠狽。<lb/></seg>
<seg xml:id="CH2b1629_CHANT_002-8a.40">徒懷憤踊，<lb/></seg>
<seg xml:id="CH2b1629_CHANT_002-8a.41">力不從願，<lb/></seg>
<seg xml:id="CH2b1629_CHANT_002-8a.42">慚怖征營，<lb/></seg>
<seg xml:id="CH2b1629_CHANT_002-8a.43">痛心疾首，<lb/></seg>
<seg xml:id="CH2b1629_CHANT_002-8a.44">形留所在，<lb/></seg>
<seg xml:id="CH2b1629_CHANT_002-8a.45">神馳寇庭。<lb/></seg>
<seg xml:id="CH2b1629_CHANT_002-8a.46">秋穀既登，<lb/></seg>
<seg xml:id="CH2b1629_CHANT_002-8a.47">胡馬已肥，<lb/></seg>
<seg xml:id="CH2b1629_CHANT_002-8a.48">前鋒諸軍竝有至者，<lb/></seg>
<seg xml:id="CH2b1629_CHANT_002-8a.49">臣當首啟戎行，<lb/></seg>
<seg xml:id="CH2b1629_CHANT_002-8a.50">身先士卒。<lb/></seg>
<seg xml:id="CH2b1629_CHANT_002-8a.51">臣與二虜，<lb/></seg>
<seg xml:id="CH2b1629_CHANT_002-8a.52">勢不竝立，<lb/></seg>
<seg xml:id="CH2b1629_CHANT_002-8a.53">聰、勒不梟，<lb/></seg>
<seg xml:id="CH2b1629_CHANT_002-8a.54">臣無歸志。<lb/></seg>
<seg xml:id="CH2b1629_CHANT_002-8a.55">庶憑陛下威靈，<lb/></seg>
<seg xml:id="CH2b1629_CHANT_002-8a.56">使微意獲展，<lb/></seg>
<seg xml:id="CH2b1629_CHANT_002-8a.57">然後隕首謝國，<lb/></seg>
<seg xml:id="CH2b1629_CHANT_002-8a.58">沒而無恨。<lb/></seg>
</p>
<p>
<seg xml:id="CH2b1629_CHANT_002-9a.1"><pb xml:id="CH2b1629_CHANT_002-9a" ed="CHANT" n="002-9a"/><lb/></seg>
<seg xml:id="CH2b1629_CHANT_002-9a.2">○《晉書‧劉琨傳》。<lb/></seg>
</p>
<p>
<seg xml:id="CH2b1629_CHANT_002-9a.3">《讓司空表》</seg>
</p>
<p>
<seg xml:id="CH2b1629_CHANT_002-9a.4">○《晉書‧劉琨傳》。<lb/></seg>
<seg xml:id="CH2b1629_CHANT_002-9a.5">文佚。<lb/></seg>
</p>
<p>
<seg xml:id="CH2b1629_CHANT_002-9a.6">勸進表<lb/></seg>
</p>
<p>
<seg xml:id="CH2b1629_CHANT_002-10a.1"><pb xml:id="CH2b1629_CHANT_002-10a" ed="CHANT" n="002-10a"/><lb/></seg>
<seg xml:id="CH2b1629_CHANT_002-10a.2">《勸進表》</seg>
</p>
<p>
<seg xml:id="CH2b1629_CHANT_002-10a.3">否泰之運，<lb/></seg>
<seg xml:id="CH2b1629_CHANT_002-10a.4">古今迭有。<lb/></seg>
<seg xml:id="CH2b1629_CHANT_002-10a.5">宗子有明德，<lb/></seg>
<seg xml:id="CH2b1629_CHANT_002-10a.6">曷常不由多難，<lb/></seg>
<seg xml:id="CH2b1629_CHANT_002-10a.7">以隆中興。<lb/></seg>
<seg xml:id="CH2b1629_CHANT_002-10a.8">故獫允殘周，<lb/></seg>
<seg xml:id="CH2b1629_CHANT_002-10a.9">以啟宣王；<lb/></seg>
<seg xml:id="CH2b1629_CHANT_002-10a.10">巨猾竊漢，<lb/></seg>
<seg xml:id="CH2b1629_CHANT_002-10a.11">乃發光武。<lb/></seg>
<seg xml:id="CH2b1629_CHANT_002-10a.12">陛下天授至德，<lb/></seg>
<seg xml:id="CH2b1629_CHANT_002-10a.13">聰明神武，<lb/></seg>
<seg xml:id="CH2b1629_CHANT_002-10a.14">勞謙恭己，<lb/></seg>
<seg xml:id="CH2b1629_CHANT_002-10a.15">卑以自牧。<lb/></seg>
<seg xml:id="CH2b1629_CHANT_002-10a.16">體伯禽經營之誠，<lb/></seg>
<seg xml:id="CH2b1629_CHANT_002-10a.17">行公旦吐握之事。<lb/></seg>
<seg xml:id="CH2b1629_CHANT_002-10a.18">上崇勤王之義，<lb/></seg>
<seg xml:id="CH2b1629_CHANT_002-10a.19">下垂庇民之量。<lb/></seg>
<seg xml:id="CH2b1629_CHANT_002-10a.20">收羅俊乂，<lb/></seg>
<seg xml:id="CH2b1629_CHANT_002-10a.21">任賢以能，<lb/></seg>
<seg xml:id="CH2b1629_CHANT_002-10a.22">綏爰陝東，<lb/></seg>
<seg xml:id="CH2b1629_CHANT_002-10a.23">化流無外。<lb/></seg>
<seg xml:id="CH2b1629_CHANT_002-10a.24">戎狄荒服，<lb/></seg>
<seg xml:id="CH2b1629_CHANT_002-10a.25">請事率職，<lb/></seg>
<seg xml:id="CH2b1629_CHANT_002-10a.26">重譯納貢，<lb/></seg>
<seg xml:id="CH2b1629_CHANT_002-10a.27">不遠萬里。<lb/></seg>
<seg xml:id="CH2b1629_CHANT_002-10a.28">功高德劭，<lb/></seg>
<seg xml:id="CH2b1629_CHANT_002-10a.29">遐邇歸心。<lb/></seg>
<seg xml:id="CH2b1629_CHANT_002-10a.30">況陛下道邁大宗，<lb/></seg>
<seg xml:id="CH2b1629_CHANT_002-10a.31">勳莫與二，<lb/></seg>
<seg xml:id="CH2b1629_CHANT_002-10a.32">且以親以賢，<lb/></seg>
<seg xml:id="CH2b1629_CHANT_002-10a.33">義實兼之。<lb/></seg>
<seg xml:id="CH2b1629_CHANT_002-10a.34">是以琨敢緣天文人事徵祥之應，<lb/></seg>
<seg xml:id="CH2b1629_CHANT_002-10a.35">昧死上事，<lb/></seg>
<seg xml:id="CH2b1629_CHANT_002-10a.36">以奉尊號。<lb/></seg>
<seg xml:id="CH2b1629_CHANT_002-10a.37">願陛下無常心，<lb/></seg>
<seg xml:id="CH2b1629_CHANT_002-10a.38">以群心為心，<lb/></seg>
<seg xml:id="CH2b1629_CHANT_002-10a.39">忘其身，<lb/></seg>
<seg xml:id="CH2b1629_CHANT_002-10a.40">以萬物為公，<lb/></seg>
<seg xml:id="CH2b1629_CHANT_002-10a.41">則宗廟蒸嘗，<lb/></seg>
<seg xml:id="CH2b1629_CHANT_002-10a.42">不替于今，<lb/></seg>
<seg xml:id="CH2b1629_CHANT_002-10a.43">逆虜逋寇，<lb/></seg>
<seg xml:id="CH2b1629_CHANT_002-10a.44">一討而滅，<lb/></seg>
<seg xml:id="CH2b1629_CHANT_002-10a.45">無負于天下，<lb/></seg>
<seg xml:id="CH2b1629_CHANT_002-10a.46">無愧于七后矣。<lb/></seg>
</p>
<p>
<seg xml:id="CH2b1629_CHANT_002-11a.1"><pb xml:id="CH2b1629_CHANT_002-11a" ed="CHANT" n="002-11a"/><lb/></seg>
<seg xml:id="CH2b1629_CHANT_002-11a.2">○《藝文類聚》十三。<lb/></seg>
</p>
<p>
<seg xml:id="CH2b1629_CHANT_002-11a.3">又表<lb/></seg>
</p>
<p>
<seg xml:id="CH2b1629_CHANT_002-11a.4">臣聞台宿在天，<lb/></seg>
<seg xml:id="CH2b1629_CHANT_002-11a.5">實承辰極，<lb/></seg>
<seg xml:id="CH2b1629_CHANT_002-11a.6">股肱雖卑，<lb/></seg>
<seg xml:id="CH2b1629_CHANT_002-11a.7">同體元首。<lb/></seg>
<seg xml:id="CH2b1629_CHANT_002-11a.8">臣負乘前朝，<lb/></seg>
<seg xml:id="CH2b1629_CHANT_002-11a.9">過充三吏，<lb/></seg>
<seg xml:id="CH2b1629_CHANT_002-11a.10">國之崇替，<lb/></seg>
<seg xml:id="CH2b1629_CHANT_002-11a.11">有與憂喜。<lb/></seg>
<seg xml:id="CH2b1629_CHANT_002-11a.12">臣聞德合兩儀者，<lb/></seg>
<seg xml:id="CH2b1629_CHANT_002-11a.13">固以四海為公；<lb/></seg>
<seg xml:id="CH2b1629_CHANT_002-11a.14">智周萬物者，<lb/></seg>
<seg xml:id="CH2b1629_CHANT_002-11a.15">不以一身為私。<lb/></seg>
<seg xml:id="CH2b1629_CHANT_002-11a.16">舜禹揖讓，<lb/></seg>
<seg xml:id="CH2b1629_CHANT_002-11a.17">以陟帝位；<lb/></seg>
<seg xml:id="CH2b1629_CHANT_002-11a.18">湯武征伐，<lb/></seg>
<seg xml:id="CH2b1629_CHANT_002-11a.19">以濟時難。<lb/></seg>
<seg xml:id="CH2b1629_CHANT_002-11a.20">彼四王者，<lb/></seg>
<seg xml:id="CH2b1629_CHANT_002-11a.21">遘會不同，<lb/></seg>
<seg xml:id="CH2b1629_CHANT_002-11a.22">登受有異，<lb/></seg>
<seg xml:id="CH2b1629_CHANT_002-11a.23">至夫外己存物，<lb/></seg>
<seg xml:id="CH2b1629_CHANT_002-11a.24">憂世遺躬，<lb/></seg>
<seg xml:id="CH2b1629_CHANT_002-11a.25">其致一也。<lb/></seg>
<seg xml:id="CH2b1629_CHANT_002-11a.26">期于愛民治國，<lb/></seg>
<seg xml:id="CH2b1629_CHANT_002-11a.27">應變合道，<lb/></seg>
<seg xml:id="CH2b1629_CHANT_002-11a.28">以為天下利而已矣。<lb/></seg>
<seg xml:id="CH2b1629_CHANT_002-11a.29">況宗廟是陛下之宗廟，<lb/></seg>
<seg xml:id="CH2b1629_CHANT_002-11a.30">百姓是大晉之百姓邪！<lb/></seg>
<seg xml:id="CH2b1629_CHANT_002-11a.31">陛下若忽七廟之重，<lb/></seg>
<seg xml:id="CH2b1629_CHANT_002-11a.32">拒天人之心，<lb/></seg>
<seg xml:id="CH2b1629_CHANT_002-11a.33">絕而不繼，<lb/></seg>
<seg xml:id="CH2b1629_CHANT_002-11a.34">困而不拯，<lb/></seg>
<seg xml:id="CH2b1629_CHANT_002-11a.35">則宗廟不歆其禋祀，<lb/></seg>
<seg xml:id="CH2b1629_CHANT_002-11a.36">群生無所措其手足矣。<lb/></seg>
<seg xml:id="CH2b1629_CHANT_002-11a.37">況臣班具臣之列，<lb/></seg>
<seg xml:id="CH2b1629_CHANT_002-11a.38">荷累世之恩，<lb/></seg>
<seg xml:id="CH2b1629_CHANT_002-11a.39">上懷國家之統，<lb/></seg>
<seg xml:id="CH2b1629_CHANT_002-11a.40">俯絕烏鳥之情者哉！<lb/></seg>
<seg xml:id="CH2b1629_CHANT_002-11a.41">昔伍員發怒，<lb/></seg>
<seg xml:id="CH2b1629_CHANT_002-11a.42">手撻平王之墓；<lb/></seg>
<seg xml:id="CH2b1629_CHANT_002-11a.43">灌夫慷慨，<lb/></seg>
<seg xml:id="CH2b1629_CHANT_002-11a.44">身搴吳濞之旗。<lb/></seg>
<seg xml:id="CH2b1629_CHANT_002-11a.45">皆能宣其臣節，<lb/></seg>
<seg xml:id="CH2b1629_CHANT_002-11a.46">攄其私忿，<lb/></seg>
<seg xml:id="CH2b1629_CHANT_002-11a.47">戮尸斬將，<lb/></seg>
<seg xml:id="CH2b1629_CHANT_002-11a.48">存亡罔恨。<lb/></seg>
<seg xml:id="CH2b1629_CHANT_002-11a.49">臣誠無若人之才，<lb/></seg>
<seg xml:id="CH2b1629_CHANT_002-11a.50">實有此人之憤，<lb/></seg>
<seg xml:id="CH2b1629_CHANT_002-11a.51">苟得上憑天威，<lb/></seg>
<seg xml:id="CH2b1629_CHANT_002-11a.52">展其微效，<lb/></seg>
<seg xml:id="CH2b1629_CHANT_002-11a.53">雖隕九泉，<lb/></seg>
<seg xml:id="CH2b1629_CHANT_002-11a.54">猶以明白。<lb/></seg>
</p>
<p>
<seg xml:id="CH2b1629_CHANT_002-12a.1"><pb xml:id="CH2b1629_CHANT_002-12a" ed="CHANT" n="002-12a"/><lb/></seg>
<seg xml:id="CH2b1629_CHANT_002-12a.2">○同上。<lb/></seg>
</p>
<p>
<seg xml:id="CH2b1629_CHANT_002-12a.3">又表<lb/></seg>
</p>
<p>
<seg xml:id="CH2b1629_CHANT_002-12a.4">陛下之躬執謙光，<lb/></seg>
<seg xml:id="CH2b1629_CHANT_002-12a.5">允恭克讓，<lb/></seg>
<seg xml:id="CH2b1629_CHANT_002-12a.6">俛從吏議，<lb/></seg>
<seg xml:id="CH2b1629_CHANT_002-12a.7">示總萬機。<lb/></seg>
<seg xml:id="CH2b1629_CHANT_002-12a.8">布曠蕩之詔，<lb/></seg>
<seg xml:id="CH2b1629_CHANT_002-12a.9">開自新之路，<lb/></seg>
<seg xml:id="CH2b1629_CHANT_002-12a.10">海隅漸惠，<lb/></seg>
<seg xml:id="CH2b1629_CHANT_002-12a.11">朔南暨聲，<lb/></seg>
<seg xml:id="CH2b1629_CHANT_002-12a.12">有生之倫，<lb/></seg>
<seg xml:id="CH2b1629_CHANT_002-12a.13">咸被嘉慶。<lb/></seg>
<seg xml:id="CH2b1629_CHANT_002-12a.14">陛下量包宇宙，<lb/></seg>
<seg xml:id="CH2b1629_CHANT_002-12a.15">明眸三辰，<lb/></seg>
<seg xml:id="CH2b1629_CHANT_002-12a.16">靈祇稽應，<lb/></seg>
<seg xml:id="CH2b1629_CHANT_002-12a.17">華戎同戴。<lb/></seg>
<seg xml:id="CH2b1629_CHANT_002-12a.18">加以王室中微，<lb/></seg>
<seg xml:id="CH2b1629_CHANT_002-12a.19">邦基將絕，<lb/></seg>
<seg xml:id="CH2b1629_CHANT_002-12a.20">遺民元元，<lb/></seg>
<seg xml:id="CH2b1629_CHANT_002-12a.21">屬命陛下。<lb/></seg>
<seg xml:id="CH2b1629_CHANT_002-12a.22">陛下以德，<lb/></seg>
<seg xml:id="CH2b1629_CHANT_002-12a.23">則無所與讓，<lb/></seg>
<seg xml:id="CH2b1629_CHANT_002-12a.24">言事固所負荷。<lb/></seg>
<seg xml:id="CH2b1629_CHANT_002-12a.25">誠宜遺小禮，<lb/></seg>
<seg xml:id="CH2b1629_CHANT_002-12a.26">存大務，<lb/></seg>
<seg xml:id="CH2b1629_CHANT_002-12a.27">援據圖錄，<lb/></seg>
<seg xml:id="CH2b1629_CHANT_002-12a.28">居正宸極，<lb/></seg>
<seg xml:id="CH2b1629_CHANT_002-12a.29">上副祖宗之心，<lb/></seg>
<seg xml:id="CH2b1629_CHANT_002-12a.30">下一兆庶之望。<lb/></seg>
<seg xml:id="CH2b1629_CHANT_002-12a.31">臣聞必也正名，<lb/></seg>
<seg xml:id="CH2b1629_CHANT_002-12a.32">前聖大之，<lb/></seg>
<seg xml:id="CH2b1629_CHANT_002-12a.33">《春秋》傳曰：<lb/></seg>
<seg xml:id="CH2b1629_CHANT_002-12a.34">「名以出信，<lb/></seg>
<seg xml:id="CH2b1629_CHANT_002-12a.35">名苟不正，<lb/></seg>
<seg xml:id="CH2b1629_CHANT_002-12a.36">則事有不從，<lb/></seg>
<seg xml:id="CH2b1629_CHANT_002-12a.37">信苟不立，<lb/></seg>
<seg xml:id="CH2b1629_CHANT_002-12a.38">則禮義或愆。」<lb/></seg>
<seg xml:id="CH2b1629_CHANT_002-12a.39">乃載籍之明誡，<lb/></seg>
<seg xml:id="CH2b1629_CHANT_002-12a.40">開塞之所由也。<lb/></seg>
</p>
<p>
<seg xml:id="CH2b1629_CHANT_002-13a.1"><pb xml:id="CH2b1629_CHANT_002-13a" ed="CHANT" n="002-13a"/><lb/></seg>
<seg xml:id="CH2b1629_CHANT_002-13a.2">○同上。<lb/></seg>
</p>
<p>
<seg xml:id="CH2b1629_CHANT_002-13a.3">又表<lb/></seg>
</p>
<p>
<seg xml:id="CH2b1629_CHANT_002-13a.4">建興五年三月癸未朔十八日辛丑，<lb/></seg>
<seg xml:id="CH2b1629_CHANT_002-13a.5">使持節散騎常侍都督河北并冀幽三州諸軍事、領護軍匈奴中郎將、司空、并州刺史、廣武侯臣琨，<lb/></seg>
<seg xml:id="CH2b1629_CHANT_002-13a.6">使持節侍中都督冀州諸軍事、撫軍大將軍、冀州刺史、左賢王、渤海公臣磾，<lb/></seg>
<seg xml:id="CH2b1629_CHANT_002-13a.7">頓首死罪，<lb/></seg>
<seg xml:id="CH2b1629_CHANT_002-13a.8">上書。<lb/></seg>
</p>
<p>
<seg xml:id="CH2b1629_CHANT_002-14a.1"><pb xml:id="CH2b1629_CHANT_002-14a" ed="CHANT" n="002-14a"/><lb/></seg>
<seg xml:id="CH2b1629_CHANT_002-14a.2">臣琨臣磾，<lb/></seg>
<seg xml:id="CH2b1629_CHANT_002-14a.3">頓首頓首，<lb/></seg>
<seg xml:id="CH2b1629_CHANT_002-14a.4">死罪死罪。<lb/></seg>
<seg xml:id="CH2b1629_CHANT_002-14a.5">臣聞天生蒸民，<lb/></seg>
<seg xml:id="CH2b1629_CHANT_002-14a.6">樹之以君，<lb/></seg>
<seg xml:id="CH2b1629_CHANT_002-14a.7">所以對越天地，<lb/></seg>
<seg xml:id="CH2b1629_CHANT_002-14a.8">司牧黎元。<lb/></seg>
<seg xml:id="CH2b1629_CHANT_002-14a.9">聖帝明王鑒其若此，<lb/></seg>
<seg xml:id="CH2b1629_CHANT_002-14a.10">知天地不可以乏饗，<lb/></seg>
<seg xml:id="CH2b1629_CHANT_002-14a.11">故屈其身以奉之；<lb/></seg>
<seg xml:id="CH2b1629_CHANT_002-14a.12">知黎元不可以無主，<lb/></seg>
<seg xml:id="CH2b1629_CHANT_002-14a.13">故不得已而臨之。<lb/></seg>
<seg xml:id="CH2b1629_CHANT_002-14a.14">社稷時難，<lb/></seg>
<seg xml:id="CH2b1629_CHANT_002-14a.15">則戚藩定其傾；<lb/></seg>
<seg xml:id="CH2b1629_CHANT_002-14a.16">郊廟或替，<lb/></seg>
<seg xml:id="CH2b1629_CHANT_002-14a.17">則宗哲纂其祀。<lb/></seg>
<seg xml:id="CH2b1629_CHANT_002-14a.18">所以弘振遐風，<lb/></seg>
<seg xml:id="CH2b1629_CHANT_002-14a.19">式固萬世，<lb/></seg>
<seg xml:id="CH2b1629_CHANT_002-14a.20">三五以降，<lb/></seg>
<seg xml:id="CH2b1629_CHANT_002-14a.21">靡不由之。<lb/></seg>
</p>
<p>
<seg xml:id="CH2b1629_CHANT_002-15a.1"><pb xml:id="CH2b1629_CHANT_002-15a" ed="CHANT" n="002-15a"/><lb/></seg>
<seg xml:id="CH2b1629_CHANT_002-15a.2">臣琨臣磾，<lb/></seg>
<seg xml:id="CH2b1629_CHANT_002-15a.3">頓首頓首，<lb/></seg>
<seg xml:id="CH2b1629_CHANT_002-15a.4">死罪死罪。<lb/></seg>
<seg xml:id="CH2b1629_CHANT_002-15a.5">伏惟高祖宣皇帝肇基景命，<lb/></seg>
<seg xml:id="CH2b1629_CHANT_002-15a.6">世祖武皇帝遂造區夏，<lb/></seg>
<seg xml:id="CH2b1629_CHANT_002-15a.7">三葉重光，<lb/></seg>
<seg xml:id="CH2b1629_CHANT_002-15a.8">四聖繼軌，<lb/></seg>
<seg xml:id="CH2b1629_CHANT_002-15a.9">惠澤侔于有虞，<lb/></seg>
<seg xml:id="CH2b1629_CHANT_002-15a.10">卜年過于周氏。<lb/></seg>
<seg xml:id="CH2b1629_CHANT_002-15a.11">自元康以來，<lb/></seg>
<seg xml:id="CH2b1629_CHANT_002-15a.12">艱禍繁興，<lb/></seg>
<seg xml:id="CH2b1629_CHANT_002-15a.13">永嘉之際，<lb/></seg>
<seg xml:id="CH2b1629_CHANT_002-15a.14">氛厲彌昏，<lb/></seg>
<seg xml:id="CH2b1629_CHANT_002-15a.15">宸極失御，<lb/></seg>
<seg xml:id="CH2b1629_CHANT_002-15a.16">登遐醜裔，<lb/></seg>
<seg xml:id="CH2b1629_CHANT_002-15a.17">國家之危，<lb/></seg>
<seg xml:id="CH2b1629_CHANT_002-15a.18">有若綴旒。<lb/></seg>
<seg xml:id="CH2b1629_CHANT_002-15a.19">賴先后之德，<lb/></seg>
<seg xml:id="CH2b1629_CHANT_002-15a.20">宗廟之靈，<lb/></seg>
<seg xml:id="CH2b1629_CHANT_002-15a.21">皇帝嗣建，<lb/></seg>
<seg xml:id="CH2b1629_CHANT_002-15a.22">舊物克甄，<lb/></seg>
<seg xml:id="CH2b1629_CHANT_002-15a.23">誕受欽明，<lb/></seg>
<seg xml:id="CH2b1629_CHANT_002-15a.24">服膺聰哲，<lb/></seg>
<seg xml:id="CH2b1629_CHANT_002-15a.25">玉質幼彰，<lb/></seg>
<seg xml:id="CH2b1629_CHANT_002-15a.26">金聲夙振，<lb/></seg>
<seg xml:id="CH2b1629_CHANT_002-15a.27">冢宰攝其綱，<lb/></seg>
<seg xml:id="CH2b1629_CHANT_002-15a.28">百辟輔其治，<lb/></seg>
<seg xml:id="CH2b1629_CHANT_002-15a.29">四海想中興之美，<lb/></seg>
<seg xml:id="CH2b1629_CHANT_002-15a.30">群生懷來蘇之望。<lb/></seg>
<seg xml:id="CH2b1629_CHANT_002-15a.31">不圖天不悔禍，<lb/></seg>
<seg xml:id="CH2b1629_CHANT_002-15a.32">大災薦臻，<lb/></seg>
<seg xml:id="CH2b1629_CHANT_002-15a.33">國未忘難，<lb/></seg>
<seg xml:id="CH2b1629_CHANT_002-15a.34">寇害尋興。<lb/></seg>
<seg xml:id="CH2b1629_CHANT_002-15a.35">逆胡劉曜，<lb/></seg>
<seg xml:id="CH2b1629_CHANT_002-15a.36">縱逸西都，<lb/></seg>
<seg xml:id="CH2b1629_CHANT_002-15a.37">敢肆犬羊，<lb/></seg>
<seg xml:id="CH2b1629_CHANT_002-15a.38">陵虐天邑。<lb/></seg>
<seg xml:id="CH2b1629_CHANT_002-15a.39">臣等奉表使還，<lb/></seg>
<seg xml:id="CH2b1629_CHANT_002-15a.40">仍承西朝，<lb/></seg>
<seg xml:id="CH2b1629_CHANT_002-15a.41">以去年十一月不守，<lb/></seg>
<seg xml:id="CH2b1629_CHANT_002-15a.42">主上幽劫，<lb/></seg>
<seg xml:id="CH2b1629_CHANT_002-15a.43">復沈虜庭，<lb/></seg>
<seg xml:id="CH2b1629_CHANT_002-15a.44">神器流離，<lb/></seg>
<seg xml:id="CH2b1629_CHANT_002-15a.45">再辱荒逆。<lb/></seg>
<seg xml:id="CH2b1629_CHANT_002-15a.46">臣每覽史籍，<lb/></seg>
<seg xml:id="CH2b1629_CHANT_002-15a.47">觀之前載，<lb/></seg>
<seg xml:id="CH2b1629_CHANT_002-15a.48">厄運之極，<lb/></seg>
<seg xml:id="CH2b1629_CHANT_002-15a.49">古今未有，<lb/></seg>
<seg xml:id="CH2b1629_CHANT_002-15a.50">苟在食土之毛，<lb/></seg>
<seg xml:id="CH2b1629_CHANT_002-15a.51">含氣之類，<lb/></seg>
<seg xml:id="CH2b1629_CHANT_002-15a.52">莫不叩心絕氣，<lb/></seg>
<seg xml:id="CH2b1629_CHANT_002-15a.53">行號巷哭。<lb/></seg>
<seg xml:id="CH2b1629_CHANT_002-15a.54">況臣等荷寵三世，<lb/></seg>
<seg xml:id="CH2b1629_CHANT_002-15a.55">位廁鼎司，<lb/></seg>
<seg xml:id="CH2b1629_CHANT_002-15a.56">承問震惶，<lb/></seg>
<seg xml:id="CH2b1629_CHANT_002-15a.57">精爽飛越，<lb/></seg>
<seg xml:id="CH2b1629_CHANT_002-15a.58">且悲且惋，<lb/></seg>
<seg xml:id="CH2b1629_CHANT_002-15a.59">五情無主，<lb/></seg>
<seg xml:id="CH2b1629_CHANT_002-15a.60">舉哀朔垂，<lb/></seg>
<seg xml:id="CH2b1629_CHANT_002-15a.61">上下泣血。<lb/></seg>
</p>
<p>
<seg xml:id="CH2b1629_CHANT_002-16a.1"><pb xml:id="CH2b1629_CHANT_002-16a" ed="CHANT" n="002-16a"/><lb/></seg>
<seg xml:id="CH2b1629_CHANT_002-16a.2">臣琨臣磾，<lb/></seg>
<seg xml:id="CH2b1629_CHANT_002-16a.3">頓首頓首，<lb/></seg>
<seg xml:id="CH2b1629_CHANT_002-16a.4">死罪死罪。<lb/></seg>
<seg xml:id="CH2b1629_CHANT_002-16a.5">臣聞昏明迭用，<lb/></seg>
<seg xml:id="CH2b1629_CHANT_002-16a.6">否泰相濟，<lb/></seg>
<seg xml:id="CH2b1629_CHANT_002-16a.7">天命未改，<lb/></seg>
<seg xml:id="CH2b1629_CHANT_002-16a.8">厤數有歸，<lb/></seg>
<seg xml:id="CH2b1629_CHANT_002-16a.9">或多難以固邦國，<lb/></seg>
<seg xml:id="CH2b1629_CHANT_002-16a.10">或殷憂以啟聖明。<lb/></seg>
<seg xml:id="CH2b1629_CHANT_002-16a.11">是以齊有無知之禍，<lb/></seg>
<seg xml:id="CH2b1629_CHANT_002-16a.12">而小白為五伯之長；<lb/></seg>
<seg xml:id="CH2b1629_CHANT_002-16a.13">晉有驪姬之難，<lb/></seg>
<seg xml:id="CH2b1629_CHANT_002-16a.14">而重耳主諸侯之盟。<lb/></seg>
<seg xml:id="CH2b1629_CHANT_002-16a.15">社稷靡安，<lb/></seg>
<seg xml:id="CH2b1629_CHANT_002-16a.16">必將有以扶其危；<lb/></seg>
<seg xml:id="CH2b1629_CHANT_002-16a.17">黔首幾絕，<lb/></seg>
<seg xml:id="CH2b1629_CHANT_002-16a.18">必將有以繼其緒。<lb/></seg>
<seg xml:id="CH2b1629_CHANT_002-16a.19">伏惟陛下玄德通于神明，<lb/></seg>
<seg xml:id="CH2b1629_CHANT_002-16a.20">聖姿合于兩儀，<lb/></seg>
<seg xml:id="CH2b1629_CHANT_002-16a.21">應命世之期，<lb/></seg>
<seg xml:id="CH2b1629_CHANT_002-16a.22">紹千載之運。<lb/></seg>
<seg xml:id="CH2b1629_CHANT_002-16a.23">夫符瑞之表，<lb/></seg>
<seg xml:id="CH2b1629_CHANT_002-16a.24">天人有徵，<lb/></seg>
<seg xml:id="CH2b1629_CHANT_002-16a.25">中興之兆，<lb/></seg>
<seg xml:id="CH2b1629_CHANT_002-16a.26">圖讖垂典。<lb/></seg>
<seg xml:id="CH2b1629_CHANT_002-16a.27">自京畿隕喪，<lb/></seg>
<seg xml:id="CH2b1629_CHANT_002-16a.28">九服崩離，<lb/></seg>
<seg xml:id="CH2b1629_CHANT_002-16a.29">天下囂然，<lb/></seg>
<seg xml:id="CH2b1629_CHANT_002-16a.30">無所歸懷，<lb/></seg>
<seg xml:id="CH2b1629_CHANT_002-16a.31">雖有夏之遘夷羿，<lb/></seg>
<seg xml:id="CH2b1629_CHANT_002-16a.32">宗姬之離犬戎，<lb/></seg>
<seg xml:id="CH2b1629_CHANT_002-16a.33">蔑以過之。<lb/></seg>
<seg xml:id="CH2b1629_CHANT_002-16a.34">陛下撫寍江左，<lb/></seg>
<seg xml:id="CH2b1629_CHANT_002-16a.35">奄有舊吳，<lb/></seg>
<seg xml:id="CH2b1629_CHANT_002-16a.36">柔服以德，<lb/></seg>
<seg xml:id="CH2b1629_CHANT_002-16a.37">伐叛以刑，<lb/></seg>
<seg xml:id="CH2b1629_CHANT_002-16a.38">抗明威以攝不類，<lb/></seg>
<seg xml:id="CH2b1629_CHANT_002-16a.39">杖大順以肅宇內。<lb/></seg>
<seg xml:id="CH2b1629_CHANT_002-16a.40">純化既敷，<lb/></seg>
<seg xml:id="CH2b1629_CHANT_002-16a.41">則率土宅心；<lb/></seg>
<seg xml:id="CH2b1629_CHANT_002-16a.42">義風既畼，<lb/></seg>
<seg xml:id="CH2b1629_CHANT_002-16a.43">則遐方企踵。<lb/></seg>
<seg xml:id="CH2b1629_CHANT_002-16a.44">百揆時敘于上，<lb/></seg>
<seg xml:id="CH2b1629_CHANT_002-16a.45">四門穆穆于下。<lb/></seg>
<seg xml:id="CH2b1629_CHANT_002-16a.46">昔少康之隆，<lb/></seg>
<seg xml:id="CH2b1629_CHANT_002-16a.47">夏訓以為美談；<lb/></seg>
<seg xml:id="CH2b1629_CHANT_002-16a.48">宣王之興，<lb/></seg>
<seg xml:id="CH2b1629_CHANT_002-16a.49">周詩以為休詠。<lb/></seg>
<seg xml:id="CH2b1629_CHANT_002-16a.50">況茂勳格于皇天，<lb/></seg>
<seg xml:id="CH2b1629_CHANT_002-16a.51">清輝光于四海，<lb/></seg>
<seg xml:id="CH2b1629_CHANT_002-16a.52">蒼生顒然，<lb/></seg>
<seg xml:id="CH2b1629_CHANT_002-16a.53">莫不欣戴。<lb/></seg>
<seg xml:id="CH2b1629_CHANT_002-16a.54">聲教所加，<lb/></seg>
<seg xml:id="CH2b1629_CHANT_002-16a.55">願為臣妾者哉！<lb/></seg>
<seg xml:id="CH2b1629_CHANT_002-16a.56">且宣王之胤，<lb/></seg>
<seg xml:id="CH2b1629_CHANT_002-16a.57">惟有陛下，<lb/></seg>
<seg xml:id="CH2b1629_CHANT_002-16a.58">億兆攸歸，<lb/></seg>
<seg xml:id="CH2b1629_CHANT_002-16a.59">曾無與二。<lb/></seg>
<seg xml:id="CH2b1629_CHANT_002-16a.60">天祚大晉，<lb/></seg>
<seg xml:id="CH2b1629_CHANT_002-16a.61">必將有主，<lb/></seg>
<seg xml:id="CH2b1629_CHANT_002-16a.62">主晉祀者，<lb/></seg>
<seg xml:id="CH2b1629_CHANT_002-16a.63">非陛下而誰？<lb/></seg>
<seg xml:id="CH2b1629_CHANT_002-16a.64">是以邇無異言，<lb/></seg>
<seg xml:id="CH2b1629_CHANT_002-16a.65">遠無異望，<lb/></seg>
<seg xml:id="CH2b1629_CHANT_002-16a.66">謳歌者無不吟詠徽猷，<lb/></seg>
<seg xml:id="CH2b1629_CHANT_002-16a.67">獄訟者無不思于聖德，<lb/></seg>
<seg xml:id="CH2b1629_CHANT_002-16a.68">天地之際既交，<lb/></seg>
<seg xml:id="CH2b1629_CHANT_002-16a.69">華裔之情允洽。<lb/></seg>
<seg xml:id="CH2b1629_CHANT_002-16a.70">一角之獸，<lb/></seg>
<seg xml:id="CH2b1629_CHANT_002-16a.71">連理之木，<lb/></seg>
<seg xml:id="CH2b1629_CHANT_002-16a.72">以為休徵者，<lb/></seg>
<seg xml:id="CH2b1629_CHANT_002-16a.73">蓋有百數；<lb/></seg>
<seg xml:id="CH2b1629_CHANT_002-16a.74">冠帶之倫，<lb/></seg>
<seg xml:id="CH2b1629_CHANT_002-16a.75">要荒之眾，<lb/></seg>
<seg xml:id="CH2b1629_CHANT_002-16a.76">不謀而同辭者，<lb/></seg>
<seg xml:id="CH2b1629_CHANT_002-16a.77">動以萬計。<lb/></seg>
<seg xml:id="CH2b1629_CHANT_002-16a.78">是以臣等敢攷天地之心，<lb/></seg>
<seg xml:id="CH2b1629_CHANT_002-16a.79">因圅夏之趣，<lb/></seg>
<seg xml:id="CH2b1629_CHANT_002-16a.80">昧死以上尊號。<lb/></seg>
<seg xml:id="CH2b1629_CHANT_002-16a.81">願陛下存舜禹至公之情，<lb/></seg>
<seg xml:id="CH2b1629_CHANT_002-16a.82">狹巢由抗矯之節，<lb/></seg>
<seg xml:id="CH2b1629_CHANT_002-16a.83">以社稷為務，<lb/></seg>
<seg xml:id="CH2b1629_CHANT_002-16a.84">不以小行為先，<lb/></seg>
<seg xml:id="CH2b1629_CHANT_002-16a.85">以黔首為憂，<lb/></seg>
<seg xml:id="CH2b1629_CHANT_002-16a.86">不以克讓為事。<lb/></seg>
<seg xml:id="CH2b1629_CHANT_002-16a.87">上以慰宗廟乃顧之懷，<lb/></seg>
<seg xml:id="CH2b1629_CHANT_002-16a.88">下以釋普天傾首之望。<lb/></seg>
<seg xml:id="CH2b1629_CHANT_002-16a.89">則所謂生繁華于枯荑，<lb/></seg>
<seg xml:id="CH2b1629_CHANT_002-16a.90">育豐肌于朽骨，<lb/></seg>
<seg xml:id="CH2b1629_CHANT_002-16a.91">神人獲安，<lb/></seg>
<seg xml:id="CH2b1629_CHANT_002-16a.92">無不幸甚。<lb/></seg>
</p>
<p>
<seg xml:id="CH2b1629_CHANT_002-17a.1"><pb xml:id="CH2b1629_CHANT_002-17a" ed="CHANT" n="002-17a"/><lb/></seg>
<seg xml:id="CH2b1629_CHANT_002-17a.2">臣琨臣磾，<lb/></seg>
<seg xml:id="CH2b1629_CHANT_002-17a.3">頓首頓首，<lb/></seg>
<seg xml:id="CH2b1629_CHANT_002-17a.4">死罪死罪。<lb/></seg>
<seg xml:id="CH2b1629_CHANT_002-17a.5">臣聞尊位不可久虛，<lb/></seg>
<seg xml:id="CH2b1629_CHANT_002-17a.6">萬機不可久曠。<lb/></seg>
<seg xml:id="CH2b1629_CHANT_002-17a.7">虛之一日，<lb/></seg>
<seg xml:id="CH2b1629_CHANT_002-17a.8">則尊位以殆；<lb/></seg>
<seg xml:id="CH2b1629_CHANT_002-17a.9">曠之浹辰，<lb/></seg>
<seg xml:id="CH2b1629_CHANT_002-17a.10">則萬機以亂。<lb/></seg>
<seg xml:id="CH2b1629_CHANT_002-17a.11">方今踵百王之季，<lb/></seg>
<seg xml:id="CH2b1629_CHANT_002-17a.12">當陽九之會，<lb/></seg>
<seg xml:id="CH2b1629_CHANT_002-17a.13">狡寇窺窬，<lb/></seg>
<seg xml:id="CH2b1629_CHANT_002-17a.14">伺國瑕隙，<lb/></seg>
<seg xml:id="CH2b1629_CHANT_002-17a.15">齊人波蕩，<lb/></seg>
<seg xml:id="CH2b1629_CHANT_002-17a.16">無所繫心，<lb/></seg>
<seg xml:id="CH2b1629_CHANT_002-17a.17">安可以廢而不恤哉！<lb/></seg>
<seg xml:id="CH2b1629_CHANT_002-17a.18">陛下雖欲逡巡，<lb/></seg>
<seg xml:id="CH2b1629_CHANT_002-17a.19">其若宗廟何，<lb/></seg>
<seg xml:id="CH2b1629_CHANT_002-17a.20">其若百姓何！<lb/></seg>
<seg xml:id="CH2b1629_CHANT_002-17a.21">昔者惠公虜秦，<lb/></seg>
<seg xml:id="CH2b1629_CHANT_002-17a.22">晉國震駭，<lb/></seg>
<seg xml:id="CH2b1629_CHANT_002-17a.23">呂郤之謀，<lb/></seg>
<seg xml:id="CH2b1629_CHANT_002-17a.24">欲立子圉。<lb/></seg>
<seg xml:id="CH2b1629_CHANT_002-17a.25">外以絕敵人之志，<lb/></seg>
<seg xml:id="CH2b1629_CHANT_002-17a.26">內以固闔境之情，<lb/></seg>
<seg xml:id="CH2b1629_CHANT_002-17a.27">故曰喪君有君，<lb/></seg>
<seg xml:id="CH2b1629_CHANT_002-17a.28">群臣輯穆，<lb/></seg>
<seg xml:id="CH2b1629_CHANT_002-17a.29">好我者勸，<lb/></seg>
<seg xml:id="CH2b1629_CHANT_002-17a.30">惡我者懼。<lb/></seg>
<seg xml:id="CH2b1629_CHANT_002-17a.31">前事之不忘，<lb/></seg>
<seg xml:id="CH2b1629_CHANT_002-17a.32">後代之元龜也。<lb/></seg>
<seg xml:id="CH2b1629_CHANT_002-17a.33">陛下明竝日月，<lb/></seg>
<seg xml:id="CH2b1629_CHANT_002-17a.34">無幽不燭，<lb/></seg>
<seg xml:id="CH2b1629_CHANT_002-17a.35">深謀遠慮，<lb/></seg>
<seg xml:id="CH2b1629_CHANT_002-17a.36">出自胸懷，<lb/></seg>
<seg xml:id="CH2b1629_CHANT_002-17a.37">不勝犬馬憂國之情，<lb/></seg>
<seg xml:id="CH2b1629_CHANT_002-17a.38">遲覩人神開泰之路。<lb/></seg>
<seg xml:id="CH2b1629_CHANT_002-17a.39">是以陳其乃誠，<lb/></seg>
<seg xml:id="CH2b1629_CHANT_002-17a.40">布之執事。<lb/></seg>
<seg xml:id="CH2b1629_CHANT_002-17a.41">臣等各忝守方任，<lb/></seg>
<seg xml:id="CH2b1629_CHANT_002-17a.42">職在遐外，<lb/></seg>
<seg xml:id="CH2b1629_CHANT_002-17a.43">不得陪列闕庭，<lb/></seg>
<seg xml:id="CH2b1629_CHANT_002-17a.44">共觀盛禮，<lb/></seg>
<seg xml:id="CH2b1629_CHANT_002-17a.45">踊躍之懷，<lb/></seg>
<seg xml:id="CH2b1629_CHANT_002-17a.46">南望罔極。<lb/></seg>
<seg xml:id="CH2b1629_CHANT_002-17a.47">謹上。<lb/></seg>
<seg xml:id="CH2b1629_CHANT_002-17a.48">臣琨謹遣兼左長史右司馬臣溫嶠，<lb/></seg>
<seg xml:id="CH2b1629_CHANT_002-17a.49">主簿臣辟閭訓，<lb/></seg>
<seg xml:id="CH2b1629_CHANT_002-17a.50">臣磾遣散騎常侍、征虜將軍、清河太守、領右長史、高平亭侯臣榮劭，<lb/></seg>
<seg xml:id="CH2b1629_CHANT_002-17a.51">輕車將軍關內侯臣郭穆奉表。<lb/></seg>
<seg xml:id="CH2b1629_CHANT_002-17a.52">臣琨臣磾等，<lb/></seg>
<seg xml:id="CH2b1629_CHANT_002-17a.53">頓首頓首，<lb/></seg>
<seg xml:id="CH2b1629_CHANT_002-17a.54">死罪死罪。<lb/></seg>
</p>
<p>
<seg xml:id="CH2b1629_CHANT_002-18a.1"><pb xml:id="CH2b1629_CHANT_002-18a" ed="CHANT" n="002-18a"/><lb/></seg>
<seg xml:id="CH2b1629_CHANT_002-18a.2">○《文選》。<lb/></seg>
<seg xml:id="CH2b1629_CHANT_002-18a.3">《藝文類聚》十三。<lb/></seg>
<seg xml:id="CH2b1629_CHANT_002-18a.4">《晉書‧元帝紀》。<lb/></seg>
</p>
<p>
<seg xml:id="CH2b1629_CHANT_002-18a.5">《上言請以樓煩等五縣地處索頭猗盧》</seg>
</p>
<p>
<seg xml:id="CH2b1629_CHANT_002-18a.6">盧兄駞有救騰之功，<lb/></seg>
<seg xml:id="CH2b1629_CHANT_002-18a.7">舊勳宜錄，<lb/></seg>
<seg xml:id="CH2b1629_CHANT_002-18a.8">請移五縣民于新興，<lb/></seg>
<seg xml:id="CH2b1629_CHANT_002-18a.9">以其地處之。<lb/></seg>
</p>
<p>
<seg xml:id="CH2b1629_CHANT_002-19a.1"><pb xml:id="CH2b1629_CHANT_002-19a" ed="CHANT" n="002-19a"/><lb/></seg>
<seg xml:id="CH2b1629_CHANT_002-19a.2">○《宋書‧索虜傳》<lb/></seg>
</p>
<p>
<seg xml:id="CH2b1629_CHANT_002-19a.3">薦任光文<lb/></seg>
</p>
<p>
<seg xml:id="CH2b1629_CHANT_002-19a.4">《薦任光文》</seg>
</p>
<p>
<seg xml:id="CH2b1629_CHANT_002-19a.5">伏見別駕從事任光，<lb/></seg>
<seg xml:id="CH2b1629_CHANT_002-19a.6">識量𥳑大，<lb/></seg>
<seg xml:id="CH2b1629_CHANT_002-19a.7">執心貞固，<lb/></seg>
<seg xml:id="CH2b1629_CHANT_002-19a.8">使得對揚紫庭，<lb/></seg>
<seg xml:id="CH2b1629_CHANT_002-19a.9">必能撫翼霜露，<lb/></seg>
<seg xml:id="CH2b1629_CHANT_002-19a.10">增崇台曜，<lb/></seg>
<seg xml:id="CH2b1629_CHANT_002-19a.11">任蒙亮采，<lb/></seg>
<seg xml:id="CH2b1629_CHANT_002-19a.12">以弘急賢之義。<lb/></seg>
</p>
<p>
<seg xml:id="CH2b1629_CHANT_002-20a.1"><pb xml:id="CH2b1629_CHANT_002-20a" ed="CHANT" n="002-20a"/><lb/></seg>
<seg xml:id="CH2b1629_CHANT_002-20a.2">○《初學記》二十。<lb/></seg>
</p>
<p>
<seg xml:id="CH2b1629_CHANT_002-20a.3">上太子牋<lb/></seg>
</p>
<p>
<seg xml:id="CH2b1629_CHANT_002-20a.4">《上太子牋》</seg>
</p>
<p>
<seg xml:id="CH2b1629_CHANT_002-20a.5">聰以七月十六日復決計送死，<lb/></seg>
<seg xml:id="CH2b1629_CHANT_002-20a.6">臣即自東下，<lb/></seg>
<seg xml:id="CH2b1629_CHANT_002-20a.7">率中山、常山之卒，<lb/></seg>
<seg xml:id="CH2b1629_CHANT_002-20a.8">竝合樂平、上黨諸軍，<lb/></seg>
<seg xml:id="CH2b1629_CHANT_002-20a.9">未旋之閒，<lb/></seg>
<seg xml:id="CH2b1629_CHANT_002-20a.10">而晉陽傾潰。<lb/></seg>
</p>
<p>
<seg xml:id="CH2b1629_CHANT_002-21a.1"><pb xml:id="CH2b1629_CHANT_002-21a" ed="CHANT" n="002-21a"/><lb/></seg>
<seg xml:id="CH2b1629_CHANT_002-21a.2">與丞相牋<lb/></seg>
</p>
<p>
<seg xml:id="CH2b1629_CHANT_002-21a.3">《與丞相牋》</seg>
</p>
<p>
<seg xml:id="CH2b1629_CHANT_002-21a.4">不得進軍者，<lb/></seg>
<seg xml:id="CH2b1629_CHANT_002-21a.5">實困無食。<lb/></seg>
<seg xml:id="CH2b1629_CHANT_002-21a.6">殘民鳥散，<lb/></seg>
<seg xml:id="CH2b1629_CHANT_002-21a.7">擁髮徒跣。<lb/></seg>
<seg xml:id="CH2b1629_CHANT_002-21a.8">錄召之日，<lb/></seg>
<seg xml:id="CH2b1629_CHANT_002-21a.9">皆披林而至，<lb/></seg>
<seg xml:id="CH2b1629_CHANT_002-21a.10">衣服藍縷，<lb/></seg>
<seg xml:id="CH2b1629_CHANT_002-21a.11">木弓一張，<lb/></seg>
<seg xml:id="CH2b1629_CHANT_002-21a.12">荊矢十發，<lb/></seg>
<seg xml:id="CH2b1629_CHANT_002-21a.13">編草盛糧，<lb/></seg>
<seg xml:id="CH2b1629_CHANT_002-21a.14">不盈十日，<lb/></seg>
<seg xml:id="CH2b1629_CHANT_002-21a.15">夏則桑椹，<lb/></seg>
<seg xml:id="CH2b1629_CHANT_002-21a.16">冬則䝁豆，<lb/></seg>
<seg xml:id="CH2b1629_CHANT_002-21a.17">視此哀歎，<lb/></seg>
<seg xml:id="CH2b1629_CHANT_002-21a.18">使人氣索。<lb/></seg>
<seg xml:id="CH2b1629_CHANT_002-21a.19">想吳孫韓白，<lb/></seg>
<seg xml:id="CH2b1629_CHANT_002-21a.20">猶或難之，<lb/></seg>
<seg xml:id="CH2b1629_CHANT_002-21a.21">況以琨怯弱凡才，<lb/></seg>
<seg xml:id="CH2b1629_CHANT_002-21a.22">而當率此以殄強寇。<lb/></seg>
</p>
<p>
<seg xml:id="CH2b1629_CHANT_002-22a.1"><pb xml:id="CH2b1629_CHANT_002-22a" ed="CHANT" n="002-22a"/><lb/></seg>
<seg xml:id="CH2b1629_CHANT_002-22a.2">○《書鈔》一百五十六。<lb/></seg>
<seg xml:id="CH2b1629_CHANT_002-22a.3">《御覽》三十五，<lb/></seg>
<seg xml:id="CH2b1629_CHANT_002-22a.4">又四百八十九，<lb/></seg>
<seg xml:id="CH2b1629_CHANT_002-22a.5">竝引王隱《晉書》<lb/></seg>
</p>
<p>
<seg xml:id="CH2b1629_CHANT_002-22a.6">昔車騎感猗駞救州之勳，<lb/></seg>
<seg xml:id="CH2b1629_CHANT_002-22a.7">表以代郡封駞為代公，<lb/></seg>
<seg xml:id="CH2b1629_CHANT_002-22a.8">見聽。<lb/></seg>
<seg xml:id="CH2b1629_CHANT_002-22a.9">時大駕在長安，<lb/></seg>
<seg xml:id="CH2b1629_CHANT_002-22a.10">會值戎事，<lb/></seg>
<seg xml:id="CH2b1629_CHANT_002-22a.11">道路不通，<lb/></seg>
<seg xml:id="CH2b1629_CHANT_002-22a.12">竟未施行。<lb/></seg>
<seg xml:id="CH2b1629_CHANT_002-22a.13">盧以封事見託，<lb/></seg>
<seg xml:id="CH2b1629_CHANT_002-22a.14">琨實為表上，<lb/></seg>
<seg xml:id="CH2b1629_CHANT_002-22a.15">追述車騎前意，<lb/></seg>
<seg xml:id="CH2b1629_CHANT_002-22a.16">即蒙聽許，<lb/></seg>
<seg xml:id="CH2b1629_CHANT_002-22a.17">遣兼謁者僕射拜盧，<lb/></seg>
<seg xml:id="CH2b1629_CHANT_002-22a.18">賜印及符冊，<lb/></seg>
<seg xml:id="CH2b1629_CHANT_002-22a.19">浚以此見責。<lb/></seg>
<seg xml:id="CH2b1629_CHANT_002-22a.20">戎狄封華郡，<lb/></seg>
<seg xml:id="CH2b1629_CHANT_002-22a.21">誠為失禮，<lb/></seg>
<seg xml:id="CH2b1629_CHANT_002-22a.22">然蓋以救獘耳，<lb/></seg>
<seg xml:id="CH2b1629_CHANT_002-22a.23">亦猶浚先以遼西封務勿塵。<lb/></seg>
<seg xml:id="CH2b1629_CHANT_002-22a.24">此禮之失，<lb/></seg>
<seg xml:id="CH2b1629_CHANT_002-22a.25">浚實啟之。<lb/></seg>
<seg xml:id="CH2b1629_CHANT_002-22a.26">浚遂與盧爭代郡，<lb/></seg>
<seg xml:id="CH2b1629_CHANT_002-22a.27">舉兵擊盧，<lb/></seg>
<seg xml:id="CH2b1629_CHANT_002-22a.28">為所破，<lb/></seg>
<seg xml:id="CH2b1629_CHANT_002-22a.29">紛錯之由，<lb/></seg>
<seg xml:id="CH2b1629_CHANT_002-22a.30">始結于此。<lb/></seg>
<seg xml:id="CH2b1629_CHANT_002-22a.31">雁門郡有五縣在陘北，<lb/></seg>
<seg xml:id="CH2b1629_CHANT_002-22a.32">盧新并塵官，<lb/></seg>
<seg xml:id="CH2b1629_CHANT_002-22a.33">國甚強盛，<lb/></seg>
<seg xml:id="CH2b1629_CHANT_002-22a.34">從琨求陘北地，<lb/></seg>
<seg xml:id="CH2b1629_CHANT_002-22a.35">以竝遣三萬餘家，<lb/></seg>
<seg xml:id="CH2b1629_CHANT_002-22a.36">散在五縣間，<lb/></seg>
<seg xml:id="CH2b1629_CHANT_002-22a.37">既非所制，<lb/></seg>
<seg xml:id="CH2b1629_CHANT_002-22a.38">又于琨殘弱之計，<lb/></seg>
<seg xml:id="CH2b1629_CHANT_002-22a.39">得相聚集，<lb/></seg>
<seg xml:id="CH2b1629_CHANT_002-22a.40">未為失宜，<lb/></seg>
<seg xml:id="CH2b1629_CHANT_002-22a.41">既徙陘北五縣著陘南。<lb/></seg>
<seg xml:id="CH2b1629_CHANT_002-22a.42">盧因移，<lb/></seg>
<seg xml:id="CH2b1629_CHANT_002-22a.43">頗侵逼浚西陲圍塞諸軍營，<lb/></seg>
<seg xml:id="CH2b1629_CHANT_002-22a.44">浚不復見恕危弱而見罪責。<lb/></seg>
</p>
<p>
<seg xml:id="CH2b1629_CHANT_002-23a.1"><pb xml:id="CH2b1629_CHANT_002-23a" ed="CHANT" n="002-23a"/><lb/></seg>
<seg xml:id="CH2b1629_CHANT_002-23a.2">琨傾身竭辭，<lb/></seg>
<seg xml:id="CH2b1629_CHANT_002-23a.3">北和猗盧，<lb/></seg>
<seg xml:id="CH2b1629_CHANT_002-23a.4">遂引大眾，<lb/></seg>
<seg xml:id="CH2b1629_CHANT_002-23a.5">躬啟戎行。<lb/></seg>
<seg xml:id="CH2b1629_CHANT_002-23a.6">即具白太傅，<lb/></seg>
<seg xml:id="CH2b1629_CHANT_002-23a.7">切陳愚見，<lb/></seg>
<seg xml:id="CH2b1629_CHANT_002-23a.8">取賊之計，<lb/></seg>
<seg xml:id="CH2b1629_CHANT_002-23a.9">聰宜時討，<lb/></seg>
<seg xml:id="CH2b1629_CHANT_002-23a.10">勒不可縱。<lb/></seg>
<seg xml:id="CH2b1629_CHANT_002-23a.11">而宰相意異，<lb/></seg>
<seg xml:id="CH2b1629_CHANT_002-23a.12">所慮不同。<lb/></seg>
<seg xml:id="CH2b1629_CHANT_002-23a.13">更憂苟晞、馮嵩之徒而稽二寇之誅，<lb/></seg>
<seg xml:id="CH2b1629_CHANT_002-23a.14">遣使節抑，<lb/></seg>
<seg xml:id="CH2b1629_CHANT_002-23a.15">挫臣銳氣。<lb/></seg>
<seg xml:id="CH2b1629_CHANT_002-23a.16">臣即解甲，<lb/></seg>
<seg xml:id="CH2b1629_CHANT_002-23a.17">遣盧眾歸國。<lb/></seg>
</p>
<p>
<seg xml:id="CH2b1629_CHANT_002-24a.1"><pb xml:id="CH2b1629_CHANT_002-24a" ed="CHANT" n="002-24a"/><lb/></seg>
<seg xml:id="CH2b1629_CHANT_002-24a.2">浚設壇場，<lb/></seg>
<seg xml:id="CH2b1629_CHANT_002-24a.3">有所建立，<lb/></seg>
<seg xml:id="CH2b1629_CHANT_002-24a.4">稱皇太子。<lb/></seg>
</p>
<p>
<seg xml:id="CH2b1629_CHANT_002-24a.5">平昌以九月遇禍，<lb/></seg>
<seg xml:id="CH2b1629_CHANT_002-24a.6">世子時鎮隴右，<lb/></seg>
<seg xml:id="CH2b1629_CHANT_002-24a.7">故得無恙。<lb/></seg>
</p>
<p>
<seg xml:id="CH2b1629_CHANT_002-24a.8">焦求雖出塞鄉，<lb/></seg>
<seg xml:id="CH2b1629_CHANT_002-24a.9">有文武膽榦。<lb/></seg>
<seg xml:id="CH2b1629_CHANT_002-24a.10">苟晞用為陳留太守，<lb/></seg>
<seg xml:id="CH2b1629_CHANT_002-24a.11">獨在河南距當石勒，<lb/></seg>
<seg xml:id="CH2b1629_CHANT_002-24a.12">撫綏有方。<lb/></seg>
<seg xml:id="CH2b1629_CHANT_002-24a.13">琨以求行領兗州刺史。<lb/></seg>
<seg xml:id="CH2b1629_CHANT_002-24a.14">後聞荀公以李述為兗州，<lb/></seg>
<seg xml:id="CH2b1629_CHANT_002-24a.15">以素論門望，<lb/></seg>
<seg xml:id="CH2b1629_CHANT_002-24a.16">不可與求同日而論；<lb/></seg>
<seg xml:id="CH2b1629_CHANT_002-24a.17">至于膽榦可以處危，<lb/></seg>
<seg xml:id="CH2b1629_CHANT_002-24a.18">權一時之用，<lb/></seg>
<seg xml:id="CH2b1629_CHANT_002-24a.19">李述亦不能及求。<lb/></seg>
<seg xml:id="CH2b1629_CHANT_002-24a.20">而王玄年少，<lb/></seg>
<seg xml:id="CH2b1629_CHANT_002-24a.21">便欲共討求。<lb/></seg>
<seg xml:id="CH2b1629_CHANT_002-24a.22">琨以求已與玄搆隙，<lb/></seg>
<seg xml:id="CH2b1629_CHANT_002-24a.23">便召還。<lb/></seg>
<seg xml:id="CH2b1629_CHANT_002-24a.24">而州界民物，<lb/></seg>
<seg xml:id="CH2b1629_CHANT_002-24a.25">甚不安服述。<lb/></seg>
<seg xml:id="CH2b1629_CHANT_002-24a.26">二千石及文武大姓，<lb/></seg>
<seg xml:id="CH2b1629_CHANT_002-24a.27">連遣信使求刺史，<lb/></seg>
<seg xml:id="CH2b1629_CHANT_002-24a.28">是以遣兄子演代求領兗州事。<lb/></seg>
<seg xml:id="CH2b1629_CHANT_002-24a.29">往年春正月，<lb/></seg>
<seg xml:id="CH2b1629_CHANT_002-24a.30">遣詣鄴，<lb/></seg>
<seg xml:id="CH2b1629_CHANT_002-24a.31">至是斬王桑、走趙固云云。<lb/></seg>
<seg xml:id="CH2b1629_CHANT_002-24a.32">今勒據襄國，<lb/></seg>
<seg xml:id="CH2b1629_CHANT_002-24a.33">逼近鄴城，<lb/></seg>
<seg xml:id="CH2b1629_CHANT_002-24a.34">故令演轉南。<lb/></seg>
<seg xml:id="CH2b1629_CHANT_002-24a.35">演今住在廩丘，<lb/></seg>
<seg xml:id="CH2b1629_CHANT_002-24a.36">而李述、郄鑒竝欲爭兗州，<lb/></seg>
<seg xml:id="CH2b1629_CHANT_002-24a.37">或云為荀公所用，<lb/></seg>
<seg xml:id="CH2b1629_CHANT_002-24a.38">或云為明公所用。<lb/></seg>
<seg xml:id="CH2b1629_CHANT_002-24a.39">大寇未殄而自共尋干戈，<lb/></seg>
<seg xml:id="CH2b1629_CHANT_002-24a.40">此亦大潰也。<lb/></seg>
<seg xml:id="CH2b1629_CHANT_002-24a.41">輒敕演謹自守而已。<lb/></seg>
</p>
<p>
<seg xml:id="CH2b1629_CHANT_002-25a.1"><pb xml:id="CH2b1629_CHANT_002-25a" ed="CHANT" n="002-25a"/><lb/></seg>
<seg xml:id="CH2b1629_CHANT_002-25a.2">傳長安消息，<lb/></seg>
<seg xml:id="CH2b1629_CHANT_002-25a.3">主上是秦王。<lb/></seg>
</p>
<p>
<seg xml:id="CH2b1629_CHANT_002-25a.4">致裘一領，<lb/></seg>
<seg xml:id="CH2b1629_CHANT_002-25a.5">亦達其情耳。<lb/></seg>
</p>
<p>
<seg xml:id="CH2b1629_CHANT_002-25a.6">《荅晉王牋》</seg>
</p>
<p>
<seg xml:id="CH2b1629_CHANT_002-25a.7">謹當躬自執佩，<lb/></seg>
<seg xml:id="CH2b1629_CHANT_002-25a.8">馘截二虜。<lb/></seg>
</p>
<p>
<seg xml:id="CH2b1629_CHANT_002-26a.1"><pb xml:id="CH2b1629_CHANT_002-26a" ed="CHANT" n="002-26a"/><lb/></seg>
<seg xml:id="CH2b1629_CHANT_002-26a.2">○《晉書‧劉琨傳》。<lb/></seg>
</p>
<p>
<seg xml:id="CH2b1629_CHANT_002-26a.3">《與親故書》</seg>
</p>
<p>
<seg xml:id="CH2b1629_CHANT_002-26a.4">吾枕戈待旦，<lb/></seg>
<seg xml:id="CH2b1629_CHANT_002-26a.5">志梟逆虜，<lb/></seg>
<seg xml:id="CH2b1629_CHANT_002-26a.6">常恐祖生先吾著鞭。<lb/></seg>
</p>
<p>
<seg xml:id="CH2b1629_CHANT_002-26a.7">○《晉書‧劉琨傳》。<lb/></seg>
</p>
<p>
<seg xml:id="CH2b1629_CHANT_002-27a.1"><pb xml:id="CH2b1629_CHANT_002-27a" ed="CHANT" n="002-27a"/><lb/></seg>
<seg xml:id="CH2b1629_CHANT_002-27a.2">《荅太傅府書》</seg>
</p>
<p>
<seg xml:id="CH2b1629_CHANT_002-27a.3">僭遣使驛離閒其部落，<lb/></seg>
<seg xml:id="CH2b1629_CHANT_002-27a.4">淵遂怖懼，<lb/></seg>
<seg xml:id="CH2b1629_CHANT_002-27a.5">一大于南奔蒲子，<lb/></seg>
<seg xml:id="CH2b1629_CHANT_002-27a.6">雜虜歸降，<lb/></seg>
<seg xml:id="CH2b1629_CHANT_002-27a.7">萬有餘落。<lb/></seg>
</p>
<p>
<seg xml:id="CH2b1629_CHANT_002-27a.8">聰、彌入上黨，<lb/></seg>
<seg xml:id="CH2b1629_CHANT_002-27a.9">龐惇不能禦。<lb/></seg>
</p>
<p>
<seg xml:id="CH2b1629_CHANT_002-28a.1"><pb xml:id="CH2b1629_CHANT_002-28a" ed="CHANT" n="002-28a"/><lb/></seg>
<seg xml:id="CH2b1629_CHANT_002-28a.2">安居失利，<lb/></seg>
<seg xml:id="CH2b1629_CHANT_002-28a.3">韓述授首，<lb/></seg>
<seg xml:id="CH2b1629_CHANT_002-28a.4">封田之敗，<lb/></seg>
<seg xml:id="CH2b1629_CHANT_002-28a.5">黃肅不還，<lb/></seg>
<seg xml:id="CH2b1629_CHANT_002-28a.6">浹辰之閒，<lb/></seg>
<seg xml:id="CH2b1629_CHANT_002-28a.7">名將仍殄。<lb/></seg>
</p>
<p>
<seg xml:id="CH2b1629_CHANT_002-28a.8">即重遣江陶都尉張倚領上黨太守，<lb/></seg>
<seg xml:id="CH2b1629_CHANT_002-28a.9">疾據襄垣。<lb/></seg>
<seg xml:id="CH2b1629_CHANT_002-28a.10">續遣鷹揚將軍趙擬、梁余都尉李茂與倚并力，<lb/></seg>
<seg xml:id="CH2b1629_CHANT_002-28a.11">輕行夜襲。<lb/></seg>
<seg xml:id="CH2b1629_CHANT_002-28a.12">賊捐棄輜車，<lb/></seg>
<seg xml:id="CH2b1629_CHANT_002-28a.13">宵遁而退，<lb/></seg>
<seg xml:id="CH2b1629_CHANT_002-28a.14">追尋討截，<lb/></seg>
<seg xml:id="CH2b1629_CHANT_002-28a.15">獲三分之二。<lb/></seg>
<seg xml:id="CH2b1629_CHANT_002-28a.16">當聰、彌之未走，<lb/></seg>
<seg xml:id="CH2b1629_CHANT_002-28a.17">烏丸、劉虎搆為變逆，<lb/></seg>
<seg xml:id="CH2b1629_CHANT_002-28a.18">西招白部，<lb/></seg>
<seg xml:id="CH2b1629_CHANT_002-28a.19">遣使致任，<lb/></seg>
<seg xml:id="CH2b1629_CHANT_002-28a.20">稱臣于淵。<lb/></seg>
<seg xml:id="CH2b1629_CHANT_002-28a.21">殘州困弱，<lb/></seg>
<seg xml:id="CH2b1629_CHANT_002-28a.22">內外受敵，<lb/></seg>
<seg xml:id="CH2b1629_CHANT_002-28a.23">輒背聰而討虎，<lb/></seg>
<seg xml:id="CH2b1629_CHANT_002-28a.24">自四月八日攻圍。<lb/></seg>
</p>
<p>
<seg xml:id="CH2b1629_CHANT_002-29a.1"><pb xml:id="CH2b1629_CHANT_002-29a" ed="CHANT" n="002-29a"/><lb/></seg>
<seg xml:id="CH2b1629_CHANT_002-29a.2">與兄弟書<lb/></seg>
</p>
<p>
<seg xml:id="CH2b1629_CHANT_002-29a.3">《與兄弟書》</seg>
</p>
<p>
<seg xml:id="CH2b1629_CHANT_002-29a.4">單于但欲得碧，<lb/></seg>
<seg xml:id="CH2b1629_CHANT_002-29a.5">汝不可不檢送之。<lb/></seg>
</p>
<p>
<seg xml:id="CH2b1629_CHANT_002-29a.6">○《御覽》八百九。<lb/></seg>
</p>
<p>
<seg xml:id="CH2b1629_CHANT_002-30a.1"><pb xml:id="CH2b1629_CHANT_002-30a" ed="CHANT" n="002-30a"/><lb/></seg>
<seg xml:id="CH2b1629_CHANT_002-30a.2">與兄子南兗州刺史演書<lb/></seg>
</p>
<p>
<seg xml:id="CH2b1629_CHANT_002-30a.3">《與兄子南兗州刺史演書》</seg>
</p>
<p>
<seg xml:id="CH2b1629_CHANT_002-30a.4">前得安州乾茶二斤，<lb/></seg>
<seg xml:id="CH2b1629_CHANT_002-30a.5">薑一斤，<lb/></seg>
<seg xml:id="CH2b1629_CHANT_002-30a.6">桂一斤，<lb/></seg>
<seg xml:id="CH2b1629_CHANT_002-30a.7">皆所須也。<lb/></seg>
<seg xml:id="CH2b1629_CHANT_002-30a.8">吾體中煩悶，<lb/></seg>
<seg xml:id="CH2b1629_CHANT_002-30a.9">恆假真茶，<lb/></seg>
<seg xml:id="CH2b1629_CHANT_002-30a.10">汝可信信致之。<lb/></seg>
</p>
<p>
<seg xml:id="CH2b1629_CHANT_002-31a.1"><pb xml:id="CH2b1629_CHANT_002-31a" ed="CHANT" n="002-31a"/><lb/></seg>
<seg xml:id="CH2b1629_CHANT_002-31a.2">○《御覽》八百六十七。<lb/></seg>
<seg xml:id="CH2b1629_CHANT_002-31a.3">又《北堂書鈔》一百四十四引末三句：<lb/></seg>
<seg xml:id="CH2b1629_CHANT_002-31a.4">吾患體中煩悶，<lb/></seg>
<seg xml:id="CH2b1629_CHANT_002-31a.5">常仰真茶，<lb/></seg>
<seg xml:id="CH2b1629_CHANT_002-31a.6">汝可信致之也。<lb/></seg>
</p>
<p>
<seg xml:id="CH2b1629_CHANT_002-31a.7">《與石勒書》</seg>
</p>
<p>
<seg xml:id="CH2b1629_CHANT_002-31a.8">將軍誕稟雄姿，<lb/></seg>
<seg xml:id="CH2b1629_CHANT_002-31a.9">勇略自然，<lb/></seg>
<seg xml:id="CH2b1629_CHANT_002-31a.10">大呼于紛擾之中，<lb/></seg>
<seg xml:id="CH2b1629_CHANT_002-31a.11">奮臂于駭亂之際。<lb/></seg>
<seg xml:id="CH2b1629_CHANT_002-31a.12">發迹河朔，<lb/></seg>
<seg xml:id="CH2b1629_CHANT_002-31a.13">席捲兗豫，<lb/></seg>
<seg xml:id="CH2b1629_CHANT_002-31a.14">飲馬江淮，<lb/></seg>
<seg xml:id="CH2b1629_CHANT_002-31a.15">折衝漢沔，<lb/></seg>
<seg xml:id="CH2b1629_CHANT_002-31a.16">雖自古名將，<lb/></seg>
<seg xml:id="CH2b1629_CHANT_002-31a.17">未足為諭。<lb/></seg>
<seg xml:id="CH2b1629_CHANT_002-31a.18">所以攻城而不有其民，<lb/></seg>
<seg xml:id="CH2b1629_CHANT_002-31a.19">略地而不有其土，<lb/></seg>
<seg xml:id="CH2b1629_CHANT_002-31a.20">聚徒百萬，<lb/></seg>
<seg xml:id="CH2b1629_CHANT_002-31a.21">而莫為己用，<lb/></seg>
<seg xml:id="CH2b1629_CHANT_002-31a.22">翕爾雲合，<lb/></seg>
<seg xml:id="CH2b1629_CHANT_002-31a.23">忽復星散，<lb/></seg>
<seg xml:id="CH2b1629_CHANT_002-31a.24">周流天下，<lb/></seg>
<seg xml:id="CH2b1629_CHANT_002-31a.25">而無容足之地，<lb/></seg>
<seg xml:id="CH2b1629_CHANT_002-31a.26">百戰百勝，<lb/></seg>
<seg xml:id="CH2b1629_CHANT_002-31a.27">而無尺寸之功，<lb/></seg>
<seg xml:id="CH2b1629_CHANT_002-31a.28">將軍豈知其然乎？<lb/></seg>
<seg xml:id="CH2b1629_CHANT_002-31a.29">存亡決在得主，<lb/></seg>
<seg xml:id="CH2b1629_CHANT_002-31a.30">成敗要在所附；<lb/></seg>
<seg xml:id="CH2b1629_CHANT_002-31a.31">得主則為義兵，<lb/></seg>
<seg xml:id="CH2b1629_CHANT_002-31a.32">附逆則為賊眾。<lb/></seg>
<seg xml:id="CH2b1629_CHANT_002-31a.33">義兵雖敗，<lb/></seg>
<seg xml:id="CH2b1629_CHANT_002-31a.34">而功業必成；<lb/></seg>
<seg xml:id="CH2b1629_CHANT_002-31a.35">賊眾雖剋，<lb/></seg>
<seg xml:id="CH2b1629_CHANT_002-31a.36">而終必殄滅者也。<lb/></seg>
<seg xml:id="CH2b1629_CHANT_002-31a.37">昔赤眉盛于東海，<lb/></seg>
<seg xml:id="CH2b1629_CHANT_002-31a.38">黃巾連帶三州，<lb/></seg>
<seg xml:id="CH2b1629_CHANT_002-31a.39">張昌、李辰僭逆荊豫，<lb/></seg>
<seg xml:id="CH2b1629_CHANT_002-31a.40">或擁眾百萬，<lb/></seg>
<seg xml:id="CH2b1629_CHANT_002-31a.41">橫逸宇宙，<lb/></seg>
<seg xml:id="CH2b1629_CHANT_002-31a.42">所以一旦敗亡，<lb/></seg>
<seg xml:id="CH2b1629_CHANT_002-31a.43">正以兵出無名，<lb/></seg>
<seg xml:id="CH2b1629_CHANT_002-31a.44">聚而為亂。<lb/></seg>
<seg xml:id="CH2b1629_CHANT_002-31a.45">劉聰父子，<lb/></seg>
<seg xml:id="CH2b1629_CHANT_002-31a.46">戎狄凡才，<lb/></seg>
<seg xml:id="CH2b1629_CHANT_002-31a.47">乘釁肆毒，<lb/></seg>
<seg xml:id="CH2b1629_CHANT_002-31a.48">寇虐人神，<lb/></seg>
<seg xml:id="CH2b1629_CHANT_002-31a.49">殺父害弟，<lb/></seg>
<seg xml:id="CH2b1629_CHANT_002-31a.50">偷竊位號，<lb/></seg>
<seg xml:id="CH2b1629_CHANT_002-31a.51">自古及今，<lb/></seg>
<seg xml:id="CH2b1629_CHANT_002-31a.52">豈有聰比，<lb/></seg>
<seg xml:id="CH2b1629_CHANT_002-31a.53">而可以正天下者乎？<lb/></seg>
<seg xml:id="CH2b1629_CHANT_002-31a.54">見將軍明鑒灼然，<lb/></seg>
<seg xml:id="CH2b1629_CHANT_002-31a.55">所宜懸了者也。<lb/></seg>
<seg xml:id="CH2b1629_CHANT_002-31a.56">況附聰之獘，<lb/></seg>
<seg xml:id="CH2b1629_CHANT_002-31a.57">漸以彰著，<lb/></seg>
<seg xml:id="CH2b1629_CHANT_002-31a.58">資財不為己用，<lb/></seg>
<seg xml:id="CH2b1629_CHANT_002-31a.59">名位不可得守，<lb/></seg>
<seg xml:id="CH2b1629_CHANT_002-31a.60">有若晨霜秋露，<lb/></seg>
<seg xml:id="CH2b1629_CHANT_002-31a.61">雰霧之氣，<lb/></seg>
<seg xml:id="CH2b1629_CHANT_002-31a.62">雖朝凝而夕消，<lb/></seg>
<seg xml:id="CH2b1629_CHANT_002-31a.63">暫見而尋沒也。<lb/></seg>
<seg xml:id="CH2b1629_CHANT_002-31a.64">今將軍附賊，<lb/></seg>
<seg xml:id="CH2b1629_CHANT_002-31a.65">而望為民主，<lb/></seg>
<seg xml:id="CH2b1629_CHANT_002-31a.66">不亦難乎！<lb/></seg>
<seg xml:id="CH2b1629_CHANT_002-31a.67">將軍以天挺之質，<lb/></seg>
<seg xml:id="CH2b1629_CHANT_002-31a.68">威振宇內，<lb/></seg>
<seg xml:id="CH2b1629_CHANT_002-31a.69">擇有德而推崇，<lb/></seg>
<seg xml:id="CH2b1629_CHANT_002-31a.70">隨時望而歸之，<lb/></seg>
<seg xml:id="CH2b1629_CHANT_002-31a.71">勳義堂堂，<lb/></seg>
<seg xml:id="CH2b1629_CHANT_002-31a.72">長享遐貴。<lb/></seg>
<seg xml:id="CH2b1629_CHANT_002-31a.73">背聰則禍除，<lb/></seg>
<seg xml:id="CH2b1629_CHANT_002-31a.74">向主則福至。<lb/></seg>
<seg xml:id="CH2b1629_CHANT_002-31a.75">採納往誨，<lb/></seg>
<seg xml:id="CH2b1629_CHANT_002-31a.76">翻然改圖，<lb/></seg>
<seg xml:id="CH2b1629_CHANT_002-31a.77">天下不足定，<lb/></seg>
<seg xml:id="CH2b1629_CHANT_002-31a.78">螘寇不足埽。<lb/></seg>
<seg xml:id="CH2b1629_CHANT_002-31a.79">成敗之數，<lb/></seg>
<seg xml:id="CH2b1629_CHANT_002-31a.80">有似呼吸，<lb/></seg>
<seg xml:id="CH2b1629_CHANT_002-31a.81">吹之則寒，<lb/></seg>
<seg xml:id="CH2b1629_CHANT_002-31a.82">噓之則溫。<lb/></seg>
<seg xml:id="CH2b1629_CHANT_002-31a.83">今相授侍中、持節、車騎大將軍、領護匈奴中郎將、襄城郡公，<lb/></seg>
<seg xml:id="CH2b1629_CHANT_002-31a.84">總內外之任，<lb/></seg>
<seg xml:id="CH2b1629_CHANT_002-31a.85">兼華戎之號，<lb/></seg>
<seg xml:id="CH2b1629_CHANT_002-31a.86">顯封大郡，<lb/></seg>
<seg xml:id="CH2b1629_CHANT_002-31a.87">以表殊能，<lb/></seg>
<seg xml:id="CH2b1629_CHANT_002-31a.88">將軍其受之，<lb/></seg>
<seg xml:id="CH2b1629_CHANT_002-31a.89">副遠近之望也。<lb/></seg>
<seg xml:id="CH2b1629_CHANT_002-31a.90">自古以來誠無戎人而為帝王者，<lb/></seg>
<seg xml:id="CH2b1629_CHANT_002-31a.91">至于名臣建功業者，<lb/></seg>
<seg xml:id="CH2b1629_CHANT_002-31a.92">則有之矣。<lb/></seg>
<seg xml:id="CH2b1629_CHANT_002-31a.93">今之遲想，<lb/></seg>
<seg xml:id="CH2b1629_CHANT_002-31a.94">蓋以天下大亂，<lb/></seg>
<seg xml:id="CH2b1629_CHANT_002-31a.95">當須雄才。<lb/></seg>
<seg xml:id="CH2b1629_CHANT_002-31a.96">遙聞將軍攻城野戰，<lb/></seg>
<seg xml:id="CH2b1629_CHANT_002-31a.97">合于機神，<lb/></seg>
<seg xml:id="CH2b1629_CHANT_002-31a.98">雖不視兵書，<lb/></seg>
<seg xml:id="CH2b1629_CHANT_002-31a.99">闇與孫吳同契，<lb/></seg>
<seg xml:id="CH2b1629_CHANT_002-31a.100">所謂生而知之者上，<lb/></seg>
<seg xml:id="CH2b1629_CHANT_002-31a.101">學而知之者次。<lb/></seg>
<seg xml:id="CH2b1629_CHANT_002-31a.102">但得精騎五千，<lb/></seg>
<seg xml:id="CH2b1629_CHANT_002-31a.103">以將軍之才，<lb/></seg>
<seg xml:id="CH2b1629_CHANT_002-31a.104">何向不摧。<lb/></seg>
<seg xml:id="CH2b1629_CHANT_002-31a.105">至心實事，<lb/></seg>
<seg xml:id="CH2b1629_CHANT_002-31a.106">皆張儒所具。<lb/></seg>
</p>
<p>
<seg xml:id="CH2b1629_CHANT_002-32a.1"><pb xml:id="CH2b1629_CHANT_002-32a" ed="CHANT" n="002-32a"/><lb/></seg>
<seg xml:id="CH2b1629_CHANT_002-32a.2">○《晉書‧載紀‧石勒傳》。<lb/></seg>
<seg xml:id="CH2b1629_CHANT_002-32a.3">《藝文類聚》二十四。<lb/></seg>
<seg xml:id="CH2b1629_CHANT_002-32a.4">又見《十六國春秋》十一。<lb/></seg>
</p>
<p>
<seg xml:id="CH2b1629_CHANT_002-32a.5">荅盧諶書<lb/></seg>
</p>
<p>
<seg xml:id="CH2b1629_CHANT_002-32a.6">《書》</seg>
</p>
<p>
<seg xml:id="CH2b1629_CHANT_002-32a.7">膽識堅定，<lb/></seg>
<seg xml:id="CH2b1629_CHANT_002-32a.8">臨難無苟免之意。<lb/></seg>
</p>
<p>
<seg xml:id="CH2b1629_CHANT_002-33a.1"><pb xml:id="CH2b1629_CHANT_002-33a" ed="CHANT" n="002-33a"/><lb/></seg>
<seg xml:id="CH2b1629_CHANT_002-33a.2">《移檄州郡》</seg>
</p>
<p>
<seg xml:id="CH2b1629_CHANT_002-33a.3">已與代公方謀討勒，<lb/></seg>
<seg xml:id="CH2b1629_CHANT_002-33a.4">勒走伏無地，<lb/></seg>
<seg xml:id="CH2b1629_CHANT_002-33a.5">求拔幽都，<lb/></seg>
<seg xml:id="CH2b1629_CHANT_002-33a.6">效善將來，<lb/></seg>
<seg xml:id="CH2b1629_CHANT_002-33a.7">今當便遣六脩南襲平陽，<lb/></seg>
<seg xml:id="CH2b1629_CHANT_002-33a.8">除僭偽之逆類，<lb/></seg>
<seg xml:id="CH2b1629_CHANT_002-33a.9">降知死之逋羯，<lb/></seg>
<seg xml:id="CH2b1629_CHANT_002-33a.10">順天副民，<lb/></seg>
<seg xml:id="CH2b1629_CHANT_002-33a.11">翼戴皇家，<lb/></seg>
<seg xml:id="CH2b1629_CHANT_002-33a.12">斯乃曩年積誠靈祐之所致也。<lb/></seg>
<seg xml:id="CH2b1629_CHANT_002-33a.13">其聽所請，<lb/></seg>
<seg xml:id="CH2b1629_CHANT_002-33a.14">受任通和。<lb/></seg>
</p>
<p>
<seg xml:id="CH2b1629_CHANT_002-34a.1"><pb xml:id="CH2b1629_CHANT_002-34a" ed="CHANT" n="002-34a"/><lb/></seg>
<seg xml:id="CH2b1629_CHANT_002-34a.2">○《十六國春秋》十二。<lb/></seg>
</p>
<p>
<seg xml:id="CH2b1629_CHANT_002-34a.3">勒知命思愆，<lb/></seg>
<seg xml:id="CH2b1629_CHANT_002-34a.4">收累年之咎，<lb/></seg>
<seg xml:id="CH2b1629_CHANT_002-34a.5">求拔幽都，<lb/></seg>
<seg xml:id="CH2b1629_CHANT_002-34a.6">效善將來，<lb/></seg>
<seg xml:id="CH2b1629_CHANT_002-34a.7">令聽所請，<lb/></seg>
<seg xml:id="CH2b1629_CHANT_002-34a.8">受任通和。<lb/></seg>
</p>
<p>
<seg xml:id="CH2b1629_CHANT_002-35a.1"><pb xml:id="CH2b1629_CHANT_002-35a" ed="CHANT" n="002-35a"/><lb/></seg>
<seg xml:id="CH2b1629_CHANT_002-35a.2">《散騎常侍劉府君誄》</seg>
</p>
<p>
<seg xml:id="CH2b1629_CHANT_002-35a.3">爰自上葉，<lb/></seg>
<seg xml:id="CH2b1629_CHANT_002-35a.4">帝堯之胤。<lb/></seg>
<seg xml:id="CH2b1629_CHANT_002-35a.5">堂堂漢祖，<lb/></seg>
<seg xml:id="CH2b1629_CHANT_002-35a.6">豁豁高韻。<lb/></seg>
<seg xml:id="CH2b1629_CHANT_002-35a.7">茂載孝景，<lb/></seg>
<seg xml:id="CH2b1629_CHANT_002-35a.8">克紹前訓。<lb/></seg>
<seg xml:id="CH2b1629_CHANT_002-35a.9">穆矣靖王，<lb/></seg>
<seg xml:id="CH2b1629_CHANT_002-35a.10">開國作鎮。<lb/></seg>
<seg xml:id="CH2b1629_CHANT_002-35a.11">惟祖惟父，<lb/></seg>
<seg xml:id="CH2b1629_CHANT_002-35a.12">乃光有晉。<lb/></seg>
<seg xml:id="CH2b1629_CHANT_002-35a.13">積行累仁，<lb/></seg>
<seg xml:id="CH2b1629_CHANT_002-35a.14">世篤忠順。<lb/></seg>
<seg xml:id="CH2b1629_CHANT_002-35a.15">是用感和，<lb/></seg>
<seg xml:id="CH2b1629_CHANT_002-35a.16">誕育奇儁。<lb/></seg>
<seg xml:id="CH2b1629_CHANT_002-35a.17">淑質英挺，<lb/></seg>
<seg xml:id="CH2b1629_CHANT_002-35a.18">金聲玉振。<lb/></seg>
<seg xml:id="CH2b1629_CHANT_002-35a.19">嗟乎君侯，<lb/></seg>
<seg xml:id="CH2b1629_CHANT_002-35a.20">仍寢斯疾。<lb/></seg>
<seg xml:id="CH2b1629_CHANT_002-35a.21">命不可延，<lb/></seg>
<seg xml:id="CH2b1629_CHANT_002-35a.22">中年殞卒。<lb/></seg>
<seg xml:id="CH2b1629_CHANT_002-35a.23">衝飆摧華，<lb/></seg>
<seg xml:id="CH2b1629_CHANT_002-35a.24">閬風彫實。<lb/></seg>
<seg xml:id="CH2b1629_CHANT_002-35a.25">如可贖兮，<lb/></seg>
<seg xml:id="CH2b1629_CHANT_002-35a.26">人百其質。<lb/></seg>
<seg xml:id="CH2b1629_CHANT_002-35a.27">存若燭龍銜曜，<lb/></seg>
<seg xml:id="CH2b1629_CHANT_002-35a.28">沒若庭燎俱滅。<lb/></seg>
<seg xml:id="CH2b1629_CHANT_002-35a.29">搢紳頹範于高模，<lb/></seg>
<seg xml:id="CH2b1629_CHANT_002-35a.30">邦國彌悴于隕哲。<lb/></seg>
</p>
<p>
<seg xml:id="CH2b1629_CHANT_002-36a.1"><pb xml:id="CH2b1629_CHANT_002-36a" ed="CHANT" n="002-36a"/><lb/></seg>
<seg xml:id="CH2b1629_CHANT_002-36a.2">○《藝文類聚》四十八。<lb/></seg>
</p>
<p>
<seg xml:id="CH2b1629_CHANT_002-36a.3">《與段匹磾盟文》</seg>
</p>
<p>
<seg xml:id="CH2b1629_CHANT_002-36a.4">天不靜晉，<lb/></seg>
<seg xml:id="CH2b1629_CHANT_002-36a.5">難集上邦。<lb/></seg>
<seg xml:id="CH2b1629_CHANT_002-36a.6">四方豪傑，<lb/></seg>
<seg xml:id="CH2b1629_CHANT_002-36a.7">是焉扇動。<lb/></seg>
<seg xml:id="CH2b1629_CHANT_002-36a.8">乃憑陵于諸夏，<lb/></seg>
<seg xml:id="CH2b1629_CHANT_002-36a.9">俾天子播越震蕩，<lb/></seg>
<seg xml:id="CH2b1629_CHANT_002-36a.10">罔有攸底。<lb/></seg>
<seg xml:id="CH2b1629_CHANT_002-36a.11">二虜交侵，<lb/></seg>
<seg xml:id="CH2b1629_CHANT_002-36a.12">區夏將泯。<lb/></seg>
<seg xml:id="CH2b1629_CHANT_002-36a.13">神人乏主，<lb/></seg>
<seg xml:id="CH2b1629_CHANT_002-36a.14">蒼生無歸。<lb/></seg>
<seg xml:id="CH2b1629_CHANT_002-36a.15">百罹備臻，<lb/></seg>
<seg xml:id="CH2b1629_CHANT_002-36a.16">死喪相枕。<lb/></seg>
<seg xml:id="CH2b1629_CHANT_002-36a.17">肌膚潤于鋒鏑，<lb/></seg>
<seg xml:id="CH2b1629_CHANT_002-36a.18">骸骨曝于草莽。<lb/></seg>
<seg xml:id="CH2b1629_CHANT_002-36a.19">千里無煙火之廬，<lb/></seg>
<seg xml:id="CH2b1629_CHANT_002-36a.20">列城有兵曠之邑。<lb/></seg>
<seg xml:id="CH2b1629_CHANT_002-36a.21">茲所以痛心疾首，<lb/></seg>
<seg xml:id="CH2b1629_CHANT_002-36a.22">仰訴皇穹者也。<lb/></seg>
<seg xml:id="CH2b1629_CHANT_002-36a.23">臣琨蒙國寵靈，<lb/></seg>
<seg xml:id="CH2b1629_CHANT_002-36a.24">叨竊台岳。<lb/></seg>
<seg xml:id="CH2b1629_CHANT_002-36a.25">臣磾世效忠節，<lb/></seg>
<seg xml:id="CH2b1629_CHANT_002-36a.26">忝荷公輔。<lb/></seg>
<seg xml:id="CH2b1629_CHANT_002-36a.27">大懼醜類，<lb/></seg>
<seg xml:id="CH2b1629_CHANT_002-36a.28">猾夏王旅。<lb/></seg>
<seg xml:id="CH2b1629_CHANT_002-36a.29">殞首喪元，<lb/></seg>
<seg xml:id="CH2b1629_CHANT_002-36a.30">盡其臣禮。<lb/></seg>
<seg xml:id="CH2b1629_CHANT_002-36a.31">古先哲王，<lb/></seg>
<seg xml:id="CH2b1629_CHANT_002-36a.32">貽厥後訓。<lb/></seg>
<seg xml:id="CH2b1629_CHANT_002-36a.33">所以翼戴天子，<lb/></seg>
<seg xml:id="CH2b1629_CHANT_002-36a.34">敦序同好者，<lb/></seg>
<seg xml:id="CH2b1629_CHANT_002-36a.35">莫不臨之以神明，<lb/></seg>
<seg xml:id="CH2b1629_CHANT_002-36a.36">結之以盟誓。<lb/></seg>
<seg xml:id="CH2b1629_CHANT_002-36a.37">故齊桓會于邵陵，<lb/></seg>
<seg xml:id="CH2b1629_CHANT_002-36a.38">而群后加恭；<lb/></seg>
<seg xml:id="CH2b1629_CHANT_002-36a.39">晉文盟于踐土，<lb/></seg>
<seg xml:id="CH2b1629_CHANT_002-36a.40">而諸侯茲順。<lb/></seg>
<seg xml:id="CH2b1629_CHANT_002-36a.41">加臣等介在遐鄙，<lb/></seg>
<seg xml:id="CH2b1629_CHANT_002-36a.42">而與主相去迥遼，<lb/></seg>
<seg xml:id="CH2b1629_CHANT_002-36a.43">是以敢干先典，<lb/></seg>
<seg xml:id="CH2b1629_CHANT_002-36a.44">刑牲歃血。<lb/></seg>
<seg xml:id="CH2b1629_CHANT_002-36a.45">自今日既盟之後，<lb/></seg>
<seg xml:id="CH2b1629_CHANT_002-36a.46">皆盡忠竭節，<lb/></seg>
<seg xml:id="CH2b1629_CHANT_002-36a.47">以翦夷二寇。<lb/></seg>
<seg xml:id="CH2b1629_CHANT_002-36a.48">有加難于琨，<lb/></seg>
<seg xml:id="CH2b1629_CHANT_002-36a.49">磾必救，<lb/></seg>
<seg xml:id="CH2b1629_CHANT_002-36a.50">加難于磾，<lb/></seg>
<seg xml:id="CH2b1629_CHANT_002-36a.51">琨亦如之。<lb/></seg>
<seg xml:id="CH2b1629_CHANT_002-36a.52">繾綣齊契，<lb/></seg>
<seg xml:id="CH2b1629_CHANT_002-36a.53">披布胸懷，<lb/></seg>
<seg xml:id="CH2b1629_CHANT_002-36a.54">書功金石，<lb/></seg>
<seg xml:id="CH2b1629_CHANT_002-36a.55">藏于王府。<lb/></seg>
<seg xml:id="CH2b1629_CHANT_002-36a.56">有渝此盟，<lb/></seg>
<seg xml:id="CH2b1629_CHANT_002-36a.57">亡其宗族，<lb/></seg>
<seg xml:id="CH2b1629_CHANT_002-36a.58">俾墜軍旅，<lb/></seg>
<seg xml:id="CH2b1629_CHANT_002-36a.59">無其遺育。<lb/></seg>
</p>
<p>
<seg xml:id="CH2b1629_CHANT_002-37a.1"><pb xml:id="CH2b1629_CHANT_002-37a" ed="CHANT" n="002-37a"/><lb/></seg>
<seg xml:id="CH2b1629_CHANT_002-37a.2">○《藝文類聚》三十三。<lb/></seg>
</p>
</div>
<div><head>附錄</head>
<p>
<seg xml:id="CH2b1629_CHANT_003-1a.1"><pb xml:id="CH2b1629_CHANT_003-1a" ed="CHANT" n="003-1a"/><lb/></seg>
<seg xml:id="CH2b1629_CHANT_003-1a.2">扶風歌<lb/></seg>
<seg xml:id="CH2b1629_CHANT_003-1a.3">豔歌行<lb/></seg>
</p>
<p>
<seg xml:id="CH2b1629_CHANT_003-1a.4">《扶風歌豔歌行》</seg>
</p>
<p>
<seg xml:id="CH2b1629_CHANT_003-1a.5">南山石嵬嵬，<lb/></seg>
<seg xml:id="CH2b1629_CHANT_003-1a.6">松柏何離離。<lb/></seg>
<seg xml:id="CH2b1629_CHANT_003-1a.7">上枝拂青雲，<lb/></seg>
<seg xml:id="CH2b1629_CHANT_003-1a.8">中心十數圍。<lb/></seg>
<seg xml:id="CH2b1629_CHANT_003-1a.9">洛陽發中梁，<lb/></seg>
<seg xml:id="CH2b1629_CHANT_003-1a.10">松樹竊自悲。<lb/></seg>
<seg xml:id="CH2b1629_CHANT_003-1a.11">斧鋸截是松，<lb/></seg>
<seg xml:id="CH2b1629_CHANT_003-1a.12">松樹東西摧。<lb/></seg>
<seg xml:id="CH2b1629_CHANT_003-1a.13">特作四輪車，<lb/></seg>
<seg xml:id="CH2b1629_CHANT_003-1a.14">載至洛陽宮。<lb/></seg>
<seg xml:id="CH2b1629_CHANT_003-1a.15">觀者莫不歎，<lb/></seg>
<seg xml:id="CH2b1629_CHANT_003-1a.16">問是何山材。<lb/></seg>
<seg xml:id="CH2b1629_CHANT_003-1a.17">誰能刻鏤此，<lb/></seg>
<seg xml:id="CH2b1629_CHANT_003-1a.18">公輸與魯班。<lb/></seg>
<seg xml:id="CH2b1629_CHANT_003-1a.19">被之用丹漆，<lb/></seg>
<seg xml:id="CH2b1629_CHANT_003-1a.20">薰用蘇合香。<lb/></seg>
<seg xml:id="CH2b1629_CHANT_003-1a.21">本自南山松，<lb/></seg>
<seg xml:id="CH2b1629_CHANT_003-1a.22">今為宮殿梁。<lb/></seg>
</p>
<p>
<seg xml:id="CH2b1629_CHANT_003-2a.1"><pb xml:id="CH2b1629_CHANT_003-2a" ed="CHANT" n="003-2a"/><lb/></seg>
<seg xml:id="CH2b1629_CHANT_003-2a.2">○《類聚》八十八作《古豔歌》。<lb/></seg>
<seg xml:id="CH2b1629_CHANT_003-2a.3">《樂府詩集》三十九作《豔歌行》，<lb/></seg>
<seg xml:id="CH2b1629_CHANT_003-2a.4">不署作者。<lb/></seg>
<seg xml:id="CH2b1629_CHANT_003-2a.5">《廣文選》十二作《豔歌行》。<lb/></seg>
<seg xml:id="CH2b1629_CHANT_003-2a.6">《詩紀》六。<lb/></seg>
<seg xml:id="CH2b1629_CHANT_003-2a.7">又《御覽》九百五十三作《扶風歌》，<lb/></seg>
<seg xml:id="CH2b1629_CHANT_003-2a.8">引摧、圍二韻，<lb/></seg>
<seg xml:id="CH2b1629_CHANT_003-2a.9">九百五十四引摧、圍、悲、班、香、梁六韻。<lb/></seg>
<seg xml:id="CH2b1629_CHANT_003-2a.10">《事類賦‧柏賦》注引摧、圍、悲、般、香、梁六韻。<lb/></seg>
</p>
<p>
<seg xml:id="CH2b1629_CHANT_003-3a.1"><pb xml:id="CH2b1629_CHANT_003-3a" ed="CHANT" n="003-3a"/><lb/></seg>
<seg xml:id="CH2b1629_CHANT_003-3a.2">與叚匹磾書<lb/></seg>
</p>
<p>
<seg xml:id="CH2b1629_CHANT_003-3a.3">《與叚匹磾書》</seg>
</p>
<p>
<seg xml:id="CH2b1629_CHANT_003-3a.4">與公同盟，<lb/></seg>
<seg xml:id="CH2b1629_CHANT_003-3a.5">志獎王室，<lb/></seg>
<seg xml:id="CH2b1629_CHANT_003-3a.6">仰憑威力，<lb/></seg>
<seg xml:id="CH2b1629_CHANT_003-3a.7">庶雪國家之恥。<lb/></seg>
<seg xml:id="CH2b1629_CHANT_003-3a.8">若兒書密達，<lb/></seg>
<seg xml:id="CH2b1629_CHANT_003-3a.9">亦終不以一子之故負公忘義也。<lb/></seg>
</p>
<p>
<seg xml:id="CH2b1629_CHANT_003-4a.1"><pb xml:id="CH2b1629_CHANT_003-4a" ed="CHANT" n="003-4a"/><lb/></seg>
<seg xml:id="CH2b1629_CHANT_003-4a.2">○《晉書》頁1686。<lb/></seg>
</p>
</div>
</body>
</text>
</TEI>
