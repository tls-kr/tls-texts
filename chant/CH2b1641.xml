<TEI xmlns="http://www.tei-c.org/ns/1.0" xml:id="CH2b1641">
<teiHeader>
<fileDesc>
<titleStmt>
<title>阮瑀集二卷</title>
</titleStmt>
<editionStmt><edition><idno type="kanripo">CH2b1641</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1641_CHANT_001-1a.1"><pb xml:id="CH2b1641_CHANT_001-1a" ed="CHANT" n="001-1a"/><lb/></seg>
<seg xml:id="CH2b1641_CHANT_001-1a.2">駕出北郭門行<lb/></seg>
</p>
<p>
<seg xml:id="CH2b1641_CHANT_001-1a.3">《駕出北郭門行》</seg>
</p>
<p>
<seg xml:id="CH2b1641_CHANT_001-1a.4">駕出北郭門，<lb/></seg>
<seg xml:id="CH2b1641_CHANT_001-1a.5">馬樊不肯馳。<lb/></seg>
<seg xml:id="CH2b1641_CHANT_001-1a.6">下車步踟躕，<lb/></seg>
<seg xml:id="CH2b1641_CHANT_001-1a.7">仰折枯楊枝。<lb/></seg>
<seg xml:id="CH2b1641_CHANT_001-1a.8">顧聞丘林中，<lb/></seg>
<seg xml:id="CH2b1641_CHANT_001-1a.9">噭噭有悲啼。<lb/></seg>
<seg xml:id="CH2b1641_CHANT_001-1a.10">借問啼者出：<lb/></seg>
<seg xml:id="CH2b1641_CHANT_001-1a.11">「何為乃如斯？」<lb/></seg>
<seg xml:id="CH2b1641_CHANT_001-1a.12">「親母舍我歿，<lb/></seg>
<seg xml:id="CH2b1641_CHANT_001-1a.13">後母憎孤兒。<lb/></seg>
<seg xml:id="CH2b1641_CHANT_001-1a.14">饑寒無衣食，<lb/></seg>
<seg xml:id="CH2b1641_CHANT_001-1a.15">舉動鞭捶施。<lb/></seg>
<seg xml:id="CH2b1641_CHANT_001-1a.16">骨消肌肉盡，<lb/></seg>
<seg xml:id="CH2b1641_CHANT_001-1a.17">體若枯樹皮。<lb/></seg>
<seg xml:id="CH2b1641_CHANT_001-1a.18">藏我空室中，<lb/></seg>
<seg xml:id="CH2b1641_CHANT_001-1a.19">父還不能知。<lb/></seg>
<seg xml:id="CH2b1641_CHANT_001-1a.20">上冢察故處，<lb/></seg>
<seg xml:id="CH2b1641_CHANT_001-1a.21">存亡永別離。<lb/></seg>
<seg xml:id="CH2b1641_CHANT_001-1a.22">親母何可見，<lb/></seg>
<seg xml:id="CH2b1641_CHANT_001-1a.23">淚下聲正嘶。<lb/></seg>
<seg xml:id="CH2b1641_CHANT_001-1a.24">棄我於此間，<lb/></seg>
<seg xml:id="CH2b1641_CHANT_001-1a.25">窮厄豈有貲。」<lb/></seg>
<seg xml:id="CH2b1641_CHANT_001-1a.26">傳言後代人，<lb/></seg>
<seg xml:id="CH2b1641_CHANT_001-1a.27">以此為明規。<lb/></seg>
</p>
<p>
<seg xml:id="CH2b1641_CHANT_001-2a.1"><pb xml:id="CH2b1641_CHANT_001-2a" ed="CHANT" n="001-2a"/><lb/></seg>
<seg xml:id="CH2b1641_CHANT_001-2a.2">○《樂府詩集》六十一。<lb/></seg>
<seg xml:id="CH2b1641_CHANT_001-2a.3">《初學記》二十八作《樂府詩》。<lb/></seg>
<seg xml:id="CH2b1641_CHANT_001-2a.4">《詩紀》十七。<lb/></seg>
</p>
<p>
<seg xml:id="CH2b1641_CHANT_001-2a.5">琴歌<lb/></seg>
</p>
<p>
<seg xml:id="CH2b1641_CHANT_001-2a.6">《琴歌》</seg>
</p>
<p>
<seg xml:id="CH2b1641_CHANT_001-2a.7">奕奕天門開，<lb/></seg>
<seg xml:id="CH2b1641_CHANT_001-2a.8">大魏應期運。<lb/></seg>
<seg xml:id="CH2b1641_CHANT_001-2a.9">青蓋巡九州，<lb/></seg>
<seg xml:id="CH2b1641_CHANT_001-2a.10">在東西人怨。<lb/></seg>
<seg xml:id="CH2b1641_CHANT_001-2a.11">士為知己死，<lb/></seg>
<seg xml:id="CH2b1641_CHANT_001-2a.12">女為悅者玩。<lb/></seg>
<seg xml:id="CH2b1641_CHANT_001-2a.13">恩義苟潛暢，<lb/></seg>
<seg xml:id="CH2b1641_CHANT_001-2a.14">他人焉能亂。<lb/></seg>
</p>
<p>
<seg xml:id="CH2b1641_CHANT_001-3a.1"><pb xml:id="CH2b1641_CHANT_001-3a" ed="CHANT" n="001-3a"/><lb/></seg>
<seg xml:id="CH2b1641_CHANT_001-3a.2">○《三國志》王粲傳注。<lb/></seg>
<seg xml:id="CH2b1641_CHANT_001-3a.3">《文選》六十齊竟陵文宣王行狀注。<lb/></seg>
<seg xml:id="CH2b1641_CHANT_001-3a.4">《御覽》五百七十二。<lb/></seg>
<seg xml:id="CH2b1641_CHANT_001-3a.5">《樂府詩集》六十。<lb/></seg>
<seg xml:id="CH2b1641_CHANT_001-3a.6">《詩紀》十七。<lb/></seg>
<seg xml:id="CH2b1641_CHANT_001-3a.7">又吳棫《韻補》四引運、怨二韻及怨、玩二韻。<lb/></seg>
</p>
<p>
<seg xml:id="CH2b1641_CHANT_001-3a.8">《詠史詩二首》</seg>
</p>
<p>
<seg xml:id="CH2b1641_CHANT_001-3a.9">誤哉秦穆公，<lb/></seg>
<seg xml:id="CH2b1641_CHANT_001-3a.10">身沒從三良。<lb/></seg>
<seg xml:id="CH2b1641_CHANT_001-3a.11">忠臣不違命，<lb/></seg>
<seg xml:id="CH2b1641_CHANT_001-3a.12">隨軀就死亡。<lb/></seg>
<seg xml:id="CH2b1641_CHANT_001-3a.13">低頭闚壙戶，<lb/></seg>
<seg xml:id="CH2b1641_CHANT_001-3a.14">仰視日月光。<lb/></seg>
<seg xml:id="CH2b1641_CHANT_001-3a.15">誰謂此何處？<lb/></seg>
<seg xml:id="CH2b1641_CHANT_001-3a.16">恩義不可忘。<lb/></seg>
<seg xml:id="CH2b1641_CHANT_001-3a.17">路人為流涕，<lb/></seg>
<seg xml:id="CH2b1641_CHANT_001-3a.18">黃鳥鳴高桑。<lb/></seg>
</p>
<p>
<seg xml:id="CH2b1641_CHANT_001-4a.1"><pb xml:id="CH2b1641_CHANT_001-4a" ed="CHANT" n="001-4a"/><lb/></seg>
<seg xml:id="CH2b1641_CHANT_001-4a.2">○《類聚》五十五作阮瑀詩。<lb/></seg>
<seg xml:id="CH2b1641_CHANT_001-4a.3">《廣文選》八。<lb/></seg>
<seg xml:id="CH2b1641_CHANT_001-4a.4">《詩紀》十七。<lb/></seg>
</p>
<p>
<seg xml:id="CH2b1641_CHANT_001-4a.5">燕丹養勇士，<lb/></seg>
<seg xml:id="CH2b1641_CHANT_001-4a.6">荊軻為上賓。<lb/></seg>
<seg xml:id="CH2b1641_CHANT_001-4a.7">圖擢盡匕首，<lb/></seg>
<seg xml:id="CH2b1641_CHANT_001-4a.8">長驅西入秦。<lb/></seg>
<seg xml:id="CH2b1641_CHANT_001-4a.9">素車駕白馬，<lb/></seg>
<seg xml:id="CH2b1641_CHANT_001-4a.10">相送易水津。<lb/></seg>
<seg xml:id="CH2b1641_CHANT_001-4a.11">漸離擊筑歌，<lb/></seg>
<seg xml:id="CH2b1641_CHANT_001-4a.12">悲聲感路人。<lb/></seg>
<seg xml:id="CH2b1641_CHANT_001-4a.13">舉坐同咨嗟，<lb/></seg>
<seg xml:id="CH2b1641_CHANT_001-4a.14">歎氣若青雲。<lb/></seg>
</p>
<p>
<seg xml:id="CH2b1641_CHANT_001-5a.1"><pb xml:id="CH2b1641_CHANT_001-5a" ed="CHANT" n="001-5a"/><lb/></seg>
<seg xml:id="CH2b1641_CHANT_001-5a.2">○同上。<lb/></seg>
</p>
<p>
<seg xml:id="CH2b1641_CHANT_001-5a.3">《雜詩二首》</seg>
</p>
<p>
<seg xml:id="CH2b1641_CHANT_001-5a.4">臨川多悲風，<lb/></seg>
<seg xml:id="CH2b1641_CHANT_001-5a.5">秋日苦清涼。<lb/></seg>
<seg xml:id="CH2b1641_CHANT_001-5a.6">客子易為戚，<lb/></seg>
<seg xml:id="CH2b1641_CHANT_001-5a.7">感此用哀傷。<lb/></seg>
<seg xml:id="CH2b1641_CHANT_001-5a.8">攬衣起躑躅，<lb/></seg>
<seg xml:id="CH2b1641_CHANT_001-5a.9">上觀心與房。<lb/></seg>
<seg xml:id="CH2b1641_CHANT_001-5a.10">三星守故次，<lb/></seg>
<seg xml:id="CH2b1641_CHANT_001-5a.11">明月未收光。<lb/></seg>
<seg xml:id="CH2b1641_CHANT_001-5a.12">雞鳴當何時，<lb/></seg>
<seg xml:id="CH2b1641_CHANT_001-5a.13">朝晨尚未央。<lb/></seg>
<seg xml:id="CH2b1641_CHANT_001-5a.14">還坐長歎息，<lb/></seg>
<seg xml:id="CH2b1641_CHANT_001-5a.15">憂憂安可忘。<lb/></seg>
</p>
<p>
<seg xml:id="CH2b1641_CHANT_001-6a.1"><pb xml:id="CH2b1641_CHANT_001-6a" ed="CHANT" n="001-6a"/><lb/></seg>
<seg xml:id="CH2b1641_CHANT_001-6a.2">○《類聚》二十七。<lb/></seg>
<seg xml:id="CH2b1641_CHANT_001-6a.3">《類聚》三十四作《七哀詩》。<lb/></seg>
<seg xml:id="CH2b1641_CHANT_001-6a.4">《廣文選》十作《行詩》。<lb/></seg>
<seg xml:id="CH2b1641_CHANT_001-6a.5">《詩紀》十七。<lb/></seg>
</p>
<p>
<seg xml:id="CH2b1641_CHANT_001-6a.6">我行自凜秋，<lb/></seg>
<seg xml:id="CH2b1641_CHANT_001-6a.7">季冬乃來歸。<lb/></seg>
<seg xml:id="CH2b1641_CHANT_001-6a.8">置酒高堂上，<lb/></seg>
<seg xml:id="CH2b1641_CHANT_001-6a.9">友朋集光輝。<lb/></seg>
<seg xml:id="CH2b1641_CHANT_001-6a.10">念當復離別，<lb/></seg>
<seg xml:id="CH2b1641_CHANT_001-6a.11">涉路險且夷。<lb/></seg>
<seg xml:id="CH2b1641_CHANT_001-6a.12">思慮益惆悵，<lb/></seg>
<seg xml:id="CH2b1641_CHANT_001-6a.13">淚下霑裳衣。<lb/></seg>
</p>
<p>
<seg xml:id="CH2b1641_CHANT_001-7a.1"><pb xml:id="CH2b1641_CHANT_001-7a" ed="CHANT" n="001-7a"/><lb/></seg>
<seg xml:id="CH2b1641_CHANT_001-7a.2">○《類聚》二十七。<lb/></seg>
<seg xml:id="CH2b1641_CHANT_001-7a.3">《廣文選》十。<lb/></seg>
<seg xml:id="CH2b1641_CHANT_001-7a.4">《詩紀》十七。<lb/></seg>
</p>
<p>
<seg xml:id="CH2b1641_CHANT_001-7a.5">《七哀詩》</seg>
</p>
<p>
<seg xml:id="CH2b1641_CHANT_001-7a.6">丁年難再遇，<lb/></seg>
<seg xml:id="CH2b1641_CHANT_001-7a.7">富貴不重來。<lb/></seg>
<seg xml:id="CH2b1641_CHANT_001-7a.8">良時忽一過，<lb/></seg>
<seg xml:id="CH2b1641_CHANT_001-7a.9">身體為土灰。<lb/></seg>
<seg xml:id="CH2b1641_CHANT_001-7a.10">冥冥九泉室，<lb/></seg>
<seg xml:id="CH2b1641_CHANT_001-7a.11">漫漫長夜臺。<lb/></seg>
<seg xml:id="CH2b1641_CHANT_001-7a.12">身盡氣力索，<lb/></seg>
<seg xml:id="CH2b1641_CHANT_001-7a.13">精魂靡所能。<lb/></seg>
<seg xml:id="CH2b1641_CHANT_001-7a.14">嘉殽設不御，<lb/></seg>
<seg xml:id="CH2b1641_CHANT_001-7a.15">旨酒盈觴杯。<lb/></seg>
<seg xml:id="CH2b1641_CHANT_001-7a.16">出壙望故鄉，<lb/></seg>
<seg xml:id="CH2b1641_CHANT_001-7a.17">但見蒿與萊。<lb/></seg>
</p>
<p>
<seg xml:id="CH2b1641_CHANT_001-8a.1"><pb xml:id="CH2b1641_CHANT_001-8a" ed="CHANT" n="001-8a"/><lb/></seg>
<seg xml:id="CH2b1641_CHANT_001-8a.2">○《類聚》三十四。<lb/></seg>
<seg xml:id="CH2b1641_CHANT_001-8a.3">《廣文選》九。<lb/></seg>
<seg xml:id="CH2b1641_CHANT_001-8a.4">《詩紀》十七。<lb/></seg>
<seg xml:id="CH2b1641_CHANT_001-8a.5">又《初學記》十四引來、灰、臺、能、盃五韻。<lb/></seg>
</p>
<p>
<seg xml:id="CH2b1641_CHANT_001-8a.6">《隱士》</seg>
</p>
<p>
<seg xml:id="CH2b1641_CHANT_001-8a.7">四皓潛南岳，<lb/></seg>
<seg xml:id="CH2b1641_CHANT_001-8a.8">老萊竄河濱。<lb/></seg>
<seg xml:id="CH2b1641_CHANT_001-8a.9">顏回樂陋巷，<lb/></seg>
<seg xml:id="CH2b1641_CHANT_001-8a.10">許由安賤貧。<lb/></seg>
<seg xml:id="CH2b1641_CHANT_001-8a.11">伯夷餓首陽，<lb/></seg>
<seg xml:id="CH2b1641_CHANT_001-8a.12">天下歸其仁。<lb/></seg>
<seg xml:id="CH2b1641_CHANT_001-8a.13">何患處貧苦，<lb/></seg>
<seg xml:id="CH2b1641_CHANT_001-8a.14">但當守明真。<lb/></seg>
</p>
<p>
<seg xml:id="CH2b1641_CHANT_001-9a.1"><pb xml:id="CH2b1641_CHANT_001-9a" ed="CHANT" n="001-9a"/><lb/></seg>
<seg xml:id="CH2b1641_CHANT_001-9a.2">○《類聚》三十六。<lb/></seg>
<seg xml:id="CH2b1641_CHANT_001-9a.3">《鳴沙石室古籍叢殘‧類書殘卷‧高尚門》。<lb/></seg>
<seg xml:id="CH2b1641_CHANT_001-9a.4">《詩紀》十七。<lb/></seg>
</p>
<p>
<seg xml:id="CH2b1641_CHANT_001-9a.5">《苦雨》</seg>
</p>
<p>
<seg xml:id="CH2b1641_CHANT_001-9a.6">苦雨滋玄冬，<lb/></seg>
<seg xml:id="CH2b1641_CHANT_001-9a.7">引日彌且長。<lb/></seg>
<seg xml:id="CH2b1641_CHANT_001-9a.8">丹墀自殲殪，<lb/></seg>
<seg xml:id="CH2b1641_CHANT_001-9a.9">深樹猶沾裳。<lb/></seg>
<seg xml:id="CH2b1641_CHANT_001-9a.10">客行易感悴，<lb/></seg>
<seg xml:id="CH2b1641_CHANT_001-9a.11">我心摧已傷。<lb/></seg>
<seg xml:id="CH2b1641_CHANT_001-9a.12">登臺望江沔，<lb/></seg>
<seg xml:id="CH2b1641_CHANT_001-9a.13">陽侯沛洋洋。<lb/></seg>
</p>
<p>
<seg xml:id="CH2b1641_CHANT_001-10a.1"><pb xml:id="CH2b1641_CHANT_001-10a" ed="CHANT" n="001-10a"/><lb/></seg>
<seg xml:id="CH2b1641_CHANT_001-10a.2">○《類聚》二。<lb/></seg>
<seg xml:id="CH2b1641_CHANT_001-10a.3">《詩紀》十七。<lb/></seg>
</p>
<p>
<seg xml:id="CH2b1641_CHANT_001-10a.4">《失題》</seg>
</p>
<p>
<seg xml:id="CH2b1641_CHANT_001-10a.5">白髮隨櫛墮，<lb/></seg>
<seg xml:id="CH2b1641_CHANT_001-10a.6">未寒思厚衣。<lb/></seg>
<seg xml:id="CH2b1641_CHANT_001-10a.7">四支易懈倦，<lb/></seg>
<seg xml:id="CH2b1641_CHANT_001-10a.8">行步益疏遲。<lb/></seg>
<seg xml:id="CH2b1641_CHANT_001-10a.9">常恐時歲盡，<lb/></seg>
<seg xml:id="CH2b1641_CHANT_001-10a.10">魂魄忽高飛。<lb/></seg>
<seg xml:id="CH2b1641_CHANT_001-10a.11">自知百年後，<lb/></seg>
<seg xml:id="CH2b1641_CHANT_001-10a.12">堂上生旅葵。<lb/></seg>
</p>
<p>
<seg xml:id="CH2b1641_CHANT_001-11a.1"><pb xml:id="CH2b1641_CHANT_001-11a" ed="CHANT" n="001-11a"/><lb/></seg>
<seg xml:id="CH2b1641_CHANT_001-11a.2">○《類聚》十八。<lb/></seg>
<seg xml:id="CH2b1641_CHANT_001-11a.3">《詩紀》十七。<lb/></seg>
</p>
<p>
<seg xml:id="CH2b1641_CHANT_001-11a.4">《公讌》</seg>
</p>
<p>
<seg xml:id="CH2b1641_CHANT_001-11a.5">陽春和氣動，<lb/></seg>
<seg xml:id="CH2b1641_CHANT_001-11a.6">賢主以崇仁。<lb/></seg>
<seg xml:id="CH2b1641_CHANT_001-11a.7">布惠綏人物，<lb/></seg>
<seg xml:id="CH2b1641_CHANT_001-11a.8">降愛常所親。<lb/></seg>
<seg xml:id="CH2b1641_CHANT_001-11a.9">上堂相娛樂，<lb/></seg>
<seg xml:id="CH2b1641_CHANT_001-11a.10">中外奉時珍。<lb/></seg>
<seg xml:id="CH2b1641_CHANT_001-11a.11">五味風雨集，<lb/></seg>
<seg xml:id="CH2b1641_CHANT_001-11a.12">杯酌若浮雲。<lb/></seg>
<seg xml:id="CH2b1641_CHANT_001-11a.13">闕<lb/></seg>
<seg xml:id="CH2b1641_CHANT_001-11a.14">○《初學記》十四。<lb/></seg>
</p>
<p>
<seg xml:id="CH2b1641_CHANT_001-12a.1"><pb xml:id="CH2b1641_CHANT_001-12a" ed="CHANT" n="001-12a"/><lb/></seg>
<seg xml:id="CH2b1641_CHANT_001-12a.2">《怨詩》</seg>
</p>
<p>
<seg xml:id="CH2b1641_CHANT_001-12a.3">民生受天命，<lb/></seg>
<seg xml:id="CH2b1641_CHANT_001-12a.4">漂若河中塵，<lb/></seg>
<seg xml:id="CH2b1641_CHANT_001-12a.5">雖稱百齡壽，<lb/></seg>
<seg xml:id="CH2b1641_CHANT_001-12a.6">孰能應此身。<lb/></seg>
<seg xml:id="CH2b1641_CHANT_001-12a.7">猶獲嬰凶禍，<lb/></seg>
<seg xml:id="CH2b1641_CHANT_001-12a.8">流落恆苦心。<lb/></seg>
<seg xml:id="CH2b1641_CHANT_001-12a.9">闕<lb/></seg>
<seg xml:id="CH2b1641_CHANT_001-12a.10">○《類聚》三十。<lb/></seg>
<seg xml:id="CH2b1641_CHANT_001-12a.11">《樂府詩集》四十一。<lb/></seg>
<seg xml:id="CH2b1641_CHANT_001-12a.12">《詩紀》十七。<lb/></seg>
</p>
</div>
<div><head>卷二</head>
<p>
<seg xml:id="CH2b1641_CHANT_002-1a.1"><pb xml:id="CH2b1641_CHANT_002-1a" ed="CHANT" n="002-1a"/><lb/></seg>
<seg xml:id="CH2b1641_CHANT_002-1a.2">《紀征賦》</seg>
</p>
<p>
<seg xml:id="CH2b1641_CHANT_002-1a.3">仰天民之高衢兮，<lb/></seg>
<seg xml:id="CH2b1641_CHANT_002-1a.4">慕在昔之遐軌。<lb/></seg>
<seg xml:id="CH2b1641_CHANT_002-1a.5">希篤聖之崇綱兮，<lb/></seg>
<seg xml:id="CH2b1641_CHANT_002-1a.6">惟弘哲而為紀。<lb/></seg>
<seg xml:id="CH2b1641_CHANT_002-1a.7">同天工而人代兮，<lb/></seg>
<seg xml:id="CH2b1641_CHANT_002-1a.8">匪賢智其能使。<lb/></seg>
<seg xml:id="CH2b1641_CHANT_002-1a.9">五材陳而竝序，<lb/></seg>
<seg xml:id="CH2b1641_CHANT_002-1a.10">靜亂由乎干戈。<lb/></seg>
<seg xml:id="CH2b1641_CHANT_002-1a.11">惟蠻荊之作讎，<lb/></seg>
<seg xml:id="CH2b1641_CHANT_002-1a.12">將治兵而濟河。<lb/></seg>
<seg xml:id="CH2b1641_CHANT_002-1a.13">遂臨河而就濟，<lb/></seg>
<seg xml:id="CH2b1641_CHANT_002-1a.14">瞻禹績之茫茫。<lb/></seg>
<seg xml:id="CH2b1641_CHANT_002-1a.15">距疆澤以潛流，<lb/></seg>
<seg xml:id="CH2b1641_CHANT_002-1a.16">經崑崙之高岡。<lb/></seg>
<seg xml:id="CH2b1641_CHANT_002-1a.17">目幽蒙以廣衍，<lb/></seg>
<seg xml:id="CH2b1641_CHANT_002-1a.18">遂霑濡而難量。<lb/></seg>
</p>
<p>
<seg xml:id="CH2b1641_CHANT_002-2a.1"><pb xml:id="CH2b1641_CHANT_002-2a" ed="CHANT" n="002-2a"/><lb/></seg>
<seg xml:id="CH2b1641_CHANT_002-2a.2">○《藝文類聚》五十九。<lb/></seg>
</p>
<p>
<seg xml:id="CH2b1641_CHANT_002-2a.3">《止欲賦》</seg>
</p>
<p>
<seg xml:id="CH2b1641_CHANT_002-2a.4">夫何淑女之佳麗，<lb/></seg>
<seg xml:id="CH2b1641_CHANT_002-2a.5">顏㶷㶷以流光。<lb/></seg>
<seg xml:id="CH2b1641_CHANT_002-2a.6">歷千代其無匹，<lb/></seg>
<seg xml:id="CH2b1641_CHANT_002-2a.7">超古今而特章。<lb/></seg>
<seg xml:id="CH2b1641_CHANT_002-2a.8">執妙年之方盛，<lb/></seg>
<seg xml:id="CH2b1641_CHANT_002-2a.9">性聰惠以和良。<lb/></seg>
<seg xml:id="CH2b1641_CHANT_002-2a.10">稟純潔之明節，<lb/></seg>
<seg xml:id="CH2b1641_CHANT_002-2a.11">後申禮以自防。<lb/></seg>
<seg xml:id="CH2b1641_CHANT_002-2a.12">重行義以輕身，<lb/></seg>
<seg xml:id="CH2b1641_CHANT_002-2a.13">志高尚乎貞姜。<lb/></seg>
<seg xml:id="CH2b1641_CHANT_002-2a.14">予情說其美麗，<lb/></seg>
<seg xml:id="CH2b1641_CHANT_002-2a.15">無須臾而有忘。<lb/></seg>
<seg xml:id="CH2b1641_CHANT_002-2a.16">思「桃夭」之所宜，<lb/></seg>
<seg xml:id="CH2b1641_CHANT_002-2a.17">願「無衣」之同裳。<lb/></seg>
<seg xml:id="CH2b1641_CHANT_002-2a.18">懷紆結而不暢兮，<lb/></seg>
<seg xml:id="CH2b1641_CHANT_002-2a.19">魂一夕而九翔。<lb/></seg>
<seg xml:id="CH2b1641_CHANT_002-2a.20">出房戶以躑躅，<lb/></seg>
<seg xml:id="CH2b1641_CHANT_002-2a.21">覩天漢之無津。<lb/></seg>
<seg xml:id="CH2b1641_CHANT_002-2a.22">傷匏瓜之無偶，<lb/></seg>
<seg xml:id="CH2b1641_CHANT_002-2a.23">悲織女之獨勤。<lb/></seg>
<seg xml:id="CH2b1641_CHANT_002-2a.24">還伏枕以求寐，<lb/></seg>
<seg xml:id="CH2b1641_CHANT_002-2a.25">庶通夢而交神。<lb/></seg>
<seg xml:id="CH2b1641_CHANT_002-2a.26">神惚怳而難遇，<lb/></seg>
<seg xml:id="CH2b1641_CHANT_002-2a.27">思交錯以繽紛。<lb/></seg>
<seg xml:id="CH2b1641_CHANT_002-2a.28">遂終夜而靡見，<lb/></seg>
<seg xml:id="CH2b1641_CHANT_002-2a.29">東方旭以既晨。<lb/></seg>
<seg xml:id="CH2b1641_CHANT_002-2a.30">知所思之不得，<lb/></seg>
<seg xml:id="CH2b1641_CHANT_002-2a.31">乃抑情以自信。<lb/></seg>
</p>
<p>
<seg xml:id="CH2b1641_CHANT_002-3a.1"><pb xml:id="CH2b1641_CHANT_002-3a" ed="CHANT" n="002-3a"/><lb/></seg>
<seg xml:id="CH2b1641_CHANT_002-3a.2">○《藝文類聚》十八。<lb/></seg>
</p>
<p>
<seg xml:id="CH2b1641_CHANT_002-3a.3">佇延首以極視兮，<lb/></seg>
<seg xml:id="CH2b1641_CHANT_002-3a.4">意謂是而復非。<lb/></seg>
</p>
<p>
<seg xml:id="CH2b1641_CHANT_002-3a.5">○《文選‧謝宣遠張子房詩》注、《范彥龍贈張稷詩》注、《曹顏遠思友人詩》注、《謝玄暉齊敬皇后哀冊文》注。<lb/></seg>
</p>
<p>
<seg xml:id="CH2b1641_CHANT_002-3a.6">思在體為素粉，<lb/></seg>
<seg xml:id="CH2b1641_CHANT_002-3a.7">悲隨衣以消除。<lb/></seg>
</p>
<p>
<seg xml:id="CH2b1641_CHANT_002-4a.1"><pb xml:id="CH2b1641_CHANT_002-4a" ed="CHANT" n="002-4a"/><lb/></seg>
<seg xml:id="CH2b1641_CHANT_002-4a.2">○《文鏡秘府論》西卷。<lb/></seg>
</p>
<p>
<seg xml:id="CH2b1641_CHANT_002-4a.3">《箏賦》</seg>
</p>
<p>
<seg xml:id="CH2b1641_CHANT_002-4a.4">惟夫箏之奇妙，<lb/></seg>
<seg xml:id="CH2b1641_CHANT_002-4a.5">極五音之幽微，<lb/></seg>
<seg xml:id="CH2b1641_CHANT_002-4a.6">苞群聲以作主，<lb/></seg>
<seg xml:id="CH2b1641_CHANT_002-4a.7">冠眾樂而為師，<lb/></seg>
<seg xml:id="CH2b1641_CHANT_002-4a.8">稟清和于律呂，<lb/></seg>
<seg xml:id="CH2b1641_CHANT_002-4a.9">籠絲木以成資。<lb/></seg>
<seg xml:id="CH2b1641_CHANT_002-4a.10">身長六尺，<lb/></seg>
<seg xml:id="CH2b1641_CHANT_002-4a.11">應律數也，<lb/></seg>
<seg xml:id="CH2b1641_CHANT_002-4a.12">絃有十二，<lb/></seg>
<seg xml:id="CH2b1641_CHANT_002-4a.13">四時度也；<lb/></seg>
<seg xml:id="CH2b1641_CHANT_002-4a.14">柱高三寸，<lb/></seg>
<seg xml:id="CH2b1641_CHANT_002-4a.15">三才具位也。<lb/></seg>
<seg xml:id="CH2b1641_CHANT_002-4a.16">故能清者感天，<lb/></seg>
<seg xml:id="CH2b1641_CHANT_002-4a.17">濁者合地。<lb/></seg>
<seg xml:id="CH2b1641_CHANT_002-4a.18">五聲竝用，<lb/></seg>
<seg xml:id="CH2b1641_CHANT_002-4a.19">動靜簡易。<lb/></seg>
<seg xml:id="CH2b1641_CHANT_002-4a.20">大興小附，<lb/></seg>
<seg xml:id="CH2b1641_CHANT_002-4a.21">重發輕隨。<lb/></seg>
<seg xml:id="CH2b1641_CHANT_002-4a.22">折而復扶，<lb/></seg>
<seg xml:id="CH2b1641_CHANT_002-4a.23">循覆逆開。<lb/></seg>
<seg xml:id="CH2b1641_CHANT_002-4a.24">浮沈抑揚，<lb/></seg>
<seg xml:id="CH2b1641_CHANT_002-4a.25">升降綺靡。<lb/></seg>
<seg xml:id="CH2b1641_CHANT_002-4a.26">殊聲妙巧，<lb/></seg>
<seg xml:id="CH2b1641_CHANT_002-4a.27">不識其為。<lb/></seg>
<seg xml:id="CH2b1641_CHANT_002-4a.28">平調定均，<lb/></seg>
<seg xml:id="CH2b1641_CHANT_002-4a.29">不疾不徐，<lb/></seg>
<seg xml:id="CH2b1641_CHANT_002-4a.30">遲速合度，<lb/></seg>
<seg xml:id="CH2b1641_CHANT_002-4a.31">君子之衢也。<lb/></seg>
<seg xml:id="CH2b1641_CHANT_002-4a.32">慷慨磊落，<lb/></seg>
<seg xml:id="CH2b1641_CHANT_002-4a.33">卓礫盤紆，<lb/></seg>
<seg xml:id="CH2b1641_CHANT_002-4a.34">壯士之節也。<lb/></seg>
<seg xml:id="CH2b1641_CHANT_002-4a.35">曲高和寡，<lb/></seg>
<seg xml:id="CH2b1641_CHANT_002-4a.36">妙妓雖工，<lb/></seg>
<seg xml:id="CH2b1641_CHANT_002-4a.37">伯牙能琴，<lb/></seg>
<seg xml:id="CH2b1641_CHANT_002-4a.38">于茲為朦。<lb/></seg>
<seg xml:id="CH2b1641_CHANT_002-4a.39">皦懌翕純，<lb/></seg>
<seg xml:id="CH2b1641_CHANT_002-4a.40">庶配其蹤。<lb/></seg>
<seg xml:id="CH2b1641_CHANT_002-4a.41">延年新聲，<lb/></seg>
<seg xml:id="CH2b1641_CHANT_002-4a.42">豈比能同？<lb/></seg>
<seg xml:id="CH2b1641_CHANT_002-4a.43">陳惠、李文，<lb/></seg>
<seg xml:id="CH2b1641_CHANT_002-4a.44">曷能是逢？<lb/></seg>
</p>
<p>
<seg xml:id="CH2b1641_CHANT_002-5a.1"><pb xml:id="CH2b1641_CHANT_002-5a" ed="CHANT" n="002-5a"/><lb/></seg>
<seg xml:id="CH2b1641_CHANT_002-5a.2">○《藝文類聚》四十四。<lb/></seg>
<seg xml:id="CH2b1641_CHANT_002-5a.3">《初學記》十六兩引。<lb/></seg>
</p>
<p>
<seg xml:id="CH2b1641_CHANT_002-5a.4">《鸚鵡賦》</seg>
</p>
<p>
<seg xml:id="CH2b1641_CHANT_002-5a.5">惟翩翩之豔鳥，<lb/></seg>
<seg xml:id="CH2b1641_CHANT_002-5a.6">誕嘉類于京都。<lb/></seg>
<seg xml:id="CH2b1641_CHANT_002-5a.7">穢夷風而弗處，<lb/></seg>
<seg xml:id="CH2b1641_CHANT_002-5a.8">慕聖惠而來徂。<lb/></seg>
<seg xml:id="CH2b1641_CHANT_002-5a.9">被坤文之黃色，<lb/></seg>
<seg xml:id="CH2b1641_CHANT_002-5a.10">服離光之朱形。<lb/></seg>
<seg xml:id="CH2b1641_CHANT_002-5a.11">配秋英以離綠，<lb/></seg>
<seg xml:id="CH2b1641_CHANT_002-5a.12">苞天地以耀榮。<lb/></seg>
</p>
<p>
<seg xml:id="CH2b1641_CHANT_002-6a.1"><pb xml:id="CH2b1641_CHANT_002-6a" ed="CHANT" n="002-6a"/><lb/></seg>
<seg xml:id="CH2b1641_CHANT_002-6a.2">○《藝文類聚》九十一。<lb/></seg>
</p>
<p>
<seg xml:id="CH2b1641_CHANT_002-6a.3">謝曹公牋<lb/></seg>
</p>
<p>
<seg xml:id="CH2b1641_CHANT_002-6a.4">《謝曹公牋》</seg>
</p>
<p>
<seg xml:id="CH2b1641_CHANT_002-6a.5">一得披玄雲，<lb/></seg>
<seg xml:id="CH2b1641_CHANT_002-6a.6">望白日，<lb/></seg>
<seg xml:id="CH2b1641_CHANT_002-6a.7">唯力是視，<lb/></seg>
<seg xml:id="CH2b1641_CHANT_002-6a.8">敢有二心。<lb/></seg>
</p>
<p>
<seg xml:id="CH2b1641_CHANT_002-7a.1"><pb xml:id="CH2b1641_CHANT_002-7a" ed="CHANT" n="002-7a"/><lb/></seg>
<seg xml:id="CH2b1641_CHANT_002-7a.2">○《文選‧謝靈運擬魏太子鄴中集詩》注。<lb/></seg>
</p>
<p>
<seg xml:id="CH2b1641_CHANT_002-7a.3">為曹公作書與孫權<lb/></seg>
</p>
<p>
<seg xml:id="CH2b1641_CHANT_002-7a.4">《為曹公作書與孫權》</seg>
</p>
<p>
<seg xml:id="CH2b1641_CHANT_002-7a.5">離絕以來，<lb/></seg>
<seg xml:id="CH2b1641_CHANT_002-7a.6">于今三年，<lb/></seg>
<seg xml:id="CH2b1641_CHANT_002-7a.7">無一日而忘前好，<lb/></seg>
<seg xml:id="CH2b1641_CHANT_002-7a.8">亦猶姻媾之義，<lb/></seg>
<seg xml:id="CH2b1641_CHANT_002-7a.9">恩情已深，<lb/></seg>
<seg xml:id="CH2b1641_CHANT_002-7a.10">違異之恨，<lb/></seg>
<seg xml:id="CH2b1641_CHANT_002-7a.11">中間尚淺也。<lb/></seg>
<seg xml:id="CH2b1641_CHANT_002-7a.12">孤懷此心，<lb/></seg>
<seg xml:id="CH2b1641_CHANT_002-7a.13">君豈同哉？<lb/></seg>
</p>
<p>
<seg xml:id="CH2b1641_CHANT_002-8a.1"><pb xml:id="CH2b1641_CHANT_002-8a" ed="CHANT" n="002-8a"/><lb/></seg>
<seg xml:id="CH2b1641_CHANT_002-8a.2">每覽古今所由改趣，<lb/></seg>
<seg xml:id="CH2b1641_CHANT_002-8a.3">因緣侵辱，<lb/></seg>
<seg xml:id="CH2b1641_CHANT_002-8a.4">或起瑕舋，<lb/></seg>
<seg xml:id="CH2b1641_CHANT_002-8a.5">心忿意危，<lb/></seg>
<seg xml:id="CH2b1641_CHANT_002-8a.6">用成大變。<lb/></seg>
<seg xml:id="CH2b1641_CHANT_002-8a.7">若韓信傷心于失楚，<lb/></seg>
<seg xml:id="CH2b1641_CHANT_002-8a.8">彭寵積望于無異，<lb/></seg>
<seg xml:id="CH2b1641_CHANT_002-8a.9">盧綰嫌畏于已隙，<lb/></seg>
<seg xml:id="CH2b1641_CHANT_002-8a.10">英布憂迫于情漏，<lb/></seg>
<seg xml:id="CH2b1641_CHANT_002-8a.11">此事之緣也。<lb/></seg>
<seg xml:id="CH2b1641_CHANT_002-8a.12">孤與將軍恩如骨肉，<lb/></seg>
<seg xml:id="CH2b1641_CHANT_002-8a.13">割授江南，<lb/></seg>
<seg xml:id="CH2b1641_CHANT_002-8a.14">不屬本州，<lb/></seg>
<seg xml:id="CH2b1641_CHANT_002-8a.15">豈若淮陰捐舊之恨？<lb/></seg>
<seg xml:id="CH2b1641_CHANT_002-8a.16">抑遏劉馥，<lb/></seg>
<seg xml:id="CH2b1641_CHANT_002-8a.17">相厚益隆，<lb/></seg>
<seg xml:id="CH2b1641_CHANT_002-8a.18">寧放朱浮顯露之奏？<lb/></seg>
<seg xml:id="CH2b1641_CHANT_002-8a.19">無匿張勝貸故之變，<lb/></seg>
<seg xml:id="CH2b1641_CHANT_002-8a.20">匪有陰構賁赫之告，<lb/></seg>
<seg xml:id="CH2b1641_CHANT_002-8a.21">固非燕王、淮南之舋也。<lb/></seg>
<seg xml:id="CH2b1641_CHANT_002-8a.22">而忍絕王命，<lb/></seg>
<seg xml:id="CH2b1641_CHANT_002-8a.23">明棄碩交，<lb/></seg>
<seg xml:id="CH2b1641_CHANT_002-8a.24">實為佞人所構會也。<lb/></seg>
<seg xml:id="CH2b1641_CHANT_002-8a.25">夫似是之言，<lb/></seg>
<seg xml:id="CH2b1641_CHANT_002-8a.26">莫不動聽，<lb/></seg>
<seg xml:id="CH2b1641_CHANT_002-8a.27">因形設象，<lb/></seg>
<seg xml:id="CH2b1641_CHANT_002-8a.28">易為變觀。<lb/></seg>
<seg xml:id="CH2b1641_CHANT_002-8a.29">示之以禍難，<lb/></seg>
<seg xml:id="CH2b1641_CHANT_002-8a.30">激之以恥辱，<lb/></seg>
<seg xml:id="CH2b1641_CHANT_002-8a.31">大丈夫雄心，<lb/></seg>
<seg xml:id="CH2b1641_CHANT_002-8a.32">能無憤發！<lb/></seg>
<seg xml:id="CH2b1641_CHANT_002-8a.33">昔蘇秦說韓，<lb/></seg>
<seg xml:id="CH2b1641_CHANT_002-8a.34">羞以牛從，<lb/></seg>
<seg xml:id="CH2b1641_CHANT_002-8a.35">韓王按劍，<lb/></seg>
<seg xml:id="CH2b1641_CHANT_002-8a.36">作色而怒；<lb/></seg>
<seg xml:id="CH2b1641_CHANT_002-8a.37">雖兵折地割，<lb/></seg>
<seg xml:id="CH2b1641_CHANT_002-8a.38">猶不為悔，<lb/></seg>
<seg xml:id="CH2b1641_CHANT_002-8a.39">人之情也。<lb/></seg>
<seg xml:id="CH2b1641_CHANT_002-8a.40">仁君年壯氣盛，<lb/></seg>
<seg xml:id="CH2b1641_CHANT_002-8a.41">緒信所嬖，<lb/></seg>
<seg xml:id="CH2b1641_CHANT_002-8a.42">既懼患至，<lb/></seg>
<seg xml:id="CH2b1641_CHANT_002-8a.43">兼懷忿恨，<lb/></seg>
<seg xml:id="CH2b1641_CHANT_002-8a.44">不能復遠度孤心，<lb/></seg>
<seg xml:id="CH2b1641_CHANT_002-8a.45">近慮事勢，<lb/></seg>
<seg xml:id="CH2b1641_CHANT_002-8a.46">遂齎見薄之決計，<lb/></seg>
<seg xml:id="CH2b1641_CHANT_002-8a.47">秉翻然之成議。<lb/></seg>
<seg xml:id="CH2b1641_CHANT_002-8a.48">加劉備相扇揚，<lb/></seg>
<seg xml:id="CH2b1641_CHANT_002-8a.49">事結舋連，<lb/></seg>
<seg xml:id="CH2b1641_CHANT_002-8a.50">推而行之，<lb/></seg>
<seg xml:id="CH2b1641_CHANT_002-8a.51">想暢本心，<lb/></seg>
<seg xml:id="CH2b1641_CHANT_002-8a.52">不願于此也。<lb/></seg>
<seg xml:id="CH2b1641_CHANT_002-8a.53">孤之薄德，<lb/></seg>
<seg xml:id="CH2b1641_CHANT_002-8a.54">位高任重，<lb/></seg>
<seg xml:id="CH2b1641_CHANT_002-8a.55">幸蒙國朝將泰之運，<lb/></seg>
<seg xml:id="CH2b1641_CHANT_002-8a.56">蕩平天下，<lb/></seg>
<seg xml:id="CH2b1641_CHANT_002-8a.57">懷集異類，<lb/></seg>
<seg xml:id="CH2b1641_CHANT_002-8a.58">喜得全功，<lb/></seg>
<seg xml:id="CH2b1641_CHANT_002-8a.59">長享其福；<lb/></seg>
<seg xml:id="CH2b1641_CHANT_002-8a.60">而姻親坐離，<lb/></seg>
<seg xml:id="CH2b1641_CHANT_002-8a.61">厚援生隙，<lb/></seg>
<seg xml:id="CH2b1641_CHANT_002-8a.62">常恐海內多以相責，<lb/></seg>
<seg xml:id="CH2b1641_CHANT_002-8a.63">以為老夫苞藏禍心，<lb/></seg>
<seg xml:id="CH2b1641_CHANT_002-8a.64">陰有鄭武取胡之詐，<lb/></seg>
<seg xml:id="CH2b1641_CHANT_002-8a.65">乃使仁君翻然自絕，<lb/></seg>
<seg xml:id="CH2b1641_CHANT_002-8a.66">以是忿忿，<lb/></seg>
<seg xml:id="CH2b1641_CHANT_002-8a.67">懷慚反惻。<lb/></seg>
<seg xml:id="CH2b1641_CHANT_002-8a.68">常思除棄小事，<lb/></seg>
<seg xml:id="CH2b1641_CHANT_002-8a.69">更申前好，<lb/></seg>
<seg xml:id="CH2b1641_CHANT_002-8a.70">二族俱榮，<lb/></seg>
<seg xml:id="CH2b1641_CHANT_002-8a.71">流祚後嗣，<lb/></seg>
<seg xml:id="CH2b1641_CHANT_002-8a.72">以明雅素中誠之效，<lb/></seg>
<seg xml:id="CH2b1641_CHANT_002-8a.73">抱懷數年，<lb/></seg>
<seg xml:id="CH2b1641_CHANT_002-8a.74">未得散意。<lb/></seg>
</p>
<p>
<seg xml:id="CH2b1641_CHANT_002-9a.1"><pb xml:id="CH2b1641_CHANT_002-9a" ed="CHANT" n="002-9a"/><lb/></seg>
<seg xml:id="CH2b1641_CHANT_002-9a.2">昔赤璧之役，<lb/></seg>
<seg xml:id="CH2b1641_CHANT_002-9a.3">遭離疫氣，<lb/></seg>
<seg xml:id="CH2b1641_CHANT_002-9a.4">燒船自還，<lb/></seg>
<seg xml:id="CH2b1641_CHANT_002-9a.5">以避惡地，<lb/></seg>
<seg xml:id="CH2b1641_CHANT_002-9a.6">非周瑜水軍所能抑挫也；<lb/></seg>
<seg xml:id="CH2b1641_CHANT_002-9a.7">江陵之守，<lb/></seg>
<seg xml:id="CH2b1641_CHANT_002-9a.8">物盡穀殫，<lb/></seg>
<seg xml:id="CH2b1641_CHANT_002-9a.9">無所復據，<lb/></seg>
<seg xml:id="CH2b1641_CHANT_002-9a.10">徙民還師，<lb/></seg>
<seg xml:id="CH2b1641_CHANT_002-9a.11">又非瑜之所能敗也。<lb/></seg>
<seg xml:id="CH2b1641_CHANT_002-9a.12">荊土本非己分，<lb/></seg>
<seg xml:id="CH2b1641_CHANT_002-9a.13">我盡與君，<lb/></seg>
<seg xml:id="CH2b1641_CHANT_002-9a.14">冀取其餘，<lb/></seg>
<seg xml:id="CH2b1641_CHANT_002-9a.15">非相侵肌膚，<lb/></seg>
<seg xml:id="CH2b1641_CHANT_002-9a.16">有所割損也。<lb/></seg>
<seg xml:id="CH2b1641_CHANT_002-9a.17">思計此變，<lb/></seg>
<seg xml:id="CH2b1641_CHANT_002-9a.18">無傷于孤，<lb/></seg>
<seg xml:id="CH2b1641_CHANT_002-9a.19">何必自遂于此，<lb/></seg>
<seg xml:id="CH2b1641_CHANT_002-9a.20">不復還之？<lb/></seg>
<seg xml:id="CH2b1641_CHANT_002-9a.21">高帝設爵以延田橫，<lb/></seg>
<seg xml:id="CH2b1641_CHANT_002-9a.22">光武指河而誓朱鮪，<lb/></seg>
<seg xml:id="CH2b1641_CHANT_002-9a.23">君之負累，<lb/></seg>
<seg xml:id="CH2b1641_CHANT_002-9a.24">豈如二子？<lb/></seg>
<seg xml:id="CH2b1641_CHANT_002-9a.25">是以至情，<lb/></seg>
<seg xml:id="CH2b1641_CHANT_002-9a.26">願聞德音。<lb/></seg>
<seg xml:id="CH2b1641_CHANT_002-9a.27">往年在譙，<lb/></seg>
<seg xml:id="CH2b1641_CHANT_002-9a.28">新造舟船，<lb/></seg>
<seg xml:id="CH2b1641_CHANT_002-9a.29">取足自載，<lb/></seg>
<seg xml:id="CH2b1641_CHANT_002-9a.30">以至九江，<lb/></seg>
<seg xml:id="CH2b1641_CHANT_002-9a.31">貴欲觀湖漅之形，<lb/></seg>
<seg xml:id="CH2b1641_CHANT_002-9a.32">定江濱之民耳，<lb/></seg>
<seg xml:id="CH2b1641_CHANT_002-9a.33">非有深入攻戰之計。<lb/></seg>
<seg xml:id="CH2b1641_CHANT_002-9a.34">將恐議者大為己榮，<lb/></seg>
<seg xml:id="CH2b1641_CHANT_002-9a.35">自謂策得，<lb/></seg>
<seg xml:id="CH2b1641_CHANT_002-9a.36">長無西患，<lb/></seg>
<seg xml:id="CH2b1641_CHANT_002-9a.37">重以此故，<lb/></seg>
<seg xml:id="CH2b1641_CHANT_002-9a.38">未肯迴情。<lb/></seg>
<seg xml:id="CH2b1641_CHANT_002-9a.39">然智者之慮，<lb/></seg>
<seg xml:id="CH2b1641_CHANT_002-9a.40">慮于未形；<lb/></seg>
<seg xml:id="CH2b1641_CHANT_002-9a.41">達者所規，<lb/></seg>
<seg xml:id="CH2b1641_CHANT_002-9a.42">規于未兆。<lb/></seg>
<seg xml:id="CH2b1641_CHANT_002-9a.43">是故子胥知姑蘇之有麋鹿，<lb/></seg>
<seg xml:id="CH2b1641_CHANT_002-9a.44">輔果識智伯之為趙禽；<lb/></seg>
<seg xml:id="CH2b1641_CHANT_002-9a.45">穆生謝病，<lb/></seg>
<seg xml:id="CH2b1641_CHANT_002-9a.46">以免楚難；<lb/></seg>
<seg xml:id="CH2b1641_CHANT_002-9a.47">鄒陽北遊，<lb/></seg>
<seg xml:id="CH2b1641_CHANT_002-9a.48">不同吳禍。<lb/></seg>
<seg xml:id="CH2b1641_CHANT_002-9a.49">此四士者，<lb/></seg>
<seg xml:id="CH2b1641_CHANT_002-9a.50">豈聖人哉？<lb/></seg>
<seg xml:id="CH2b1641_CHANT_002-9a.51">徒通變思深，<lb/></seg>
<seg xml:id="CH2b1641_CHANT_002-9a.52">以微知著耳。<lb/></seg>
<seg xml:id="CH2b1641_CHANT_002-9a.53">以君之明，<lb/></seg>
<seg xml:id="CH2b1641_CHANT_002-9a.54">觀孤術數，<lb/></seg>
<seg xml:id="CH2b1641_CHANT_002-9a.55">量君所據，<lb/></seg>
<seg xml:id="CH2b1641_CHANT_002-9a.56">相計土地，<lb/></seg>
<seg xml:id="CH2b1641_CHANT_002-9a.57">豈勢少力乏，<lb/></seg>
<seg xml:id="CH2b1641_CHANT_002-9a.58">不能遠舉，<lb/></seg>
<seg xml:id="CH2b1641_CHANT_002-9a.59">割江之表，<lb/></seg>
<seg xml:id="CH2b1641_CHANT_002-9a.60">宴安而已哉？<lb/></seg>
<seg xml:id="CH2b1641_CHANT_002-9a.61">甚未然也。<lb/></seg>
<seg xml:id="CH2b1641_CHANT_002-9a.62">若恃水戰，<lb/></seg>
<seg xml:id="CH2b1641_CHANT_002-9a.63">臨江塞要，<lb/></seg>
<seg xml:id="CH2b1641_CHANT_002-9a.64">欲令王師終不得渡，<lb/></seg>
<seg xml:id="CH2b1641_CHANT_002-9a.65">亦未必也。<lb/></seg>
<seg xml:id="CH2b1641_CHANT_002-9a.66">夫水戰千里，<lb/></seg>
<seg xml:id="CH2b1641_CHANT_002-9a.67">情巧萬端，<lb/></seg>
<seg xml:id="CH2b1641_CHANT_002-9a.68">越為三軍，<lb/></seg>
<seg xml:id="CH2b1641_CHANT_002-9a.69">吳曾不禦；<lb/></seg>
<seg xml:id="CH2b1641_CHANT_002-9a.70">漢潛夏陽，<lb/></seg>
<seg xml:id="CH2b1641_CHANT_002-9a.71">魏豹不意。<lb/></seg>
<seg xml:id="CH2b1641_CHANT_002-9a.72">江河雖廣，<lb/></seg>
<seg xml:id="CH2b1641_CHANT_002-9a.73">其長難衛也。<lb/></seg>
</p>
<p>
<seg xml:id="CH2b1641_CHANT_002-10a.1"><pb xml:id="CH2b1641_CHANT_002-10a" ed="CHANT" n="002-10a"/><lb/></seg>
<seg xml:id="CH2b1641_CHANT_002-10a.2">凡事有宜，<lb/></seg>
<seg xml:id="CH2b1641_CHANT_002-10a.3">不得盡言，<lb/></seg>
<seg xml:id="CH2b1641_CHANT_002-10a.4">將修舊好而張形勢，<lb/></seg>
<seg xml:id="CH2b1641_CHANT_002-10a.5">更無以威脅重敵人。<lb/></seg>
<seg xml:id="CH2b1641_CHANT_002-10a.6">然有所恐，<lb/></seg>
<seg xml:id="CH2b1641_CHANT_002-10a.7">恐書無益。<lb/></seg>
<seg xml:id="CH2b1641_CHANT_002-10a.8">何則？<lb/></seg>
<seg xml:id="CH2b1641_CHANT_002-10a.9">往者軍逼而自引還，<lb/></seg>
<seg xml:id="CH2b1641_CHANT_002-10a.10">今日在遠而興慰納，<lb/></seg>
<seg xml:id="CH2b1641_CHANT_002-10a.11">辭遜意狹，<lb/></seg>
<seg xml:id="CH2b1641_CHANT_002-10a.12">謂其力盡，<lb/></seg>
<seg xml:id="CH2b1641_CHANT_002-10a.13">適以增驕，<lb/></seg>
<seg xml:id="CH2b1641_CHANT_002-10a.14">不足相動，<lb/></seg>
<seg xml:id="CH2b1641_CHANT_002-10a.15">但明效古，<lb/></seg>
<seg xml:id="CH2b1641_CHANT_002-10a.16">當自圖之耳。<lb/></seg>
<seg xml:id="CH2b1641_CHANT_002-10a.17">昔淮南信左吳之策，<lb/></seg>
<seg xml:id="CH2b1641_CHANT_002-10a.18">隗囂納王元之言，<lb/></seg>
<seg xml:id="CH2b1641_CHANT_002-10a.19">彭寵受親吏之計，<lb/></seg>
<seg xml:id="CH2b1641_CHANT_002-10a.20">三夫不寤，<lb/></seg>
<seg xml:id="CH2b1641_CHANT_002-10a.21">終為世笑；<lb/></seg>
<seg xml:id="CH2b1641_CHANT_002-10a.22">梁王不受詭勝，<lb/></seg>
<seg xml:id="CH2b1641_CHANT_002-10a.23">竇融斥逐張玄，<lb/></seg>
<seg xml:id="CH2b1641_CHANT_002-10a.24">二賢既覺，<lb/></seg>
<seg xml:id="CH2b1641_CHANT_002-10a.25">福亦隨之，<lb/></seg>
<seg xml:id="CH2b1641_CHANT_002-10a.26">願君少留意焉。<lb/></seg>
<seg xml:id="CH2b1641_CHANT_002-10a.27">若能內取子布，<lb/></seg>
<seg xml:id="CH2b1641_CHANT_002-10a.28">外擊劉備，<lb/></seg>
<seg xml:id="CH2b1641_CHANT_002-10a.29">以效赤心，<lb/></seg>
<seg xml:id="CH2b1641_CHANT_002-10a.30">用復前好，<lb/></seg>
<seg xml:id="CH2b1641_CHANT_002-10a.31">則江表之任，<lb/></seg>
<seg xml:id="CH2b1641_CHANT_002-10a.32">長以相付，<lb/></seg>
<seg xml:id="CH2b1641_CHANT_002-10a.33">高位重爵，<lb/></seg>
<seg xml:id="CH2b1641_CHANT_002-10a.34">坦然可觀，<lb/></seg>
<seg xml:id="CH2b1641_CHANT_002-10a.35">上令聖朝無東顧之勞，<lb/></seg>
<seg xml:id="CH2b1641_CHANT_002-10a.36">下令百姓保安全之福，<lb/></seg>
<seg xml:id="CH2b1641_CHANT_002-10a.37">君享其榮，<lb/></seg>
<seg xml:id="CH2b1641_CHANT_002-10a.38">孤受其利，<lb/></seg>
<seg xml:id="CH2b1641_CHANT_002-10a.39">豈不快哉！<lb/></seg>
<seg xml:id="CH2b1641_CHANT_002-10a.40">若忽至誠，<lb/></seg>
<seg xml:id="CH2b1641_CHANT_002-10a.41">以處僥倖，<lb/></seg>
<seg xml:id="CH2b1641_CHANT_002-10a.42">婉彼二人，<lb/></seg>
<seg xml:id="CH2b1641_CHANT_002-10a.43">不忍加罪，<lb/></seg>
<seg xml:id="CH2b1641_CHANT_002-10a.44">所謂小人之仁，<lb/></seg>
<seg xml:id="CH2b1641_CHANT_002-10a.45">大仁之賊，<lb/></seg>
<seg xml:id="CH2b1641_CHANT_002-10a.46">大雅之人不肯為此也。<lb/></seg>
<seg xml:id="CH2b1641_CHANT_002-10a.47">若憐子布，<lb/></seg>
<seg xml:id="CH2b1641_CHANT_002-10a.48">願言俱存，<lb/></seg>
<seg xml:id="CH2b1641_CHANT_002-10a.49">亦能傾心去恨，<lb/></seg>
<seg xml:id="CH2b1641_CHANT_002-10a.50">順君之情，<lb/></seg>
<seg xml:id="CH2b1641_CHANT_002-10a.51">更與從事，<lb/></seg>
<seg xml:id="CH2b1641_CHANT_002-10a.52">取其後善，<lb/></seg>
<seg xml:id="CH2b1641_CHANT_002-10a.53">但禽劉備，<lb/></seg>
<seg xml:id="CH2b1641_CHANT_002-10a.54">亦足為效。<lb/></seg>
<seg xml:id="CH2b1641_CHANT_002-10a.55">開設二者，<lb/></seg>
<seg xml:id="CH2b1641_CHANT_002-10a.56">審處一焉。<lb/></seg>
</p>
<p>
<seg xml:id="CH2b1641_CHANT_002-11a.1"><pb xml:id="CH2b1641_CHANT_002-11a" ed="CHANT" n="002-11a"/><lb/></seg>
<seg xml:id="CH2b1641_CHANT_002-11a.2">聞荊、揚諸將，<lb/></seg>
<seg xml:id="CH2b1641_CHANT_002-11a.3">竝得降者，<lb/></seg>
<seg xml:id="CH2b1641_CHANT_002-11a.4">皆言交州為君所執，<lb/></seg>
<seg xml:id="CH2b1641_CHANT_002-11a.5">豫章距命，<lb/></seg>
<seg xml:id="CH2b1641_CHANT_002-11a.6">不承執事，<lb/></seg>
<seg xml:id="CH2b1641_CHANT_002-11a.7">疫旱竝行，<lb/></seg>
<seg xml:id="CH2b1641_CHANT_002-11a.8">人兵減損，<lb/></seg>
<seg xml:id="CH2b1641_CHANT_002-11a.9">各求進軍，<lb/></seg>
<seg xml:id="CH2b1641_CHANT_002-11a.10">其言云云。<lb/></seg>
<seg xml:id="CH2b1641_CHANT_002-11a.11">孤聞此言，<lb/></seg>
<seg xml:id="CH2b1641_CHANT_002-11a.12">未以為說，<lb/></seg>
<seg xml:id="CH2b1641_CHANT_002-11a.13">然道路既遠，<lb/></seg>
<seg xml:id="CH2b1641_CHANT_002-11a.14">降者難信，<lb/></seg>
<seg xml:id="CH2b1641_CHANT_002-11a.15">幸人之災，<lb/></seg>
<seg xml:id="CH2b1641_CHANT_002-11a.16">君子不為。<lb/></seg>
<seg xml:id="CH2b1641_CHANT_002-11a.17">且又百姓，<lb/></seg>
<seg xml:id="CH2b1641_CHANT_002-11a.18">國家之有，<lb/></seg>
<seg xml:id="CH2b1641_CHANT_002-11a.19">加懷區區，<lb/></seg>
<seg xml:id="CH2b1641_CHANT_002-11a.20">樂欲崇和，<lb/></seg>
<seg xml:id="CH2b1641_CHANT_002-11a.21">庶幾明德，<lb/></seg>
<seg xml:id="CH2b1641_CHANT_002-11a.22">來見昭副。<lb/></seg>
<seg xml:id="CH2b1641_CHANT_002-11a.23">不勞而定，<lb/></seg>
<seg xml:id="CH2b1641_CHANT_002-11a.24">于孤益貴。<lb/></seg>
<seg xml:id="CH2b1641_CHANT_002-11a.25">是故按兵守次，<lb/></seg>
<seg xml:id="CH2b1641_CHANT_002-11a.26">遣書致意。<lb/></seg>
<seg xml:id="CH2b1641_CHANT_002-11a.27">古者兵交，<lb/></seg>
<seg xml:id="CH2b1641_CHANT_002-11a.28">使在其中，<lb/></seg>
<seg xml:id="CH2b1641_CHANT_002-11a.29">願仁君及孤，<lb/></seg>
<seg xml:id="CH2b1641_CHANT_002-11a.30">虛心回意，<lb/></seg>
<seg xml:id="CH2b1641_CHANT_002-11a.31">以應詩人補袞之歎，<lb/></seg>
<seg xml:id="CH2b1641_CHANT_002-11a.32">而慎《周易》牽復之義。<lb/></seg>
<seg xml:id="CH2b1641_CHANT_002-11a.33">濯鱗清流，<lb/></seg>
<seg xml:id="CH2b1641_CHANT_002-11a.34">飛翼天衢，<lb/></seg>
<seg xml:id="CH2b1641_CHANT_002-11a.35">良時在茲，<lb/></seg>
<seg xml:id="CH2b1641_CHANT_002-11a.36">勗之而已。<lb/></seg>
</p>
<p>
<seg xml:id="CH2b1641_CHANT_002-12a.1"><pb xml:id="CH2b1641_CHANT_002-12a" ed="CHANT" n="002-12a"/><lb/></seg>
<seg xml:id="CH2b1641_CHANT_002-12a.2">○《文選》。<lb/></seg>
<seg xml:id="CH2b1641_CHANT_002-12a.3">《藝文類聚》二十五。<lb/></seg>
</p>
<p>
<seg xml:id="CH2b1641_CHANT_002-12a.4">為曹公與劉備書<lb/></seg>
</p>
<p>
<seg xml:id="CH2b1641_CHANT_002-12a.5">《為曹公與劉備書》</seg>
</p>
<p>
<seg xml:id="CH2b1641_CHANT_002-12a.6">披懷解帶，<lb/></seg>
<seg xml:id="CH2b1641_CHANT_002-12a.7">投分寄意。<lb/></seg>
</p>
<p>
<seg xml:id="CH2b1641_CHANT_002-13a.1"><pb xml:id="CH2b1641_CHANT_002-13a" ed="CHANT" n="002-13a"/><lb/></seg>
<seg xml:id="CH2b1641_CHANT_002-13a.2">○《文選‧潘岳金谷集作詩》注。<lb/></seg>
</p>
<p>
<seg xml:id="CH2b1641_CHANT_002-13a.3">《文質論》</seg>
</p>
<p>
<seg xml:id="CH2b1641_CHANT_002-13a.4">蓋聞日月麗天，<lb/></seg>
<seg xml:id="CH2b1641_CHANT_002-13a.5">可瞻而難附；<lb/></seg>
<seg xml:id="CH2b1641_CHANT_002-13a.6">群物著地，<lb/></seg>
<seg xml:id="CH2b1641_CHANT_002-13a.7">可見而易制。<lb/></seg>
<seg xml:id="CH2b1641_CHANT_002-13a.8">夫遠不可識，<lb/></seg>
<seg xml:id="CH2b1641_CHANT_002-13a.9">文之觀也；<lb/></seg>
<seg xml:id="CH2b1641_CHANT_002-13a.10">近而易察，<lb/></seg>
<seg xml:id="CH2b1641_CHANT_002-13a.11">質之用也。<lb/></seg>
<seg xml:id="CH2b1641_CHANT_002-13a.12">文虛質實，<lb/></seg>
<seg xml:id="CH2b1641_CHANT_002-13a.13">遠疏近密，<lb/></seg>
<seg xml:id="CH2b1641_CHANT_002-13a.14">援之斯至，<lb/></seg>
<seg xml:id="CH2b1641_CHANT_002-13a.15">動之應疾，<lb/></seg>
<seg xml:id="CH2b1641_CHANT_002-13a.16">兩儀通數，<lb/></seg>
<seg xml:id="CH2b1641_CHANT_002-13a.17">固無攸失。<lb/></seg>
<seg xml:id="CH2b1641_CHANT_002-13a.18">若乃陽春敷華，<lb/></seg>
<seg xml:id="CH2b1641_CHANT_002-13a.19">遇衝風而隕落；<lb/></seg>
<seg xml:id="CH2b1641_CHANT_002-13a.20">素葉變秋，<lb/></seg>
<seg xml:id="CH2b1641_CHANT_002-13a.21">既究物而定體。<lb/></seg>
<seg xml:id="CH2b1641_CHANT_002-13a.22">麗物若偽，<lb/></seg>
<seg xml:id="CH2b1641_CHANT_002-13a.23">醜器多牢，<lb/></seg>
<seg xml:id="CH2b1641_CHANT_002-13a.24">華璧易碎，<lb/></seg>
<seg xml:id="CH2b1641_CHANT_002-13a.25">金鐵難陶。<lb/></seg>
<seg xml:id="CH2b1641_CHANT_002-13a.26">故言多方者，<lb/></seg>
<seg xml:id="CH2b1641_CHANT_002-13a.27">中難處也；<lb/></seg>
<seg xml:id="CH2b1641_CHANT_002-13a.28">術饒津者，<lb/></seg>
<seg xml:id="CH2b1641_CHANT_002-13a.29">要難求也；<lb/></seg>
<seg xml:id="CH2b1641_CHANT_002-13a.30">意弘博者，<lb/></seg>
<seg xml:id="CH2b1641_CHANT_002-13a.31">情難足也；<lb/></seg>
<seg xml:id="CH2b1641_CHANT_002-13a.32">性明察者，<lb/></seg>
<seg xml:id="CH2b1641_CHANT_002-13a.33">下難事也。<lb/></seg>
<seg xml:id="CH2b1641_CHANT_002-13a.34">通士以四奇高人，<lb/></seg>
<seg xml:id="CH2b1641_CHANT_002-13a.35">必有四難之忌。<lb/></seg>
<seg xml:id="CH2b1641_CHANT_002-13a.36">且少言辭者，<lb/></seg>
<seg xml:id="CH2b1641_CHANT_002-13a.37">政不煩也；<lb/></seg>
<seg xml:id="CH2b1641_CHANT_002-13a.38">寡知見者，<lb/></seg>
<seg xml:id="CH2b1641_CHANT_002-13a.39">物不擾也；<lb/></seg>
<seg xml:id="CH2b1641_CHANT_002-13a.40">專一道者，<lb/></seg>
<seg xml:id="CH2b1641_CHANT_002-13a.41">思不散也；<lb/></seg>
<seg xml:id="CH2b1641_CHANT_002-13a.42">混濛蔑者，<lb/></seg>
<seg xml:id="CH2b1641_CHANT_002-13a.43">民不備也。<lb/></seg>
<seg xml:id="CH2b1641_CHANT_002-13a.44">質士以四短違人，<lb/></seg>
<seg xml:id="CH2b1641_CHANT_002-13a.45">必有四安之報。<lb/></seg>
<seg xml:id="CH2b1641_CHANT_002-13a.46">故曹參相齊，<lb/></seg>
<seg xml:id="CH2b1641_CHANT_002-13a.47">寄託獄市，<lb/></seg>
<seg xml:id="CH2b1641_CHANT_002-13a.48">欲令姦人有所容立；<lb/></seg>
<seg xml:id="CH2b1641_CHANT_002-13a.49">及為宰相，<lb/></seg>
<seg xml:id="CH2b1641_CHANT_002-13a.50">飲酒而已。<lb/></seg>
<seg xml:id="CH2b1641_CHANT_002-13a.51">故夫安劉氏者周勃，<lb/></seg>
<seg xml:id="CH2b1641_CHANT_002-13a.52">正嫡位者周勃。<lb/></seg>
<seg xml:id="CH2b1641_CHANT_002-13a.53">大臣木強，<lb/></seg>
<seg xml:id="CH2b1641_CHANT_002-13a.54">不至華言。<lb/></seg>
<seg xml:id="CH2b1641_CHANT_002-13a.55">孝文上林苑欲拜嗇夫，<lb/></seg>
<seg xml:id="CH2b1641_CHANT_002-13a.56">釋之前諫，<lb/></seg>
<seg xml:id="CH2b1641_CHANT_002-13a.57">意崇敦朴。<lb/></seg>
<seg xml:id="CH2b1641_CHANT_002-13a.58">自是以降，<lb/></seg>
<seg xml:id="CH2b1641_CHANT_002-13a.59">其為宰相，<lb/></seg>
<seg xml:id="CH2b1641_CHANT_002-13a.60">皆取堅強一學之士，<lb/></seg>
<seg xml:id="CH2b1641_CHANT_002-13a.61">安用奇才。<lb/></seg>
<seg xml:id="CH2b1641_CHANT_002-13a.62">使變典法。<lb/></seg>
</p>
<p>
<seg xml:id="CH2b1641_CHANT_002-14a.1"><pb xml:id="CH2b1641_CHANT_002-14a" ed="CHANT" n="002-14a"/><lb/></seg>
<seg xml:id="CH2b1641_CHANT_002-14a.2">○《藝文類聚》二十二。<lb/></seg>
</p>
<p>
<seg xml:id="CH2b1641_CHANT_002-14a.3">弔伯夷<lb/></seg>
</p>
<p>
<seg xml:id="CH2b1641_CHANT_002-14a.4">《弔伯夷》</seg>
</p>
<p>
<seg xml:id="CH2b1641_CHANT_002-14a.5">余以王事，<lb/></seg>
<seg xml:id="CH2b1641_CHANT_002-14a.6">適彼洛師。<lb/></seg>
<seg xml:id="CH2b1641_CHANT_002-14a.7">瞻望首陽，<lb/></seg>
<seg xml:id="CH2b1641_CHANT_002-14a.8">敬弔伯夷。<lb/></seg>
<seg xml:id="CH2b1641_CHANT_002-14a.9">東海讓國，<lb/></seg>
<seg xml:id="CH2b1641_CHANT_002-14a.10">西山食薇。<lb/></seg>
<seg xml:id="CH2b1641_CHANT_002-14a.11">重德輕身，<lb/></seg>
<seg xml:id="CH2b1641_CHANT_002-14a.12">隱景潛暉。<lb/></seg>
<seg xml:id="CH2b1641_CHANT_002-14a.13">求仁得仁，<lb/></seg>
<seg xml:id="CH2b1641_CHANT_002-14a.14">報之仲尼。<lb/></seg>
<seg xml:id="CH2b1641_CHANT_002-14a.15">沒而不朽，<lb/></seg>
<seg xml:id="CH2b1641_CHANT_002-14a.16">身沈名飛。<lb/></seg>
<seg xml:id="CH2b1641_CHANT_002-14a.17">稽首憑弔，<lb/></seg>
<seg xml:id="CH2b1641_CHANT_002-14a.18">嚮往深之。<lb/></seg>
</p>
<p>
<seg xml:id="CH2b1641_CHANT_002-15a.1"><pb xml:id="CH2b1641_CHANT_002-15a" ed="CHANT" n="002-15a"/><lb/></seg>
<seg xml:id="CH2b1641_CHANT_002-15a.2">○《藝文類聚》三十七。<lb/></seg>
</p>
</div>
<div><head>附錄</head>
<p>
<seg xml:id="CH2b1641_CHANT_003-1a.1"><pb xml:id="CH2b1641_CHANT_003-1a" ed="CHANT" n="003-1a"/><lb/></seg>
<seg xml:id="CH2b1641_CHANT_003-1a.2">詩<lb/></seg>
</p>
<p>
<seg xml:id="CH2b1641_CHANT_003-1a.3">《詩一》</seg>
</p>
<p>
<seg xml:id="CH2b1641_CHANT_003-1a.4">箭細鐵絲剛，<lb/></seg>
<seg xml:id="CH2b1641_CHANT_003-1a.5">刀插銀刃白。<lb/></seg>
</p>
<p>
<seg xml:id="CH2b1641_CHANT_003-1a.6">○《黃氏集千家注杜工部詩補遺》九《久雨詩》注。<lb/></seg>
</p>
<p>
<seg xml:id="CH2b1641_CHANT_003-2a.1"><pb xml:id="CH2b1641_CHANT_003-2a" ed="CHANT" n="003-2a"/><lb/></seg>
<seg xml:id="CH2b1641_CHANT_003-2a.2">詩<lb/></seg>
</p>
<p>
<seg xml:id="CH2b1641_CHANT_003-2a.3">《詩二》</seg>
</p>
<p>
<seg xml:id="CH2b1641_CHANT_003-2a.4">春岑藹林木。<lb/></seg>
</p>
<p>
<seg xml:id="CH2b1641_CHANT_003-2a.5">○《草堂詩箋》二十四《又於詩》注。<lb/></seg>
</p>
</div>
</body>
</text>
</TEI>
