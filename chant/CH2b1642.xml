<TEI xmlns="http://www.tei-c.org/ns/1.0" xml:id="CH2b1642">
<teiHeader>
<fileDesc>
<titleStmt>
<title>應瑒集二卷</title>
</titleStmt>
<editionStmt><edition><idno type="kanripo">CH2b1642</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷一</head>
<p>
<seg xml:id="CH2b1642_CHANT_001-1a.1"><pb xml:id="CH2b1642_CHANT_001-1a" ed="CHANT" n="001-1a"/><lb/></seg>
<seg xml:id="CH2b1642_CHANT_001-1a.2">報趙淑麗<lb/></seg>
</p>
<p>
<seg xml:id="CH2b1642_CHANT_001-1a.3">報趙淑麗</seg>
</p>
<p>
<seg xml:id="CH2b1642_CHANT_001-1a.4">朝雲不歸，<lb/></seg>
<seg xml:id="CH2b1642_CHANT_001-1a.5">夕結成陰。<lb/></seg>
<seg xml:id="CH2b1642_CHANT_001-1a.6">離群猶宿，<lb/></seg>
<seg xml:id="CH2b1642_CHANT_001-1a.7">永思長吟。<lb/></seg>
<seg xml:id="CH2b1642_CHANT_001-1a.8">有鳥孤棲，<lb/></seg>
<seg xml:id="CH2b1642_CHANT_001-1a.9">哀鳴北林。<lb/></seg>
<seg xml:id="CH2b1642_CHANT_001-1a.10">嗟我懷矣，<lb/></seg>
<seg xml:id="CH2b1642_CHANT_001-1a.11">感物傷心。<lb/></seg>
<seg xml:id="CH2b1642_CHANT_001-1a.12">○《類聚》三十一。<lb/></seg>
<seg xml:id="CH2b1642_CHANT_001-1a.13">《詩紀》十七。<lb/></seg>
</p>
<p>
<seg xml:id="CH2b1642_CHANT_001-2a.1"><pb xml:id="CH2b1642_CHANT_001-2a" ed="CHANT" n="001-2a"/><lb/></seg>
<seg xml:id="CH2b1642_CHANT_001-2a.2">公讌</seg>
</p>
<p>
<seg xml:id="CH2b1642_CHANT_001-2a.3">巍巍主人德，<lb/></seg>
<seg xml:id="CH2b1642_CHANT_001-2a.4">佳會被四方。<lb/></seg>
<seg xml:id="CH2b1642_CHANT_001-2a.5">開館延群士，<lb/></seg>
<seg xml:id="CH2b1642_CHANT_001-2a.6">置酒於斯堂。<lb/></seg>
<seg xml:id="CH2b1642_CHANT_001-2a.7">辨論釋鬱結，<lb/></seg>
<seg xml:id="CH2b1642_CHANT_001-2a.8">援筆興文章。<lb/></seg>
<seg xml:id="CH2b1642_CHANT_001-2a.9">穆穆眾君子，<lb/></seg>
<seg xml:id="CH2b1642_CHANT_001-2a.10">好合同歡康。<lb/></seg>
<seg xml:id="CH2b1642_CHANT_001-2a.11">促坐褰重帷，<lb/></seg>
<seg xml:id="CH2b1642_CHANT_001-2a.12">傳滿騰羽觴。<lb/></seg>
<seg xml:id="CH2b1642_CHANT_001-2a.13">○《詩紀》十七。<lb/></seg>
<seg xml:id="CH2b1642_CHANT_001-2a.14">《類聚》三十九作《公宴詩》，<lb/></seg>
<seg xml:id="CH2b1642_CHANT_001-2a.15">引堂、章、康、觴四韻。<lb/></seg>
<seg xml:id="CH2b1642_CHANT_001-2a.16">《初學記》十四作應瑒詩。<lb/></seg>
<seg xml:id="CH2b1642_CHANT_001-2a.17">引方、堂、章、康、四韻。<lb/></seg>
</p>
<p>
<seg xml:id="CH2b1642_CHANT_001-3a.1"><pb xml:id="CH2b1642_CHANT_001-3a" ed="CHANT" n="001-3a"/><lb/></seg>
<seg xml:id="CH2b1642_CHANT_001-3a.2">侍五官中郎將建章臺集詩</seg>
</p>
<p>
<seg xml:id="CH2b1642_CHANT_001-3a.3">朝鴈鳴雲中，<lb/></seg>
<seg xml:id="CH2b1642_CHANT_001-3a.4">音響一何哀。<lb/></seg>
<seg xml:id="CH2b1642_CHANT_001-3a.5">問子遊何鄉？<lb/></seg>
<seg xml:id="CH2b1642_CHANT_001-3a.6">戢翼正徘徊。<lb/></seg>
<seg xml:id="CH2b1642_CHANT_001-3a.7">言我塞門來，<lb/></seg>
<seg xml:id="CH2b1642_CHANT_001-3a.8">將就衡陽棲。<lb/></seg>
<seg xml:id="CH2b1642_CHANT_001-3a.9">往春翔北土，<lb/></seg>
<seg xml:id="CH2b1642_CHANT_001-3a.10">今冬客南淮。<lb/></seg>
<seg xml:id="CH2b1642_CHANT_001-3a.11">遠行蒙霜雪，<lb/></seg>
<seg xml:id="CH2b1642_CHANT_001-3a.12">毛羽日摧頹。<lb/></seg>
<seg xml:id="CH2b1642_CHANT_001-3a.13">常恐傷肌骨，<lb/></seg>
<seg xml:id="CH2b1642_CHANT_001-3a.14">身隕沈黃泥。<lb/></seg>
<seg xml:id="CH2b1642_CHANT_001-3a.15">簡珠墮沙石，<lb/></seg>
<seg xml:id="CH2b1642_CHANT_001-3a.16">何能中自諧？<lb/></seg>
<seg xml:id="CH2b1642_CHANT_001-3a.17">欲因雲雨會，<lb/></seg>
<seg xml:id="CH2b1642_CHANT_001-3a.18">濯翼陵高梯。<lb/></seg>
<seg xml:id="CH2b1642_CHANT_001-3a.19">良遇不可值，<lb/></seg>
<seg xml:id="CH2b1642_CHANT_001-3a.20">伸眉路何階？<lb/></seg>
<seg xml:id="CH2b1642_CHANT_001-3a.21">公子敬愛客，<lb/></seg>
<seg xml:id="CH2b1642_CHANT_001-3a.22">樂飲不知疲。<lb/></seg>
<seg xml:id="CH2b1642_CHANT_001-3a.23">和顏既已暢，<lb/></seg>
<seg xml:id="CH2b1642_CHANT_001-3a.24">乃肯顧細微。<lb/></seg>
<seg xml:id="CH2b1642_CHANT_001-3a.25">贈詩見存慰，<lb/></seg>
<seg xml:id="CH2b1642_CHANT_001-3a.26">小子非所宜。<lb/></seg>
<seg xml:id="CH2b1642_CHANT_001-3a.27">且為極懽情，<lb/></seg>
<seg xml:id="CH2b1642_CHANT_001-3a.28">不醉其無歸。<lb/></seg>
<seg xml:id="CH2b1642_CHANT_001-3a.29">凡百敬爾位，<lb/></seg>
<seg xml:id="CH2b1642_CHANT_001-3a.30">以副饑渴懷。<lb/></seg>
<seg xml:id="CH2b1642_CHANT_001-3a.31">○《文選》二十。<lb/></seg>
<seg xml:id="CH2b1642_CHANT_001-3a.32">《詩紀》十七。<lb/></seg>
<seg xml:id="CH2b1642_CHANT_001-3a.33">又《類聚》九十一作應瑒詩，<lb/></seg>
<seg xml:id="CH2b1642_CHANT_001-3a.34">引哀、徊、棲、淮、頹、泥六韻。<lb/></seg>
<seg xml:id="CH2b1642_CHANT_001-3a.35">《文選》二十四《贈陸機詩》注引一句。<lb/></seg>
</p>
<p>
<seg xml:id="CH2b1642_CHANT_001-4a.1"><pb xml:id="CH2b1642_CHANT_001-4a" ed="CHANT" n="001-4a"/><lb/></seg>
<seg xml:id="CH2b1642_CHANT_001-4a.2">別詩二首</seg>
</p>
<p>
<seg xml:id="CH2b1642_CHANT_001-4a.3">朝雲浮四海，<lb/></seg>
<seg xml:id="CH2b1642_CHANT_001-4a.4">日暮歸故山。<lb/></seg>
<seg xml:id="CH2b1642_CHANT_001-4a.5">行役懷舊土，<lb/></seg>
<seg xml:id="CH2b1642_CHANT_001-4a.6">悲思不能言。<lb/></seg>
<seg xml:id="CH2b1642_CHANT_001-4a.7">悠悠涉千里，<lb/></seg>
<seg xml:id="CH2b1642_CHANT_001-4a.8">未知何時旋。<lb/></seg>
<seg xml:id="CH2b1642_CHANT_001-4a.9">○《類聚》二十九。<lb/></seg>
<seg xml:id="CH2b1642_CHANT_001-4a.10">《廣文選》八。<lb/></seg>
<seg xml:id="CH2b1642_CHANT_001-4a.11">《詩紀》十七。<lb/></seg>
</p>
<p>
<seg xml:id="CH2b1642_CHANT_001-5a.1"><pb xml:id="CH2b1642_CHANT_001-5a" ed="CHANT" n="001-5a"/><lb/></seg>
<seg xml:id="CH2b1642_CHANT_001-5a.2">浩浩長河水，<lb/></seg>
<seg xml:id="CH2b1642_CHANT_001-5a.3">九折東北流。<lb/></seg>
<seg xml:id="CH2b1642_CHANT_001-5a.4">晨夜赴滄海，<lb/></seg>
<seg xml:id="CH2b1642_CHANT_001-5a.5">海流亦何抽。<lb/></seg>
<seg xml:id="CH2b1642_CHANT_001-5a.6">遠適萬里道，<lb/></seg>
<seg xml:id="CH2b1642_CHANT_001-5a.7">歸來未有由。<lb/></seg>
<seg xml:id="CH2b1642_CHANT_001-5a.8">臨河累太息，<lb/></seg>
<seg xml:id="CH2b1642_CHANT_001-5a.9">五內懷傷憂。<lb/></seg>
<seg xml:id="CH2b1642_CHANT_001-5a.10">○同上。<lb/></seg>
</p>
<p>
<seg xml:id="CH2b1642_CHANT_001-6a.1"><pb xml:id="CH2b1642_CHANT_001-6a" ed="CHANT" n="001-6a"/><lb/></seg>
<seg xml:id="CH2b1642_CHANT_001-6a.2">鬭雞</seg>
</p>
<p>
<seg xml:id="CH2b1642_CHANT_001-6a.3">戚戚懷不樂，<lb/></seg>
<seg xml:id="CH2b1642_CHANT_001-6a.4">無以釋勞勤。<lb/></seg>
<seg xml:id="CH2b1642_CHANT_001-6a.5">兄弟遊戲場，<lb/></seg>
<seg xml:id="CH2b1642_CHANT_001-6a.6">命駕迎眾賓。<lb/></seg>
<seg xml:id="CH2b1642_CHANT_001-6a.7">二部分曹伍，<lb/></seg>
<seg xml:id="CH2b1642_CHANT_001-6a.8">群雞煥以陳。<lb/></seg>
<seg xml:id="CH2b1642_CHANT_001-6a.9">雙距解長緤，<lb/></seg>
<seg xml:id="CH2b1642_CHANT_001-6a.10">飛踊超敵倫。<lb/></seg>
<seg xml:id="CH2b1642_CHANT_001-6a.11">芥羽張金距，<lb/></seg>
<seg xml:id="CH2b1642_CHANT_001-6a.12">連戰何繽紛。<lb/></seg>
<seg xml:id="CH2b1642_CHANT_001-6a.13">從朝至日夕，<lb/></seg>
<seg xml:id="CH2b1642_CHANT_001-6a.14">勝負尚未分。<lb/></seg>
<seg xml:id="CH2b1642_CHANT_001-6a.15">專場驅眾敵，<lb/></seg>
<seg xml:id="CH2b1642_CHANT_001-6a.16">剛捷逸等群。<lb/></seg>
<seg xml:id="CH2b1642_CHANT_001-6a.17">四坐同休贊，<lb/></seg>
<seg xml:id="CH2b1642_CHANT_001-6a.18">賓主懷悅欣。<lb/></seg>
<seg xml:id="CH2b1642_CHANT_001-6a.19">博奕非不樂。<lb/></seg>
<seg xml:id="CH2b1642_CHANT_001-6a.20">此戲世所珍。<lb/></seg>
<seg xml:id="CH2b1642_CHANT_001-6a.21">○《類聚》九十一。<lb/></seg>
<seg xml:id="CH2b1642_CHANT_001-6a.22">《詩紀》十七。<lb/></seg>
</p>
</div>
<div><head>卷二</head>
<p>
<seg xml:id="CH2b1642_CHANT_002-1a.1"><pb xml:id="CH2b1642_CHANT_002-1a" ed="CHANT" n="002-1a"/><lb/></seg>
<seg xml:id="CH2b1642_CHANT_002-1a.2">愁霖賦</seg>
</p>
<p>
<seg xml:id="CH2b1642_CHANT_002-1a.3">聽屯雷之恆音兮，<lb/></seg>
<seg xml:id="CH2b1642_CHANT_002-1a.4">聞左右之歎聲。<lb/></seg>
<seg xml:id="CH2b1642_CHANT_002-1a.5">情慘憒而含欷兮，<lb/></seg>
<seg xml:id="CH2b1642_CHANT_002-1a.6">起披衣而遊庭。<lb/></seg>
<seg xml:id="CH2b1642_CHANT_002-1a.7">三辰幽而重關，<lb/></seg>
<seg xml:id="CH2b1642_CHANT_002-1a.8">蒼曜隱而無形。<lb/></seg>
<seg xml:id="CH2b1642_CHANT_002-1a.9">雲曖曖而周馳，<lb/></seg>
<seg xml:id="CH2b1642_CHANT_002-1a.10">雨濛濛而霧零。<lb/></seg>
<seg xml:id="CH2b1642_CHANT_002-1a.11">排房帳而北入，<lb/></seg>
<seg xml:id="CH2b1642_CHANT_002-1a.12">振蓋服之沾衣。<lb/></seg>
<seg xml:id="CH2b1642_CHANT_002-1a.13">還空床而寢息，<lb/></seg>
<seg xml:id="CH2b1642_CHANT_002-1a.14">夢白日之餘暉。<lb/></seg>
<seg xml:id="CH2b1642_CHANT_002-1a.15">惕中寤而不效兮，<lb/></seg>
<seg xml:id="CH2b1642_CHANT_002-1a.16">意悽悷而增悲。<lb/></seg>
<seg xml:id="CH2b1642_CHANT_002-1a.17">○《藝文類聚》二。<lb/></seg>
</p>
<p>
<seg xml:id="CH2b1642_CHANT_002-2a.1"><pb xml:id="CH2b1642_CHANT_002-2a" ed="CHANT" n="002-2a"/><lb/></seg>
<seg xml:id="CH2b1642_CHANT_002-2a.2">靈河賦</seg>
</p>
<p>
<seg xml:id="CH2b1642_CHANT_002-2a.3">咨靈川之遐原兮，<lb/></seg>
<seg xml:id="CH2b1642_CHANT_002-2a.4">于崑崙之神丘。<lb/></seg>
<seg xml:id="CH2b1642_CHANT_002-2a.5">凌增城之陰隅兮，<lb/></seg>
<seg xml:id="CH2b1642_CHANT_002-2a.6">賴后土之潛流。<lb/></seg>
<seg xml:id="CH2b1642_CHANT_002-2a.7">衝積石之重險兮，<lb/></seg>
<seg xml:id="CH2b1642_CHANT_002-2a.8">披山麓而溢浮。<lb/></seg>
<seg xml:id="CH2b1642_CHANT_002-2a.9">蹶龍黃而南邁兮，<lb/></seg>
<seg xml:id="CH2b1642_CHANT_002-2a.10">紆鴻體而因流。<lb/></seg>
<seg xml:id="CH2b1642_CHANT_002-2a.11">涉津洛之阪泉兮，<lb/></seg>
<seg xml:id="CH2b1642_CHANT_002-2a.12">播九道乎中州。<lb/></seg>
<seg xml:id="CH2b1642_CHANT_002-2a.13">汾澒而騰騖兮，<lb/></seg>
<seg xml:id="CH2b1642_CHANT_002-2a.14">恆亹亹而徂征。<lb/></seg>
<seg xml:id="CH2b1642_CHANT_002-2a.15">肇乘高而迅逝兮，<lb/></seg>
<seg xml:id="CH2b1642_CHANT_002-2a.16">陽侯怖而振驚。<lb/></seg>
<seg xml:id="CH2b1642_CHANT_002-2a.17">有漢中葉，<lb/></seg>
<seg xml:id="CH2b1642_CHANT_002-2a.18">金隄隤而瓠子傾。<lb/></seg>
<seg xml:id="CH2b1642_CHANT_002-2a.19">興萬乘而親務，<lb/></seg>
<seg xml:id="CH2b1642_CHANT_002-2a.20">董群后而來營。<lb/></seg>
<seg xml:id="CH2b1642_CHANT_002-2a.21">下淇園之豐篠，<lb/></seg>
<seg xml:id="CH2b1642_CHANT_002-2a.22">投玉璧而沈星。<lb/></seg>
<seg xml:id="CH2b1642_CHANT_002-2a.23">若夫長杉峻檟，<lb/></seg>
<seg xml:id="CH2b1642_CHANT_002-2a.24">茂栝芬橿，<lb/></seg>
<seg xml:id="CH2b1642_CHANT_002-2a.25">扶疏灌列，<lb/></seg>
<seg xml:id="CH2b1642_CHANT_002-2a.26">映水蔭防。<lb/></seg>
<seg xml:id="CH2b1642_CHANT_002-2a.27">隆條動而暢清風，<lb/></seg>
<seg xml:id="CH2b1642_CHANT_002-2a.28">白日顯而曜殊光。<lb/></seg>
<seg xml:id="CH2b1642_CHANT_002-2a.29">○《水經‧河水注》五。<lb/></seg>
<seg xml:id="CH2b1642_CHANT_002-2a.30">《藝文類聚》八。<lb/></seg>
<seg xml:id="CH2b1642_CHANT_002-2a.31">《初學記》六。<lb/></seg>
</p>
<p>
<seg xml:id="CH2b1642_CHANT_002-3a.1"><pb xml:id="CH2b1642_CHANT_002-3a" ed="CHANT" n="002-3a"/><lb/></seg>
<seg xml:id="CH2b1642_CHANT_002-3a.2">龍艘白鯉，<lb/></seg>
<seg xml:id="CH2b1642_CHANT_002-3a.3">越艇蜀舲。<lb/></seg>
<seg xml:id="CH2b1642_CHANT_002-3a.4">泝游覆水，<lb/></seg>
<seg xml:id="CH2b1642_CHANT_002-3a.5">帆柁如林。<lb/></seg>
<seg xml:id="CH2b1642_CHANT_002-3a.6">○《北堂書鈔》未改本一百三十七。<lb/></seg>
<seg xml:id="CH2b1642_CHANT_002-3a.7">一百三十八。<lb/></seg>
</p>
<p>
<seg xml:id="CH2b1642_CHANT_002-3a.8">正情賦</seg>
</p>
<p>
<seg xml:id="CH2b1642_CHANT_002-3a.9">夫何媛女之殊麗兮，<lb/></seg>
<seg xml:id="CH2b1642_CHANT_002-3a.10">姿溫惠而明哲。<lb/></seg>
<seg xml:id="CH2b1642_CHANT_002-3a.11">應靈和以挺質，<lb/></seg>
<seg xml:id="CH2b1642_CHANT_002-3a.12">體蘭茂而瓊潔。<lb/></seg>
<seg xml:id="CH2b1642_CHANT_002-3a.13">方往載其鮮雙，<lb/></seg>
<seg xml:id="CH2b1642_CHANT_002-3a.14">曜來今而無列。<lb/></seg>
<seg xml:id="CH2b1642_CHANT_002-3a.15">發朝陽之鴻暉，<lb/></seg>
<seg xml:id="CH2b1642_CHANT_002-3a.16">流精睇而傾泄。<lb/></seg>
<seg xml:id="CH2b1642_CHANT_002-3a.17">既榮麗而冠時，<lb/></seg>
<seg xml:id="CH2b1642_CHANT_002-3a.18">援申女而比節。<lb/></seg>
<seg xml:id="CH2b1642_CHANT_002-3a.19">余心嘉夫淑美，<lb/></seg>
<seg xml:id="CH2b1642_CHANT_002-3a.20">願結歡而靡因。<lb/></seg>
<seg xml:id="CH2b1642_CHANT_002-3a.21">承窈窕之芳美，<lb/></seg>
<seg xml:id="CH2b1642_CHANT_002-3a.22">情踊躍乎若人。<lb/></seg>
<seg xml:id="CH2b1642_CHANT_002-3a.23">魂翩翩而夕遊，<lb/></seg>
<seg xml:id="CH2b1642_CHANT_002-3a.24">甘同夢而交神。<lb/></seg>
<seg xml:id="CH2b1642_CHANT_002-3a.25">晝彷徨于路側，<lb/></seg>
<seg xml:id="CH2b1642_CHANT_002-3a.26">宵耿耿而達晨。<lb/></seg>
<seg xml:id="CH2b1642_CHANT_002-3a.27">清風厲于玄序，<lb/></seg>
<seg xml:id="CH2b1642_CHANT_002-3a.28">涼飆逝于中唐。<lb/></seg>
<seg xml:id="CH2b1642_CHANT_002-3a.29">聽雲鴈之翰鳴，<lb/></seg>
<seg xml:id="CH2b1642_CHANT_002-3a.30">察列宿之華煇。<lb/></seg>
<seg xml:id="CH2b1642_CHANT_002-3a.31">南星晃而電隕，<lb/></seg>
<seg xml:id="CH2b1642_CHANT_002-3a.32">偏雄肅而特飛。<lb/></seg>
<seg xml:id="CH2b1642_CHANT_002-3a.33">冀騰言以俯首，<lb/></seg>
<seg xml:id="CH2b1642_CHANT_002-3a.34">嗟激迅而難追。<lb/></seg>
<seg xml:id="CH2b1642_CHANT_002-3a.35">傷往禽之無隅，<lb/></seg>
<seg xml:id="CH2b1642_CHANT_002-3a.36">悼流光之不歸。<lb/></seg>
<seg xml:id="CH2b1642_CHANT_002-3a.37">愍伏辰之方逝，<lb/></seg>
<seg xml:id="CH2b1642_CHANT_002-3a.38">哀吾願之多違。<lb/></seg>
<seg xml:id="CH2b1642_CHANT_002-3a.39">步便旋以永思，<lb/></seg>
<seg xml:id="CH2b1642_CHANT_002-3a.40">情憀慄而傷悲。<lb/></seg>
<seg xml:id="CH2b1642_CHANT_002-3a.41">還幽室以假寐，<lb/></seg>
<seg xml:id="CH2b1642_CHANT_002-3a.42">固展轉而不安，<lb/></seg>
<seg xml:id="CH2b1642_CHANT_002-3a.43">神眇眇以潛翔，<lb/></seg>
<seg xml:id="CH2b1642_CHANT_002-3a.44">恆存遊乎所觀。<lb/></seg>
<seg xml:id="CH2b1642_CHANT_002-3a.45">仰崇夏而長息，<lb/></seg>
<seg xml:id="CH2b1642_CHANT_002-3a.46">動哀響而餘歎。<lb/></seg>
<seg xml:id="CH2b1642_CHANT_002-3a.47">氣浮踊而雲館，<lb/></seg>
<seg xml:id="CH2b1642_CHANT_002-3a.48">腸一夕而九煩。<lb/></seg>
<seg xml:id="CH2b1642_CHANT_002-3a.49">○《藝文類聚》十八。<lb/></seg>
</p>
<p>
<seg xml:id="CH2b1642_CHANT_002-4a.1"><pb xml:id="CH2b1642_CHANT_002-4a" ed="CHANT" n="002-4a"/><lb/></seg>
<seg xml:id="CH2b1642_CHANT_002-4a.2">思在前為明鏡，<lb/></seg>
<seg xml:id="CH2b1642_CHANT_002-4a.3">哀既往于替□。<lb/></seg>
<seg xml:id="CH2b1642_CHANT_002-4a.4">○《北堂書鈔》一百三十六。<lb/></seg>
</p>
<p>
<seg xml:id="CH2b1642_CHANT_002-4a.5">撰征賦</seg>
</p>
<p>
<seg xml:id="CH2b1642_CHANT_002-4a.6">奮皇佐之豐烈，<lb/></seg>
<seg xml:id="CH2b1642_CHANT_002-4a.7">將親戎乎幽鄰。<lb/></seg>
<seg xml:id="CH2b1642_CHANT_002-4a.8">飛龍旗以雲曜，<lb/></seg>
<seg xml:id="CH2b1642_CHANT_002-4a.9">披廣路而北巡。<lb/></seg>
<seg xml:id="CH2b1642_CHANT_002-4a.10">崇殿鬱其嵯峨，<lb/></seg>
<seg xml:id="CH2b1642_CHANT_002-4a.11">華宇爛而舒光。<lb/></seg>
<seg xml:id="CH2b1642_CHANT_002-4a.12">摛雲藻之雕飾，<lb/></seg>
<seg xml:id="CH2b1642_CHANT_002-4a.13">流輝采之渾黃。<lb/></seg>
<seg xml:id="CH2b1642_CHANT_002-4a.14">辭曰：<lb/></seg>
</p>
<p>
<seg xml:id="CH2b1642_CHANT_002-5a.1"><pb xml:id="CH2b1642_CHANT_002-5a" ed="CHANT" n="002-5a"/><lb/></seg>
<seg xml:id="CH2b1642_CHANT_002-5a.2">烈烈征師，<lb/></seg>
<seg xml:id="CH2b1642_CHANT_002-5a.3">尋遐庭兮。<lb/></seg>
<seg xml:id="CH2b1642_CHANT_002-5a.4">悠悠萬里，<lb/></seg>
<seg xml:id="CH2b1642_CHANT_002-5a.5">臨長城兮。<lb/></seg>
<seg xml:id="CH2b1642_CHANT_002-5a.6">周覽郡邑，<lb/></seg>
<seg xml:id="CH2b1642_CHANT_002-5a.7">思既盈兮。<lb/></seg>
<seg xml:id="CH2b1642_CHANT_002-5a.8">嘉想前哲，<lb/></seg>
<seg xml:id="CH2b1642_CHANT_002-5a.9">遺風聲兮。<lb/></seg>
<seg xml:id="CH2b1642_CHANT_002-5a.10">○《藝文類聚》五十九。<lb/></seg>
</p>
<p>
<seg xml:id="CH2b1642_CHANT_002-6a.1"><pb xml:id="CH2b1642_CHANT_002-6a" ed="CHANT" n="002-6a"/><lb/></seg>
<seg xml:id="CH2b1642_CHANT_002-6a.2">西征賦</seg>
</p>
<p>
<seg xml:id="CH2b1642_CHANT_002-6a.3">鸞衡東指，<lb/></seg>
<seg xml:id="CH2b1642_CHANT_002-6a.4">弭節蓬澤。<lb/></seg>
<seg xml:id="CH2b1642_CHANT_002-6a.5">○《水經》二十二渠水注。<lb/></seg>
</p>
<p>
<seg xml:id="CH2b1642_CHANT_002-6a.6">西狩賦</seg>
</p>
<p>
<seg xml:id="CH2b1642_CHANT_002-6a.7">伊炎漢之建安，<lb/></seg>
<seg xml:id="CH2b1642_CHANT_002-6a.8">飛龍躍乎天衢。<lb/></seg>
<seg xml:id="CH2b1642_CHANT_002-6a.9">皇宰奕而陶運，<lb/></seg>
<seg xml:id="CH2b1642_CHANT_002-6a.10">樹匡翼而大摹。<lb/></seg>
<seg xml:id="CH2b1642_CHANT_002-6a.11">盪無妾之氛穢，<lb/></seg>
<seg xml:id="CH2b1642_CHANT_002-6a.12">揚威靈乎八區。<lb/></seg>
<seg xml:id="CH2b1642_CHANT_002-6a.13">開九土之舊迹，<lb/></seg>
<seg xml:id="CH2b1642_CHANT_002-6a.14">暨聲教于海隅。<lb/></seg>
<seg xml:id="CH2b1642_CHANT_002-6a.15">時霜淒而淹野，<lb/></seg>
<seg xml:id="CH2b1642_CHANT_002-6a.16">寒風肅而川逝。<lb/></seg>
<seg xml:id="CH2b1642_CHANT_002-6a.17">草木紛而搖蕩，<lb/></seg>
<seg xml:id="CH2b1642_CHANT_002-6a.18">鷙鳥別而高厲。<lb/></seg>
<seg xml:id="CH2b1642_CHANT_002-6a.19">既乃揀吉日，<lb/></seg>
<seg xml:id="CH2b1642_CHANT_002-6a.20">練嘉辰，<lb/></seg>
<seg xml:id="CH2b1642_CHANT_002-6a.21">清風矢戒，<lb/></seg>
<seg xml:id="CH2b1642_CHANT_002-6a.22">屏翳收塵。<lb/></seg>
<seg xml:id="CH2b1642_CHANT_002-6a.23">于是魏公乃乘彫輅，<lb/></seg>
<seg xml:id="CH2b1642_CHANT_002-6a.24">駟飛黃，<lb/></seg>
<seg xml:id="CH2b1642_CHANT_002-6a.25">擁簫鉦，<lb/></seg>
<seg xml:id="CH2b1642_CHANT_002-6a.26">建九幢，<lb/></seg>
<seg xml:id="CH2b1642_CHANT_002-6a.27">按轡清途，<lb/></seg>
<seg xml:id="CH2b1642_CHANT_002-6a.28">颯沓風翔。<lb/></seg>
<seg xml:id="CH2b1642_CHANT_002-6a.29">屬車轇轕，<lb/></seg>
<seg xml:id="CH2b1642_CHANT_002-6a.30">羽騎騰驤。<lb/></seg>
<seg xml:id="CH2b1642_CHANT_002-6a.31">于是圍網周合，<lb/></seg>
<seg xml:id="CH2b1642_CHANT_002-6a.32">雷鼓天震。<lb/></seg>
<seg xml:id="CH2b1642_CHANT_002-6a.33">千乘長羅，<lb/></seg>
<seg xml:id="CH2b1642_CHANT_002-6a.34">萬表星陳。<lb/></seg>
<seg xml:id="CH2b1642_CHANT_002-6a.35">雙翼伉旌，<lb/></seg>
<seg xml:id="CH2b1642_CHANT_002-6a.36">八校祖分。<lb/></seg>
<seg xml:id="CH2b1642_CHANT_002-6a.37">長燧電舉，<lb/></seg>
<seg xml:id="CH2b1642_CHANT_002-6a.38">高煙蔽雲。<lb/></seg>
<seg xml:id="CH2b1642_CHANT_002-6a.39">爾乃徒輿並興，<lb/></seg>
<seg xml:id="CH2b1642_CHANT_002-6a.40">方軌連質。<lb/></seg>
<seg xml:id="CH2b1642_CHANT_002-6a.41">驚飆四駭，<lb/></seg>
<seg xml:id="CH2b1642_CHANT_002-6a.42">衝禽驚溢。<lb/></seg>
<seg xml:id="CH2b1642_CHANT_002-6a.43">騁獸塞野，<lb/></seg>
<seg xml:id="CH2b1642_CHANT_002-6a.44">飛鳥蔽日。<lb/></seg>
<seg xml:id="CH2b1642_CHANT_002-6a.45">爾乃赴玄谷，<lb/></seg>
<seg xml:id="CH2b1642_CHANT_002-6a.46">陵崇巒，<lb/></seg>
<seg xml:id="CH2b1642_CHANT_002-6a.47">俯掣奔猴，<lb/></seg>
<seg xml:id="CH2b1642_CHANT_002-6a.48">仰捷飛猿。<lb/></seg>
<seg xml:id="CH2b1642_CHANT_002-6a.49">雲幕被于廣野，<lb/></seg>
<seg xml:id="CH2b1642_CHANT_002-6a.50">京燎照乎平原。<lb/></seg>
<seg xml:id="CH2b1642_CHANT_002-6a.51">醴炰充給，<lb/></seg>
<seg xml:id="CH2b1642_CHANT_002-6a.52">洪施普宣。<lb/></seg>
<seg xml:id="CH2b1642_CHANT_002-6a.53">○《藝文類聚》六十六。<lb/></seg>
</p>
<p>
<seg xml:id="CH2b1642_CHANT_002-7a.1"><pb xml:id="CH2b1642_CHANT_002-7a" ed="CHANT" n="002-7a"/><lb/></seg>
<seg xml:id="CH2b1642_CHANT_002-7a.2">倉隼煩翼而懸據。<lb/></seg>
</p>
<p>
<seg xml:id="CH2b1642_CHANT_002-7a.3">馳射賦</seg>
</p>
<p>
<seg xml:id="CH2b1642_CHANT_002-7a.4">于是陽春嘉日，<lb/></seg>
<seg xml:id="CH2b1642_CHANT_002-7a.5">講肆餘暇，<lb/></seg>
<seg xml:id="CH2b1642_CHANT_002-7a.6">將逍遙于郊野，<lb/></seg>
<seg xml:id="CH2b1642_CHANT_002-7a.7">聊娛遊于騁射。<lb/></seg>
<seg xml:id="CH2b1642_CHANT_002-7a.8">延賓鞠旅，<lb/></seg>
<seg xml:id="CH2b1642_CHANT_002-7a.9">星言夙駕。<lb/></seg>
<seg xml:id="CH2b1642_CHANT_002-7a.10">樹應鞞于路左，<lb/></seg>
<seg xml:id="CH2b1642_CHANT_002-7a.11">建丹旗于表路。<lb/></seg>
<seg xml:id="CH2b1642_CHANT_002-7a.12">群駿籠茸于衡首，<lb/></seg>
<seg xml:id="CH2b1642_CHANT_002-7a.13">咸皆騕褭與飛菟。<lb/></seg>
<seg xml:id="CH2b1642_CHANT_002-7a.14">隴修勒而容與，<lb/></seg>
<seg xml:id="CH2b1642_CHANT_002-7a.15">並軒翥而厲怒。<lb/></seg>
<seg xml:id="CH2b1642_CHANT_002-7a.16">爾乃結翻仵，<lb/></seg>
<seg xml:id="CH2b1642_CHANT_002-7a.17">齊倫匹，<lb/></seg>
<seg xml:id="CH2b1642_CHANT_002-7a.18">良、樂授馬，<lb/></seg>
<seg xml:id="CH2b1642_CHANT_002-7a.19">孫臏調駟。<lb/></seg>
<seg xml:id="CH2b1642_CHANT_002-7a.20">籌算克明，<lb/></seg>
<seg xml:id="CH2b1642_CHANT_002-7a.21">班次均壹。<lb/></seg>
<seg xml:id="CH2b1642_CHANT_002-7a.22">左攬繁弱，<lb/></seg>
<seg xml:id="CH2b1642_CHANT_002-7a.23">右接湛衛，<lb/></seg>
<seg xml:id="CH2b1642_CHANT_002-7a.24">控滿流睇，<lb/></seg>
<seg xml:id="CH2b1642_CHANT_002-7a.25">應弦飛碎。<lb/></seg>
<seg xml:id="CH2b1642_CHANT_002-7a.26">旝動鼓震，<lb/></seg>
<seg xml:id="CH2b1642_CHANT_002-7a.27">譟聲雷潰。<lb/></seg>
<seg xml:id="CH2b1642_CHANT_002-7a.28">重破累𥗋，<lb/></seg>
<seg xml:id="CH2b1642_CHANT_002-7a.29">流景倏忽。<lb/></seg>
<seg xml:id="CH2b1642_CHANT_002-7a.30">紛紜絡驛，<lb/></seg>
<seg xml:id="CH2b1642_CHANT_002-7a.31">次授二八。<lb/></seg>
<seg xml:id="CH2b1642_CHANT_002-7a.32">放鞚長騁，<lb/></seg>
<seg xml:id="CH2b1642_CHANT_002-7a.33">神足奔越。<lb/></seg>
<seg xml:id="CH2b1642_CHANT_002-7a.34">終節三驅，<lb/></seg>
<seg xml:id="CH2b1642_CHANT_002-7a.35">矢不虛發。<lb/></seg>
<seg xml:id="CH2b1642_CHANT_002-7a.36">進截飛鳥，<lb/></seg>
<seg xml:id="CH2b1642_CHANT_002-7a.37">顧摧月支。<lb/></seg>
<seg xml:id="CH2b1642_CHANT_002-7a.38">須紆六釣，<lb/></seg>
<seg xml:id="CH2b1642_CHANT_002-7a.39">口彎七規。<lb/></seg>
<seg xml:id="CH2b1642_CHANT_002-7a.40">觀者并氣息而傾竦，<lb/></seg>
<seg xml:id="CH2b1642_CHANT_002-7a.41">咸側企而騰移。<lb/></seg>
<seg xml:id="CH2b1642_CHANT_002-7a.42">爾乃縈迴盤厲，<lb/></seg>
<seg xml:id="CH2b1642_CHANT_002-7a.43">按節和旋，<lb/></seg>
<seg xml:id="CH2b1642_CHANT_002-7a.44">翩翩神厲，<lb/></seg>
<seg xml:id="CH2b1642_CHANT_002-7a.45">體若飛仙。<lb/></seg>
<seg xml:id="CH2b1642_CHANT_002-7a.46">奕奕騂牡，<lb/></seg>
<seg xml:id="CH2b1642_CHANT_002-7a.47">既佶且閑。<lb/></seg>
<seg xml:id="CH2b1642_CHANT_002-7a.48">揚驪沛艾，<lb/></seg>
<seg xml:id="CH2b1642_CHANT_002-7a.49">蠖略相連。<lb/></seg>
<seg xml:id="CH2b1642_CHANT_002-7a.50">○《藝文類聚》六十八。<lb/></seg>
<seg xml:id="CH2b1642_CHANT_002-7a.51">《御覽》三百五十八引兩條。<lb/></seg>
</p>
<p>
<seg xml:id="CH2b1642_CHANT_002-8a.1"><pb xml:id="CH2b1642_CHANT_002-8a" ed="CHANT" n="002-8a"/><lb/></seg>
<seg xml:id="CH2b1642_CHANT_002-8a.2">藻飾齊明。<lb/></seg>
<seg xml:id="CH2b1642_CHANT_002-8a.3">○《文選‧赭白馬賦》注。<lb/></seg>
</p>
<p>
<seg xml:id="CH2b1642_CHANT_002-8a.4">百兩彌塗，<lb/></seg>
<seg xml:id="CH2b1642_CHANT_002-8a.5">方軌連衡。<lb/></seg>
<seg xml:id="CH2b1642_CHANT_002-8a.6">朱騎風馳，<lb/></seg>
<seg xml:id="CH2b1642_CHANT_002-8a.7">雕落層城。<lb/></seg>
<seg xml:id="CH2b1642_CHANT_002-8a.8">○《北堂書鈔》一一七。<lb/></seg>
</p>
<p>
<seg xml:id="CH2b1642_CHANT_002-9a.1"><pb xml:id="CH2b1642_CHANT_002-9a" ed="CHANT" n="002-9a"/><lb/></seg>
<seg xml:id="CH2b1642_CHANT_002-9a.2">窮百氏之玄奧。<lb/></seg>
<seg xml:id="CH2b1642_CHANT_002-9a.3">○《文選》一八成公綏《嘯賦》注。<lb/></seg>
</p>
<p>
<seg xml:id="CH2b1642_CHANT_002-9a.4">校獵賦</seg>
</p>
<p>
<seg xml:id="CH2b1642_CHANT_002-9a.5">乃命有司，<lb/></seg>
<seg xml:id="CH2b1642_CHANT_002-9a.6">巡士周尋。<lb/></seg>
<seg xml:id="CH2b1642_CHANT_002-9a.7">二虞萊野，<lb/></seg>
<seg xml:id="CH2b1642_CHANT_002-9a.8">三扈表禽。<lb/></seg>
<seg xml:id="CH2b1642_CHANT_002-9a.9">北彌大陸，<lb/></seg>
<seg xml:id="CH2b1642_CHANT_002-9a.10">南厲黃涔。<lb/></seg>
<seg xml:id="CH2b1642_CHANT_002-9a.11">○《初學記》二十二兩引。<lb/></seg>
</p>
<p>
<seg xml:id="CH2b1642_CHANT_002-10a.1"><pb xml:id="CH2b1642_CHANT_002-10a" ed="CHANT" n="002-10a"/><lb/></seg>
<seg xml:id="CH2b1642_CHANT_002-10a.2">神女賦</seg>
</p>
<p>
<seg xml:id="CH2b1642_CHANT_002-10a.3">騰玄眸而睋青陽，<lb/></seg>
<seg xml:id="CH2b1642_CHANT_002-10a.4">離朱脣而耀雙輔。<lb/></seg>
<seg xml:id="CH2b1642_CHANT_002-10a.5">紅顏曄而和妍，<lb/></seg>
<seg xml:id="CH2b1642_CHANT_002-10a.6">時調聲以笑語。<lb/></seg>
<seg xml:id="CH2b1642_CHANT_002-10a.7">○《御覽》三百八十一。<lb/></seg>
</p>
<p>
<seg xml:id="CH2b1642_CHANT_002-10a.8">夏姬曾不足以供妾御，<lb/></seg>
<seg xml:id="CH2b1642_CHANT_002-10a.9">況秦娥與吳娃。<lb/></seg>
<seg xml:id="CH2b1642_CHANT_002-10a.10">○《文選》三零陸機《擬古詩》注。<lb/></seg>
</p>
<p>
<seg xml:id="CH2b1642_CHANT_002-11a.1"><pb xml:id="CH2b1642_CHANT_002-11a" ed="CHANT" n="002-11a"/><lb/></seg>
<seg xml:id="CH2b1642_CHANT_002-11a.2">車渠椀賦<lb/></seg>
</p>
<p>
<seg xml:id="CH2b1642_CHANT_002-11a.3">車渠椀賦</seg>
</p>
<p>
<seg xml:id="CH2b1642_CHANT_002-11a.4">惟茲椀之珍瑋，<lb/></seg>
<seg xml:id="CH2b1642_CHANT_002-11a.5">誕靈岳而奇生。<lb/></seg>
<seg xml:id="CH2b1642_CHANT_002-11a.6">扇不周之芳烈，<lb/></seg>
<seg xml:id="CH2b1642_CHANT_002-11a.7">浸瓊露以潤形。<lb/></seg>
<seg xml:id="CH2b1642_CHANT_002-11a.8">蔭碧條以納曜，<lb/></seg>
<seg xml:id="CH2b1642_CHANT_002-11a.9">噏朝霞而發榮。<lb/></seg>
<seg xml:id="CH2b1642_CHANT_002-11a.10">紛玄黃以肜裔，<lb/></seg>
<seg xml:id="CH2b1642_CHANT_002-11a.11">曄豹變而龍華。<lb/></seg>
<seg xml:id="CH2b1642_CHANT_002-11a.12">象蜿虹之輔體，<lb/></seg>
<seg xml:id="CH2b1642_CHANT_002-11a.13">中含曜乎雲波。<lb/></seg>
<seg xml:id="CH2b1642_CHANT_002-11a.14">若其眾色鱗聚，<lb/></seg>
<seg xml:id="CH2b1642_CHANT_002-11a.15">卓度詭常。<lb/></seg>
<seg xml:id="CH2b1642_CHANT_002-11a.16">絪縕雜錯，<lb/></seg>
<seg xml:id="CH2b1642_CHANT_002-11a.17">乍圓乍方。<lb/></seg>
<seg xml:id="CH2b1642_CHANT_002-11a.18">蔚術繁興，<lb/></seg>
<seg xml:id="CH2b1642_CHANT_002-11a.19">散列成章。<lb/></seg>
<seg xml:id="CH2b1642_CHANT_002-11a.20">揚丹流縹，<lb/></seg>
<seg xml:id="CH2b1642_CHANT_002-11a.21">碧玉飛黃。<lb/></seg>
<seg xml:id="CH2b1642_CHANT_002-11a.22">華氣承朗，<lb/></seg>
<seg xml:id="CH2b1642_CHANT_002-11a.23">內外齊光。<lb/></seg>
<seg xml:id="CH2b1642_CHANT_002-11a.24">○《藝文類聚》七十三。<lb/></seg>
</p>
<p>
<seg xml:id="CH2b1642_CHANT_002-12a.1"><pb xml:id="CH2b1642_CHANT_002-12a" ed="CHANT" n="002-12a"/><lb/></seg>
<seg xml:id="CH2b1642_CHANT_002-12a.2">竦迷迭賦<lb/></seg>
</p>
<p>
<seg xml:id="CH2b1642_CHANT_002-12a.3">竦迷迭賦</seg>
</p>
<p>
<seg xml:id="CH2b1642_CHANT_002-12a.4">列中堂之嚴宇，<lb/></seg>
<seg xml:id="CH2b1642_CHANT_002-12a.5">跨階序而駢羅。<lb/></seg>
<seg xml:id="CH2b1642_CHANT_002-12a.6">建茂莖以竦立，<lb/></seg>
<seg xml:id="CH2b1642_CHANT_002-12a.7">擢脩榦而承阿。<lb/></seg>
<seg xml:id="CH2b1642_CHANT_002-12a.8">燭白日之炎陰，<lb/></seg>
<seg xml:id="CH2b1642_CHANT_002-12a.9">承翠碧之繁柯。<lb/></seg>
<seg xml:id="CH2b1642_CHANT_002-12a.10">朝敷條以誕節，<lb/></seg>
<seg xml:id="CH2b1642_CHANT_002-12a.11">夕結秀而垂華。<lb/></seg>
<seg xml:id="CH2b1642_CHANT_002-12a.12">振纖枝之翠粲，<lb/></seg>
<seg xml:id="CH2b1642_CHANT_002-12a.13">動綵葉之莓莓。<lb/></seg>
<seg xml:id="CH2b1642_CHANT_002-12a.14">舒芳香之酷烈，<lb/></seg>
<seg xml:id="CH2b1642_CHANT_002-12a.15">乘清風以徘徊。<lb/></seg>
<seg xml:id="CH2b1642_CHANT_002-12a.16">○《藝文類聚》八十一。<lb/></seg>
<seg xml:id="CH2b1642_CHANT_002-12a.17">《御覽》九百八十二。<lb/></seg>
</p>
<p>
<seg xml:id="CH2b1642_CHANT_002-13a.1"><pb xml:id="CH2b1642_CHANT_002-13a" ed="CHANT" n="002-13a"/><lb/></seg>
<seg xml:id="CH2b1642_CHANT_002-13a.2">楊柳賦</seg>
</p>
<p>
<seg xml:id="CH2b1642_CHANT_002-13a.3">赴陽春之和節，<lb/></seg>
<seg xml:id="CH2b1642_CHANT_002-13a.4">植纖柳以承涼。<lb/></seg>
<seg xml:id="CH2b1642_CHANT_002-13a.5">攄豐節而廣布，<lb/></seg>
<seg xml:id="CH2b1642_CHANT_002-13a.6">紛鬱勃以敷陽。<lb/></seg>
<seg xml:id="CH2b1642_CHANT_002-13a.7">三春倏其奄過，<lb/></seg>
<seg xml:id="CH2b1642_CHANT_002-13a.8">景日赫其垂光。<lb/></seg>
<seg xml:id="CH2b1642_CHANT_002-13a.9">振鴻條而遠壽，<lb/></seg>
<seg xml:id="CH2b1642_CHANT_002-13a.10">迴雲蓋于中唐。<lb/></seg>
<seg xml:id="CH2b1642_CHANT_002-13a.11">○《藝文類聚》八十九。<lb/></seg>
</p>
<p>
<seg xml:id="CH2b1642_CHANT_002-14a.1"><pb xml:id="CH2b1642_CHANT_002-14a" ed="CHANT" n="002-14a"/><lb/></seg>
<seg xml:id="CH2b1642_CHANT_002-14a.2">鸚鵡賦</seg>
</p>
<p>
<seg xml:id="CH2b1642_CHANT_002-14a.3">何翩翩之麗鳥，<lb/></seg>
<seg xml:id="CH2b1642_CHANT_002-14a.4">表眾豔之殊色。<lb/></seg>
<seg xml:id="CH2b1642_CHANT_002-14a.5">被光耀之鮮羽，<lb/></seg>
<seg xml:id="CH2b1642_CHANT_002-14a.6">流玄黃之華飾。<lb/></seg>
<seg xml:id="CH2b1642_CHANT_002-14a.7">苞明哲之弘慮，<lb/></seg>
<seg xml:id="CH2b1642_CHANT_002-14a.8">從陰陽之消息。<lb/></seg>
<seg xml:id="CH2b1642_CHANT_002-14a.9">秋風厲而潛形，<lb/></seg>
<seg xml:id="CH2b1642_CHANT_002-14a.10">蒼神發而動翼。<lb/></seg>
<seg xml:id="CH2b1642_CHANT_002-14a.11">○《藝文類聚》九十一。<lb/></seg>
</p>
<p>
<seg xml:id="CH2b1642_CHANT_002-15a.1"><pb xml:id="CH2b1642_CHANT_002-15a" ed="CHANT" n="002-15a"/><lb/></seg>
<seg xml:id="CH2b1642_CHANT_002-15a.2">慜驥賦</seg>
</p>
<p>
<seg xml:id="CH2b1642_CHANT_002-15a.3">慜良驥之不遇兮，<lb/></seg>
<seg xml:id="CH2b1642_CHANT_002-15a.4">何屯否之弘多！<lb/></seg>
<seg xml:id="CH2b1642_CHANT_002-15a.5">抱天飛之神號兮，<lb/></seg>
<seg xml:id="CH2b1642_CHANT_002-15a.6">悲當世之莫知。<lb/></seg>
<seg xml:id="CH2b1642_CHANT_002-15a.7">赴玄谷之漸塗兮，<lb/></seg>
<seg xml:id="CH2b1642_CHANT_002-15a.8">陟高崗之峻崖。<lb/></seg>
<seg xml:id="CH2b1642_CHANT_002-15a.9">懼僕夫之嚴策兮，<lb/></seg>
<seg xml:id="CH2b1642_CHANT_002-15a.10">載悚慄而奔馳。<lb/></seg>
<seg xml:id="CH2b1642_CHANT_002-15a.11">懷殊姿而困遇兮，<lb/></seg>
<seg xml:id="CH2b1642_CHANT_002-15a.12">願遠迹而自舒。<lb/></seg>
<seg xml:id="CH2b1642_CHANT_002-15a.13">思奮行而驤首兮，<lb/></seg>
<seg xml:id="CH2b1642_CHANT_002-15a.14">叩繮緤之紛拏。<lb/></seg>
<seg xml:id="CH2b1642_CHANT_002-15a.15">牽繁轡而增制兮，<lb/></seg>
<seg xml:id="CH2b1642_CHANT_002-15a.16">心慉結而槃紆。<lb/></seg>
<seg xml:id="CH2b1642_CHANT_002-15a.17">涉通逵而方舉兮，<lb/></seg>
<seg xml:id="CH2b1642_CHANT_002-15a.18">迫輿僕之我拘。<lb/></seg>
<seg xml:id="CH2b1642_CHANT_002-15a.19">抱精誠而不暢兮，<lb/></seg>
<seg xml:id="CH2b1642_CHANT_002-15a.20">鬱神足而不攄。<lb/></seg>
<seg xml:id="CH2b1642_CHANT_002-15a.21">思蒒翁于西土兮，<lb/></seg>
<seg xml:id="CH2b1642_CHANT_002-15a.22">望伯氏于東隅。<lb/></seg>
<seg xml:id="CH2b1642_CHANT_002-15a.23">願浮軒于千里兮，<lb/></seg>
<seg xml:id="CH2b1642_CHANT_002-15a.24">曜華軛乎天衢。<lb/></seg>
<seg xml:id="CH2b1642_CHANT_002-15a.25">瞻前軌而促節兮，<lb/></seg>
<seg xml:id="CH2b1642_CHANT_002-15a.26">顧後乘而踟躕。<lb/></seg>
<seg xml:id="CH2b1642_CHANT_002-15a.27">展心力于知己兮，<lb/></seg>
<seg xml:id="CH2b1642_CHANT_002-15a.28">甘邁遠而忘劬。<lb/></seg>
<seg xml:id="CH2b1642_CHANT_002-15a.29">哀二哲之殊世兮，<lb/></seg>
<seg xml:id="CH2b1642_CHANT_002-15a.30">時不遘乎良造。<lb/></seg>
<seg xml:id="CH2b1642_CHANT_002-15a.31">制銜轡于常御兮，<lb/></seg>
<seg xml:id="CH2b1642_CHANT_002-15a.32">安獲騁于遐道。<lb/></seg>
<seg xml:id="CH2b1642_CHANT_002-15a.33">○《藝文類聚》九十三。<lb/></seg>
</p>
<p>
<seg xml:id="CH2b1642_CHANT_002-16a.1"><pb xml:id="CH2b1642_CHANT_002-16a" ed="CHANT" n="002-16a"/><lb/></seg>
<seg xml:id="CH2b1642_CHANT_002-16a.2">表<lb/></seg>
</p>
<p>
<seg xml:id="CH2b1642_CHANT_002-16a.3">表</seg>
</p>
<p>
<seg xml:id="CH2b1642_CHANT_002-16a.4">長戟百萬，<lb/></seg>
<seg xml:id="CH2b1642_CHANT_002-16a.5">胡馬千群。<lb/></seg>
<seg xml:id="CH2b1642_CHANT_002-16a.6">○《御覽》三百五十三。<lb/></seg>
</p>
<p>
<seg xml:id="CH2b1642_CHANT_002-16a.7">報龐惠恭書</seg>
<seg xml:id="CH2b1642_CHANT_002-17a.1"><pb xml:id="CH2b1642_CHANT_002-17a" ed="CHANT" n="002-17a"/><lb/></seg>
<seg xml:id="CH2b1642_CHANT_002-17a.2">夫「蕭艾」之歌，<lb/></seg>
<seg xml:id="CH2b1642_CHANT_002-17a.3">發于信宿；<lb/></seg>
<seg xml:id="CH2b1642_CHANT_002-17a.4">「子衿」之思，<lb/></seg>
<seg xml:id="CH2b1642_CHANT_002-17a.5">起于嗣音。<lb/></seg>
<seg xml:id="CH2b1642_CHANT_002-17a.6">況實三載，<lb/></seg>
<seg xml:id="CH2b1642_CHANT_002-17a.7">能不有懷！<lb/></seg>
<seg xml:id="CH2b1642_CHANT_002-17a.8">雖萱草樹背，<lb/></seg>
<seg xml:id="CH2b1642_CHANT_002-17a.9">皋蘇在側，<lb/></seg>
<seg xml:id="CH2b1642_CHANT_002-17a.10">悒憤不逞，<lb/></seg>
<seg xml:id="CH2b1642_CHANT_002-17a.11">秖以增毒。<lb/></seg>
<seg xml:id="CH2b1642_CHANT_002-17a.12">朝隱之官，<lb/></seg>
<seg xml:id="CH2b1642_CHANT_002-17a.13">賓不往來，<lb/></seg>
<seg xml:id="CH2b1642_CHANT_002-17a.14">喬木之下，<lb/></seg>
<seg xml:id="CH2b1642_CHANT_002-17a.15">曠無休息，<lb/></seg>
<seg xml:id="CH2b1642_CHANT_002-17a.16">抱勞而已。<lb/></seg>
<seg xml:id="CH2b1642_CHANT_002-17a.17">足下剖符南面，<lb/></seg>
<seg xml:id="CH2b1642_CHANT_002-17a.18">振威千里。<lb/></seg>
<seg xml:id="CH2b1642_CHANT_002-17a.19">行人子羽，<lb/></seg>
<seg xml:id="CH2b1642_CHANT_002-17a.20">朝夕相繼，<lb/></seg>
<seg xml:id="CH2b1642_CHANT_002-17a.21">曾不枉咫尺之路，<lb/></seg>
<seg xml:id="CH2b1642_CHANT_002-17a.22">問蓬室之舊；<lb/></seg>
<seg xml:id="CH2b1642_CHANT_002-17a.23">過意賜書，<lb/></seg>
<seg xml:id="CH2b1642_CHANT_002-17a.24">辭不半紙，<lb/></seg>
<seg xml:id="CH2b1642_CHANT_002-17a.25">慰藉輕于繒縞，<lb/></seg>
<seg xml:id="CH2b1642_CHANT_002-17a.26">譏望重于丘山，<lb/></seg>
<seg xml:id="CH2b1642_CHANT_002-17a.27">是《角弓》之詩所以為剌也。<lb/></seg>
<seg xml:id="CH2b1642_CHANT_002-17a.28">值鷺羽于苑丘，<lb/></seg>
<seg xml:id="CH2b1642_CHANT_002-17a.29">騁駿足于株林，<lb/></seg>
<seg xml:id="CH2b1642_CHANT_002-17a.30">發明月之輝光，<lb/></seg>
<seg xml:id="CH2b1642_CHANT_002-17a.31">照妖人之窈窕，<lb/></seg>
<seg xml:id="CH2b1642_CHANT_002-17a.32">斯亦所以眩耳目之觀聽，<lb/></seg>
<seg xml:id="CH2b1642_CHANT_002-17a.33">亡身命于知友者也。<lb/></seg>
<seg xml:id="CH2b1642_CHANT_002-17a.34">○《藝文類聚》二十二。<lb/></seg>
</p>
<p>
<seg xml:id="CH2b1642_CHANT_002-18a.1"><pb xml:id="CH2b1642_CHANT_002-18a" ed="CHANT" n="002-18a"/><lb/></seg>
<seg xml:id="CH2b1642_CHANT_002-18a.2">釋賓</seg>
</p>
<p>
<seg xml:id="CH2b1642_CHANT_002-18a.3">聖人不違時而遯跡，<lb/></seg>
<seg xml:id="CH2b1642_CHANT_002-18a.4">賢者不背俗而遺功。<lb/></seg>
<seg xml:id="CH2b1642_CHANT_002-18a.5">○《文選‧七命》注。<lb/></seg>
</p>
<p>
<seg xml:id="CH2b1642_CHANT_002-18a.6">九有威夷，<lb/></seg>
<seg xml:id="CH2b1642_CHANT_002-18a.7">始失其政。<lb/></seg>
<seg xml:id="CH2b1642_CHANT_002-18a.8">○《文選》袁宏《三國名臣序贊》注。<lb/></seg>
</p>
<p>
<seg xml:id="CH2b1642_CHANT_002-19a.1"><pb xml:id="CH2b1642_CHANT_002-19a" ed="CHANT" n="002-19a"/><lb/></seg>
<seg xml:id="CH2b1642_CHANT_002-19a.2">子猶不能騰雲閣，<lb/></seg>
<seg xml:id="CH2b1642_CHANT_002-19a.3">攀天衢。<lb/></seg>
<seg xml:id="CH2b1642_CHANT_002-19a.4">○《文選》劉峻《廣絕交論》注。<lb/></seg>
</p>
<p>
<seg xml:id="CH2b1642_CHANT_002-19a.5">文質論</seg>
</p>
<p>
<seg xml:id="CH2b1642_CHANT_002-19a.6">蓋皇穹肇載，<lb/></seg>
<seg xml:id="CH2b1642_CHANT_002-19a.7">陰陽初分，<lb/></seg>
<seg xml:id="CH2b1642_CHANT_002-19a.8">日月運其光，<lb/></seg>
<seg xml:id="CH2b1642_CHANT_002-19a.9">列宿曜其文，<lb/></seg>
<seg xml:id="CH2b1642_CHANT_002-19a.10">百穀麗于土，<lb/></seg>
<seg xml:id="CH2b1642_CHANT_002-19a.11">芳華茂于春。<lb/></seg>
<seg xml:id="CH2b1642_CHANT_002-19a.12">是以聖人合德天地，<lb/></seg>
<seg xml:id="CH2b1642_CHANT_002-19a.13">稟氣淳靈，<lb/></seg>
<seg xml:id="CH2b1642_CHANT_002-19a.14">仰觀象于玄表，<lb/></seg>
<seg xml:id="CH2b1642_CHANT_002-19a.15">俯察式于群形，<lb/></seg>
<seg xml:id="CH2b1642_CHANT_002-19a.16">窮神知化，<lb/></seg>
<seg xml:id="CH2b1642_CHANT_002-19a.17">萬物是經。<lb/></seg>
<seg xml:id="CH2b1642_CHANT_002-19a.18">故否泰易趍，<lb/></seg>
<seg xml:id="CH2b1642_CHANT_002-19a.19">道無攸一，<lb/></seg>
<seg xml:id="CH2b1642_CHANT_002-19a.20">二政代序，<lb/></seg>
<seg xml:id="CH2b1642_CHANT_002-19a.21">有文有質。<lb/></seg>
<seg xml:id="CH2b1642_CHANT_002-19a.22">若乃陶唐建國，<lb/></seg>
<seg xml:id="CH2b1642_CHANT_002-19a.23">成周革命，<lb/></seg>
<seg xml:id="CH2b1642_CHANT_002-19a.24">九官咸乂，<lb/></seg>
<seg xml:id="CH2b1642_CHANT_002-19a.25">濟濟休令，<lb/></seg>
<seg xml:id="CH2b1642_CHANT_002-19a.26">火龍黼黻，<lb/></seg>
<seg xml:id="CH2b1642_CHANT_002-19a.27">暐靴于廊廟，<lb/></seg>
<seg xml:id="CH2b1642_CHANT_002-19a.28">袞冕旂旒，<lb/></seg>
<seg xml:id="CH2b1642_CHANT_002-19a.29">舄奕乎朝廷，<lb/></seg>
<seg xml:id="CH2b1642_CHANT_002-19a.30">冠德百王，<lb/></seg>
<seg xml:id="CH2b1642_CHANT_002-19a.31">莫參其政。<lb/></seg>
<seg xml:id="CH2b1642_CHANT_002-19a.32">是以仲尼歎「煥乎」之文，<lb/></seg>
<seg xml:id="CH2b1642_CHANT_002-19a.33">從郁郁之盛也。<lb/></seg>
<seg xml:id="CH2b1642_CHANT_002-19a.34">夫質者端一，<lb/></seg>
<seg xml:id="CH2b1642_CHANT_002-19a.35">玄靜儉嗇，<lb/></seg>
<seg xml:id="CH2b1642_CHANT_002-19a.36">潛化利用。<lb/></seg>
<seg xml:id="CH2b1642_CHANT_002-19a.37">承清泰，<lb/></seg>
<seg xml:id="CH2b1642_CHANT_002-19a.38">御平業，<lb/></seg>
<seg xml:id="CH2b1642_CHANT_002-19a.39">循軌量，<lb/></seg>
<seg xml:id="CH2b1642_CHANT_002-19a.40">守成法，<lb/></seg>
<seg xml:id="CH2b1642_CHANT_002-19a.41">至乎應天順民，<lb/></seg>
<seg xml:id="CH2b1642_CHANT_002-19a.42">撥亂夷世，<lb/></seg>
<seg xml:id="CH2b1642_CHANT_002-19a.43">摛藻奮權。<lb/></seg>
<seg xml:id="CH2b1642_CHANT_002-19a.44">赫奕丕烈，<lb/></seg>
<seg xml:id="CH2b1642_CHANT_002-19a.45">紀禪協律，<lb/></seg>
<seg xml:id="CH2b1642_CHANT_002-19a.46">禮儀煥別。<lb/></seg>
<seg xml:id="CH2b1642_CHANT_002-19a.47">覽《墳》、《丘》于皇代，<lb/></seg>
<seg xml:id="CH2b1642_CHANT_002-19a.48">建不刊之洪制，<lb/></seg>
<seg xml:id="CH2b1642_CHANT_002-19a.49">顯宣尼之典教，<lb/></seg>
<seg xml:id="CH2b1642_CHANT_002-19a.50">探微言之所弊。<lb/></seg>
<seg xml:id="CH2b1642_CHANT_002-19a.51">若乃和氏之明璧，<lb/></seg>
<seg xml:id="CH2b1642_CHANT_002-19a.52">輕縠之袿裳，<lb/></seg>
<seg xml:id="CH2b1642_CHANT_002-19a.53">必將遊玩于左右，<lb/></seg>
<seg xml:id="CH2b1642_CHANT_002-19a.54">振飾于宮房，<lb/></seg>
<seg xml:id="CH2b1642_CHANT_002-19a.55">豈爭牢偽之勢，<lb/></seg>
<seg xml:id="CH2b1642_CHANT_002-19a.56">金布之剛乎？<lb/></seg>
<seg xml:id="CH2b1642_CHANT_002-19a.57">且少言辭者，<lb/></seg>
<seg xml:id="CH2b1642_CHANT_002-19a.58">孟僖所以不能答郊勞也；<lb/></seg>
<seg xml:id="CH2b1642_CHANT_002-19a.59">寡智見者，<lb/></seg>
<seg xml:id="CH2b1642_CHANT_002-19a.60">慶氏所以困《相鼠》也。<lb/></seg>
<seg xml:id="CH2b1642_CHANT_002-19a.61">今子棄五典之文，<lb/></seg>
<seg xml:id="CH2b1642_CHANT_002-19a.62">闇禮智之大，<lb/></seg>
<seg xml:id="CH2b1642_CHANT_002-19a.63">信管、望之小，<lb/></seg>
<seg xml:id="CH2b1642_CHANT_002-19a.64">尋老氏之蔽，<lb/></seg>
<seg xml:id="CH2b1642_CHANT_002-19a.65">所謂循軌常趍，<lb/></seg>
<seg xml:id="CH2b1642_CHANT_002-19a.66">未能釋連環之結也。<lb/></seg>
<seg xml:id="CH2b1642_CHANT_002-19a.67">且高帝龍飛豐、沛，<lb/></seg>
<seg xml:id="CH2b1642_CHANT_002-19a.68">虎據秦、楚，<lb/></seg>
<seg xml:id="CH2b1642_CHANT_002-19a.69">唯德是建，<lb/></seg>
<seg xml:id="CH2b1642_CHANT_002-19a.70">唯賢是與。<lb/></seg>
<seg xml:id="CH2b1642_CHANT_002-19a.71">陸、酈摛其文辯，<lb/></seg>
<seg xml:id="CH2b1642_CHANT_002-19a.72">良、平奮其權諝，<lb/></seg>
<seg xml:id="CH2b1642_CHANT_002-19a.73">蕭何創其章律，<lb/></seg>
<seg xml:id="CH2b1642_CHANT_002-19a.74">叔孫定其庠序，<lb/></seg>
<seg xml:id="CH2b1642_CHANT_002-19a.75">周、樊展其忠教，<lb/></seg>
<seg xml:id="CH2b1642_CHANT_002-19a.76">韓彭列其威武，<lb/></seg>
<seg xml:id="CH2b1642_CHANT_002-19a.77">明達天下者非一士之術，<lb/></seg>
<seg xml:id="CH2b1642_CHANT_002-19a.78">營宮廟者非一匠之矩也。<lb/></seg>
<seg xml:id="CH2b1642_CHANT_002-19a.79">逮自高后亂德，<lb/></seg>
<seg xml:id="CH2b1642_CHANT_002-19a.80">損我宗劉，<lb/></seg>
<seg xml:id="CH2b1642_CHANT_002-19a.81">朱虛軫其慮，<lb/></seg>
<seg xml:id="CH2b1642_CHANT_002-19a.82">辟強釋其憂，<lb/></seg>
<seg xml:id="CH2b1642_CHANT_002-19a.83">曲逆規其模，<lb/></seg>
<seg xml:id="CH2b1642_CHANT_002-19a.84">酈友詐其遊，<lb/></seg>
<seg xml:id="CH2b1642_CHANT_002-19a.85">襲據北軍，<lb/></seg>
<seg xml:id="CH2b1642_CHANT_002-19a.86">實賴其疇。<lb/></seg>
<seg xml:id="CH2b1642_CHANT_002-19a.87">冢嗣之不替，<lb/></seg>
<seg xml:id="CH2b1642_CHANT_002-19a.88">實四老之由也。<lb/></seg>
<seg xml:id="CH2b1642_CHANT_002-19a.89">夫諫則無議以陳，<lb/></seg>
<seg xml:id="CH2b1642_CHANT_002-19a.90">問則服汗沾濡，<lb/></seg>
<seg xml:id="CH2b1642_CHANT_002-19a.91">豈若陳平敏對，<lb/></seg>
<seg xml:id="CH2b1642_CHANT_002-19a.92">叔孫據書，<lb/></seg>
<seg xml:id="CH2b1642_CHANT_002-19a.93">言辨國典，<lb/></seg>
<seg xml:id="CH2b1642_CHANT_002-19a.94">辭定皇居，<lb/></seg>
<seg xml:id="CH2b1642_CHANT_002-19a.95">然後知質者之不足，<lb/></seg>
<seg xml:id="CH2b1642_CHANT_002-19a.96">文者之有餘。<lb/></seg>
<seg xml:id="CH2b1642_CHANT_002-19a.97">○《藝文類聚》二十二。<lb/></seg>
</p>
<p>
<seg xml:id="CH2b1642_CHANT_002-20a.1"><pb xml:id="CH2b1642_CHANT_002-20a" ed="CHANT" n="002-20a"/><lb/></seg>
<seg xml:id="CH2b1642_CHANT_002-20a.2">奕勢</seg>
</p>
<p>
<seg xml:id="CH2b1642_CHANT_002-20a.3">蓋棊奕之制，<lb/></seg>
<seg xml:id="CH2b1642_CHANT_002-20a.4">所由來尚矣。<lb/></seg>
<seg xml:id="CH2b1642_CHANT_002-20a.5">有像軍戎戰陣之紀，<lb/></seg>
<seg xml:id="CH2b1642_CHANT_002-20a.6">旌旗既列，<lb/></seg>
<seg xml:id="CH2b1642_CHANT_002-20a.7">權慮蜂起，<lb/></seg>
<seg xml:id="CH2b1642_CHANT_002-20a.8">絡繹雨集，<lb/></seg>
<seg xml:id="CH2b1642_CHANT_002-20a.9">魚鱗鴈峙，<lb/></seg>
<seg xml:id="CH2b1642_CHANT_002-20a.10">奮維闡翼，<lb/></seg>
<seg xml:id="CH2b1642_CHANT_002-20a.11">固衛邊鄙。<lb/></seg>
<seg xml:id="CH2b1642_CHANT_002-20a.12">寇動北疊，<lb/></seg>
<seg xml:id="CH2b1642_CHANT_002-20a.13">備在南尾。<lb/></seg>
<seg xml:id="CH2b1642_CHANT_002-20a.14">或飾遁偽旋，<lb/></seg>
<seg xml:id="CH2b1642_CHANT_002-20a.15">卓轢軿列，<lb/></seg>
<seg xml:id="CH2b1642_CHANT_002-20a.16">羸師延敵，<lb/></seg>
<seg xml:id="CH2b1642_CHANT_002-20a.17">一乘虛絕，<lb/></seg>
<seg xml:id="CH2b1642_CHANT_002-20a.18">歸不得合，<lb/></seg>
<seg xml:id="CH2b1642_CHANT_002-20a.19">兩見擒滅，<lb/></seg>
<seg xml:id="CH2b1642_CHANT_002-20a.20">淮陰之謨，<lb/></seg>
<seg xml:id="CH2b1642_CHANT_002-20a.21">拔旗之勢也。<lb/></seg>
<seg xml:id="CH2b1642_CHANT_002-20a.22">或匡設無常，<lb/></seg>
<seg xml:id="CH2b1642_CHANT_002-20a.23">尋變應危，<lb/></seg>
<seg xml:id="CH2b1642_CHANT_002-20a.24">寇動北壘，<lb/></seg>
<seg xml:id="CH2b1642_CHANT_002-20a.25">備在南麾，<lb/></seg>
<seg xml:id="CH2b1642_CHANT_002-20a.26">中棊既捷，<lb/></seg>
<seg xml:id="CH2b1642_CHANT_002-20a.27">四表自虧，<lb/></seg>
<seg xml:id="CH2b1642_CHANT_002-20a.28">亞夫之智，<lb/></seg>
<seg xml:id="CH2b1642_CHANT_002-20a.29">耿弇之奇也。<lb/></seg>
<seg xml:id="CH2b1642_CHANT_002-20a.30">或假道四布，<lb/></seg>
<seg xml:id="CH2b1642_CHANT_002-20a.31">周爰繁昌，<lb/></seg>
<seg xml:id="CH2b1642_CHANT_002-20a.32">雲合星羅，<lb/></seg>
<seg xml:id="CH2b1642_CHANT_002-20a.33">侵逼郊場，<lb/></seg>
<seg xml:id="CH2b1642_CHANT_002-20a.34">師弱眾寡，<lb/></seg>
<seg xml:id="CH2b1642_CHANT_002-20a.35">臨據孤亡，<lb/></seg>
<seg xml:id="CH2b1642_CHANT_002-20a.36">披掃彊禦，<lb/></seg>
<seg xml:id="CH2b1642_CHANT_002-20a.37">廣略土疆，<lb/></seg>
<seg xml:id="CH2b1642_CHANT_002-20a.38">昆陽之威，<lb/></seg>
<seg xml:id="CH2b1642_CHANT_002-20a.39">官渡之方也。<lb/></seg>
<seg xml:id="CH2b1642_CHANT_002-20a.40">挑誘既戰，<lb/></seg>
<seg xml:id="CH2b1642_CHANT_002-20a.41">見欺敵對，<lb/></seg>
<seg xml:id="CH2b1642_CHANT_002-20a.42">紛拏相救，<lb/></seg>
<seg xml:id="CH2b1642_CHANT_002-20a.43">不量進退，<lb/></seg>
<seg xml:id="CH2b1642_CHANT_002-20a.44">群聚俱隕，<lb/></seg>
<seg xml:id="CH2b1642_CHANT_002-20a.45">力行唐突，<lb/></seg>
<seg xml:id="CH2b1642_CHANT_002-20a.46">瞋目恚憤，<lb/></seg>
<seg xml:id="CH2b1642_CHANT_002-20a.47">覆局崩潰，<lb/></seg>
<seg xml:id="CH2b1642_CHANT_002-20a.48">項將之咎，<lb/></seg>
<seg xml:id="CH2b1642_CHANT_002-20a.49">楚懷之悖也。<lb/></seg>
<seg xml:id="CH2b1642_CHANT_002-20a.50">時或失謬，<lb/></seg>
<seg xml:id="CH2b1642_CHANT_002-20a.51">收奔攝北，<lb/></seg>
<seg xml:id="CH2b1642_CHANT_002-20a.52">還自保固，<lb/></seg>
<seg xml:id="CH2b1642_CHANT_002-20a.53">完聚補塞，<lb/></seg>
<seg xml:id="CH2b1642_CHANT_002-20a.54">見可而進，<lb/></seg>
<seg xml:id="CH2b1642_CHANT_002-20a.55">先負後剋，<lb/></seg>
<seg xml:id="CH2b1642_CHANT_002-20a.56">燕昭之賢，<lb/></seg>
<seg xml:id="CH2b1642_CHANT_002-20a.57">齊頃之德也。<lb/></seg>
<seg xml:id="CH2b1642_CHANT_002-20a.58">長驅馳逐，<lb/></seg>
<seg xml:id="CH2b1642_CHANT_002-20a.59">見利忘害，<lb/></seg>
<seg xml:id="CH2b1642_CHANT_002-20a.60">輕敵寡備，<lb/></seg>
<seg xml:id="CH2b1642_CHANT_002-20a.61">所喪彌大，<lb/></seg>
<seg xml:id="CH2b1642_CHANT_002-20a.62">臨疑猶豫，<lb/></seg>
<seg xml:id="CH2b1642_CHANT_002-20a.63">算慮不詳，<lb/></seg>
<seg xml:id="CH2b1642_CHANT_002-20a.64">苟貪少獲，<lb/></seg>
<seg xml:id="CH2b1642_CHANT_002-20a.65">不知所亡，<lb/></seg>
<seg xml:id="CH2b1642_CHANT_002-20a.66">當斷不斷，<lb/></seg>
<seg xml:id="CH2b1642_CHANT_002-20a.67">還為所謀，<lb/></seg>
<seg xml:id="CH2b1642_CHANT_002-20a.68">項羽之失，<lb/></seg>
<seg xml:id="CH2b1642_CHANT_002-20a.69">吳王之尤也。<lb/></seg>
<seg xml:id="CH2b1642_CHANT_002-20a.70">持棊相守，<lb/></seg>
<seg xml:id="CH2b1642_CHANT_002-20a.71">莫敢先動，<lb/></seg>
<seg xml:id="CH2b1642_CHANT_002-20a.72">由楚、漢之兵，<lb/></seg>
<seg xml:id="CH2b1642_CHANT_002-20a.73">相拒索、鞏也。<lb/></seg>
<seg xml:id="CH2b1642_CHANT_002-20a.74">○《藝文類聚》七十四。<lb/></seg>
<seg xml:id="CH2b1642_CHANT_002-20a.75">《御覽》七百五十三。<lb/></seg>
</p>
</div>
<div><head>附錄</head>
<p>
<seg xml:id="CH2b1642_CHANT_003-1a.1"><pb xml:id="CH2b1642_CHANT_003-1a" ed="CHANT" n="003-1a"/><lb/></seg>
<seg xml:id="CH2b1642_CHANT_003-1a.2">※<lb/></seg>
</p>
<p>
<seg xml:id="CH2b1642_CHANT_003-1a.3">失題詩</seg>
</p>
<p>
<seg xml:id="CH2b1642_CHANT_003-1a.4">戰士志敢決。<lb/></seg>
<seg xml:id="CH2b1642_CHANT_003-1a.5">○《九家集注杜詩》一三《王兵馬使二角鷹》注。<lb/></seg>
</p>
<p>
<seg xml:id="CH2b1642_CHANT_003-1a.6">※<lb/></seg>
</p>
<p>
<seg xml:id="CH2b1642_CHANT_003-2a.1"><pb xml:id="CH2b1642_CHANT_003-2a" ed="CHANT" n="003-2a"/><lb/></seg>
<seg xml:id="CH2b1642_CHANT_003-2a.2">讚德賦</seg>
</p>
<p>
<seg xml:id="CH2b1642_CHANT_003-2a.3">抗六典之崇奧，<lb/></seg>
<seg xml:id="CH2b1642_CHANT_003-2a.4">辨九籍之至言。<lb/></seg>
<seg xml:id="CH2b1642_CHANT_003-2a.5">○《北堂書鈔》九七。<lb/></seg>
</p>
<p>
<seg xml:id="CH2b1642_CHANT_003-2a.6">※<lb/></seg>
</p>
<p>
<seg xml:id="CH2b1642_CHANT_003-2a.7">失題文</seg>
<seg xml:id="CH2b1642_CHANT_003-3a.1"><pb xml:id="CH2b1642_CHANT_003-3a" ed="CHANT" n="003-3a"/><lb/></seg>
<seg xml:id="CH2b1642_CHANT_003-3a.2">汝南召陵王申，<lb/></seg>
<seg xml:id="CH2b1642_CHANT_003-3a.3">為郡五官掾，<lb/></seg>
<seg xml:id="CH2b1642_CHANT_003-3a.4">太守有私財，<lb/></seg>
<seg xml:id="CH2b1642_CHANT_003-3a.5">百事以委付之，<lb/></seg>
<seg xml:id="CH2b1642_CHANT_003-3a.6">夫人、郎君皆莫之知。<lb/></seg>
<seg xml:id="CH2b1642_CHANT_003-3a.7">太守卒，<lb/></seg>
<seg xml:id="CH2b1642_CHANT_003-3a.8">申以金銀悉還之。<lb/></seg>
<seg xml:id="CH2b1642_CHANT_003-3a.9">人貴其節行。<lb/></seg>
<seg xml:id="CH2b1642_CHANT_003-3a.10">○《北堂書鈔》七七引「應瑒集」。<lb/></seg>
</p>
</div>
</body>
</text>
</TEI>
