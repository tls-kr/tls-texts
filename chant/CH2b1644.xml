<TEI xmlns="http://www.tei-c.org/ns/1.0" xml:id="CH2b1644">
<teiHeader>
<fileDesc>
<titleStmt>
<title>草書狀一卷</title>
</titleStmt>
<editionStmt><edition><idno type="kanripo">CH2b1644</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>草書狀一卷</head>
<p>
<seg xml:id="CH2b1644_CHANT_001-1a.1"><pb xml:id="CH2b1644_CHANT_001-1a" ed="CHANT" n="001-1a"/><lb/></seg>
<seg xml:id="CH2b1644_CHANT_001-1a.2">聖皇御世，<lb/></seg>
<seg xml:id="CH2b1644_CHANT_001-1a.3">隨時之宜；<lb/></seg>
<seg xml:id="CH2b1644_CHANT_001-1a.4">倉頡既生，<lb/></seg>
<seg xml:id="CH2b1644_CHANT_001-1a.5">書契是為。<lb/></seg>
<seg xml:id="CH2b1644_CHANT_001-1a.6">科斗鳥篆，<lb/></seg>
<seg xml:id="CH2b1644_CHANT_001-1a.7">類物象形，<lb/></seg>
<seg xml:id="CH2b1644_CHANT_001-1a.8">叡哲變通，<lb/></seg>
<seg xml:id="CH2b1644_CHANT_001-1a.9">意巧茲生。<lb/></seg>
<seg xml:id="CH2b1644_CHANT_001-1a.10">損之隸草，<lb/></seg>
<seg xml:id="CH2b1644_CHANT_001-1a.11">以崇簡易。<lb/></seg>
<seg xml:id="CH2b1644_CHANT_001-1a.12">百官畢修，<lb/></seg>
<seg xml:id="CH2b1644_CHANT_001-1a.13">事業竝麗，<lb/></seg>
<seg xml:id="CH2b1644_CHANT_001-1a.14">蓋草書之為狀也，<lb/></seg>
<seg xml:id="CH2b1644_CHANT_001-1a.15">婉若銀鉤，<lb/></seg>
<seg xml:id="CH2b1644_CHANT_001-1a.16">漂若驚鸞，<lb/></seg>
<seg xml:id="CH2b1644_CHANT_001-1a.17">舒翼未發，<lb/></seg>
<seg xml:id="CH2b1644_CHANT_001-1a.18">若舉復安，<lb/></seg>
<seg xml:id="CH2b1644_CHANT_001-1a.19">蟲蛇虬蟉，<lb/></seg>
<seg xml:id="CH2b1644_CHANT_001-1a.20">或往或還，<lb/></seg>
<seg xml:id="CH2b1644_CHANT_001-1a.21">類阿那以嬴形，<lb/></seg>
<seg xml:id="CH2b1644_CHANT_001-1a.22">欻奮釁而桓桓。<lb/></seg>
<seg xml:id="CH2b1644_CHANT_001-1a.23">及其逸遊盻響，<lb/></seg>
<seg xml:id="CH2b1644_CHANT_001-1a.24">乍正乍邪；<lb/></seg>
<seg xml:id="CH2b1644_CHANT_001-1a.25">騏驥暴怒逼其轡，<lb/></seg>
<seg xml:id="CH2b1644_CHANT_001-1a.26">海水窊隆揚其波。<lb/></seg>
<seg xml:id="CH2b1644_CHANT_001-1a.27">芝草蒲陶還相繼，<lb/></seg>
<seg xml:id="CH2b1644_CHANT_001-1a.28">棠棣融融載其華，<lb/></seg>
<seg xml:id="CH2b1644_CHANT_001-1a.29">玄熊對距于山嶽，<lb/></seg>
<seg xml:id="CH2b1644_CHANT_001-1a.30">飛燕相追而差池。<lb/></seg>
<seg xml:id="CH2b1644_CHANT_001-1a.31">舉而察之，<lb/></seg>
<seg xml:id="CH2b1644_CHANT_001-1a.32">又似乎和風吹林，<lb/></seg>
<seg xml:id="CH2b1644_CHANT_001-1a.33">偃草扇樹，<lb/></seg>
<seg xml:id="CH2b1644_CHANT_001-1a.34">枝條順氣，<lb/></seg>
<seg xml:id="CH2b1644_CHANT_001-1a.35">轉相比附，<lb/></seg>
<seg xml:id="CH2b1644_CHANT_001-1a.36">窈嬈廉苫，<lb/></seg>
<seg xml:id="CH2b1644_CHANT_001-1a.37">隨體散布。<lb/></seg>
<seg xml:id="CH2b1644_CHANT_001-1a.38">紛擾擾以猗靡，<lb/></seg>
<seg xml:id="CH2b1644_CHANT_001-1a.39">中持疑而猶豫。<lb/></seg>
<seg xml:id="CH2b1644_CHANT_001-1a.40">玄螭狡獸嬉其間，<lb/></seg>
<seg xml:id="CH2b1644_CHANT_001-1a.41">騰猨飛鼺相奔趣。<lb/></seg>
<seg xml:id="CH2b1644_CHANT_001-1a.42">淩魚奮尾，<lb/></seg>
<seg xml:id="CH2b1644_CHANT_001-1a.43">蛟龍反據，<lb/></seg>
<seg xml:id="CH2b1644_CHANT_001-1a.44">投空自竄，<lb/></seg>
<seg xml:id="CH2b1644_CHANT_001-1a.45">張設牙距。<lb/></seg>
<seg xml:id="CH2b1644_CHANT_001-1a.46">或若登高望其類，<lb/></seg>
<seg xml:id="CH2b1644_CHANT_001-1a.47">或若既往而中顧，<lb/></seg>
<seg xml:id="CH2b1644_CHANT_001-1a.48">或若俶儻而不群，<lb/></seg>
<seg xml:id="CH2b1644_CHANT_001-1a.49">或若自檢於常度。<lb/></seg>
<seg xml:id="CH2b1644_CHANT_001-1a.50">於是多才之英，<lb/></seg>
<seg xml:id="CH2b1644_CHANT_001-1a.51">篤藝之彥，<lb/></seg>
<seg xml:id="CH2b1644_CHANT_001-1a.52">役心精微，<lb/></seg>
<seg xml:id="CH2b1644_CHANT_001-1a.53">耽此文憲。<lb/></seg>
<seg xml:id="CH2b1644_CHANT_001-1a.54">守道兼權，<lb/></seg>
<seg xml:id="CH2b1644_CHANT_001-1a.55">觸類生變。<lb/></seg>
<seg xml:id="CH2b1644_CHANT_001-1a.56">離析八體，<lb/></seg>
<seg xml:id="CH2b1644_CHANT_001-1a.57">靡形不判。<lb/></seg>
<seg xml:id="CH2b1644_CHANT_001-1a.58">去繁存微，<lb/></seg>
<seg xml:id="CH2b1644_CHANT_001-1a.59">大象未亂。<lb/></seg>
<seg xml:id="CH2b1644_CHANT_001-1a.60">上理開元，<lb/></seg>
<seg xml:id="CH2b1644_CHANT_001-1a.61">下周謹案。<lb/></seg>
<seg xml:id="CH2b1644_CHANT_001-1a.62">騁辭放手，<lb/></seg>
<seg xml:id="CH2b1644_CHANT_001-1a.63">雨行冰散，<lb/></seg>
<seg xml:id="CH2b1644_CHANT_001-1a.64">高音翰厲，<lb/></seg>
<seg xml:id="CH2b1644_CHANT_001-1a.65">溢越流漫。<lb/></seg>
<seg xml:id="CH2b1644_CHANT_001-1a.66">忽班班而成章，<lb/></seg>
<seg xml:id="CH2b1644_CHANT_001-1a.67">信奇妙之煥爛。<lb/></seg>
<seg xml:id="CH2b1644_CHANT_001-1a.68">體磥落而壯麗，<lb/></seg>
<seg xml:id="CH2b1644_CHANT_001-1a.69">姿光潤以粲粲粲。<lb/></seg>
<seg xml:id="CH2b1644_CHANT_001-1a.70">命杜度運其指，<lb/></seg>
<seg xml:id="CH2b1644_CHANT_001-1a.71">使伯英廻其腕；<lb/></seg>
<seg xml:id="CH2b1644_CHANT_001-1a.72">著絕勢於紈素，<lb/></seg>
<seg xml:id="CH2b1644_CHANT_001-1a.73">垂百世之殊觀。<lb/></seg>
<seg xml:id="CH2b1644_CHANT_001-1a.74">《晉書‧索靖傳》、《太平御覽》卷七百四十七。<lb/></seg>
<seg xml:id="CH2b1644_CHANT_001-1a.75">歐陽詢《藝文類聚》引「蓋草書之為狀也」至「張設牙距」。<lb/></seg>
<seg xml:id="CH2b1644_CHANT_001-1a.76">無「芝草」二句。<lb/></seg>
</p>
</div>
</body>
</text>
</TEI>
