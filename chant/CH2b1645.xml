<TEI xmlns="http://www.tei-c.org/ns/1.0" xml:id="CH2b1645">
<teiHeader>
<fileDesc>
<titleStmt>
<title>四體書勢一卷</title>
</titleStmt>
<editionStmt><edition><idno type="kanripo">CH2b1645</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《四體書勢》</head>
<p>
<seg xml:id="CH2b1645_CHANT_001-1a.1"><pb xml:id="CH2b1645_CHANT_001-1a" ed="CHANT" n="001-1a"/><lb/></seg>
<seg xml:id="CH2b1645_CHANT_001-1a.2">昔者黃帝創制造物，<lb/></seg>
<seg xml:id="CH2b1645_CHANT_001-1a.3">有沮誦蒼頡者，<lb/></seg>
<seg xml:id="CH2b1645_CHANT_001-1a.4">始作書契，<lb/></seg>
<seg xml:id="CH2b1645_CHANT_001-1a.5">以代結繩，<lb/></seg>
<seg xml:id="CH2b1645_CHANT_001-1a.6">蓋覩鳥跡以興思也，<lb/></seg>
<seg xml:id="CH2b1645_CHANT_001-1a.7">因而遂書，<lb/></seg>
<seg xml:id="CH2b1645_CHANT_001-1a.8">則謂之字，<lb/></seg>
<seg xml:id="CH2b1645_CHANT_001-1a.9">有六義焉。<lb/></seg>
<seg xml:id="CH2b1645_CHANT_001-1a.10">一曰指事，<lb/></seg>
<seg xml:id="CH2b1645_CHANT_001-1a.11">上、下是也。<lb/></seg>
<seg xml:id="CH2b1645_CHANT_001-1a.12">二曰象形，<lb/></seg>
<seg xml:id="CH2b1645_CHANT_001-1a.13">日、月是也。<lb/></seg>
<seg xml:id="CH2b1645_CHANT_001-1a.14">三曰形聲，<lb/></seg>
<seg xml:id="CH2b1645_CHANT_001-1a.15">江、河是也。<lb/></seg>
<seg xml:id="CH2b1645_CHANT_001-1a.16">四曰會意，<lb/></seg>
<seg xml:id="CH2b1645_CHANT_001-1a.17">武、信是也。<lb/></seg>
<seg xml:id="CH2b1645_CHANT_001-1a.18">五曰轉注，<lb/></seg>
<seg xml:id="CH2b1645_CHANT_001-1a.19">考、老是也。<lb/></seg>
<seg xml:id="CH2b1645_CHANT_001-1a.20">六曰假借，<lb/></seg>
<seg xml:id="CH2b1645_CHANT_001-1a.21">令、長是也。<lb/></seg>
<seg xml:id="CH2b1645_CHANT_001-1a.22">夫指事者，<lb/></seg>
<seg xml:id="CH2b1645_CHANT_001-1a.23">在上為上，<lb/></seg>
<seg xml:id="CH2b1645_CHANT_001-1a.24">在下為下。<lb/></seg>
<seg xml:id="CH2b1645_CHANT_001-1a.25">象形者，<lb/></seg>
<seg xml:id="CH2b1645_CHANT_001-1a.26">日滿月虧，<lb/></seg>
<seg xml:id="CH2b1645_CHANT_001-1a.27">象其形也。<lb/></seg>
<seg xml:id="CH2b1645_CHANT_001-1a.28">形聲者，<lb/></seg>
<seg xml:id="CH2b1645_CHANT_001-1a.29">以類為形，<lb/></seg>
<seg xml:id="CH2b1645_CHANT_001-1a.30">以配為聲也。<lb/></seg>
<seg xml:id="CH2b1645_CHANT_001-1a.31">會意者，<lb/></seg>
<seg xml:id="CH2b1645_CHANT_001-1a.32">止戈為武，<lb/></seg>
<seg xml:id="CH2b1645_CHANT_001-1a.33">人言為信也。<lb/></seg>
<seg xml:id="CH2b1645_CHANT_001-1a.34">轉注者，<lb/></seg>
<seg xml:id="CH2b1645_CHANT_001-1a.35">以老壽考也。<lb/></seg>
<seg xml:id="CH2b1645_CHANT_001-1a.36">假借者，<lb/></seg>
<seg xml:id="CH2b1645_CHANT_001-1a.37">數言同字。<lb/></seg>
<seg xml:id="CH2b1645_CHANT_001-1a.38">其聲雖異，<lb/></seg>
<seg xml:id="CH2b1645_CHANT_001-1a.39">文意一也。<lb/></seg>
<seg xml:id="CH2b1645_CHANT_001-1a.40">自黃帝至三代，<lb/></seg>
<seg xml:id="CH2b1645_CHANT_001-1a.41">其文不改。<lb/></seg>
<seg xml:id="CH2b1645_CHANT_001-1a.42">及秦用篆書，<lb/></seg>
<seg xml:id="CH2b1645_CHANT_001-1a.43">燒焚先典，<lb/></seg>
<seg xml:id="CH2b1645_CHANT_001-1a.44">而古文絕矣。<lb/></seg>
<seg xml:id="CH2b1645_CHANT_001-1a.45">漢武時，<lb/></seg>
<seg xml:id="CH2b1645_CHANT_001-1a.46">魯恭王壞孔子宅，<lb/></seg>
<seg xml:id="CH2b1645_CHANT_001-1a.47">得古文尚書、春秋、論語、孝經，<lb/></seg>
<seg xml:id="CH2b1645_CHANT_001-1a.48">時人已不復知古文，<lb/></seg>
<seg xml:id="CH2b1645_CHANT_001-1a.49">謂之蝌蚪書，<lb/></seg>
<seg xml:id="CH2b1645_CHANT_001-1a.50">漢世秘藏，<lb/></seg>
<seg xml:id="CH2b1645_CHANT_001-1a.51">希得見。<lb/></seg>
<seg xml:id="CH2b1645_CHANT_001-1a.52">魏初傳古文者，<lb/></seg>
<seg xml:id="CH2b1645_CHANT_001-1a.53">出於邯鄲淳，<lb/></seg>
<seg xml:id="CH2b1645_CHANT_001-1a.54">恆祖敬侯為寫尚書，<lb/></seg>
<seg xml:id="CH2b1645_CHANT_001-1a.55">後以示淳，<lb/></seg>
<seg xml:id="CH2b1645_CHANT_001-1a.56">而淳不別。<lb/></seg>
<seg xml:id="CH2b1645_CHANT_001-1a.57">至正始中，<lb/></seg>
<seg xml:id="CH2b1645_CHANT_001-1a.58">立三字石經，<lb/></seg>
<seg xml:id="CH2b1645_CHANT_001-1a.59">轉失淳法，<lb/></seg>
<seg xml:id="CH2b1645_CHANT_001-1a.60">因蝌蚪之名，<lb/></seg>
<seg xml:id="CH2b1645_CHANT_001-1a.61">遂效其形。<lb/></seg>
<seg xml:id="CH2b1645_CHANT_001-1a.62">大康元年，<lb/></seg>
<seg xml:id="CH2b1645_CHANT_001-1a.63">汲縣人盜發魏襄王塜，<lb/></seg>
<seg xml:id="CH2b1645_CHANT_001-1a.64">得策書十餘萬言，<lb/></seg>
<seg xml:id="CH2b1645_CHANT_001-1a.65">按敬侯所書，<lb/></seg>
<seg xml:id="CH2b1645_CHANT_001-1a.66">猶有髣髴古書者數種。<lb/></seg>
<seg xml:id="CH2b1645_CHANT_001-1a.67">其一卷論楚事者，<lb/></seg>
<seg xml:id="CH2b1645_CHANT_001-1a.68">最為上妙，<lb/></seg>
<seg xml:id="CH2b1645_CHANT_001-1a.69">恆竊悅之，<lb/></seg>
<seg xml:id="CH2b1645_CHANT_001-1a.70">故竭愚思，<lb/></seg>
<seg xml:id="CH2b1645_CHANT_001-1a.71">以諧其美，<lb/></seg>
<seg xml:id="CH2b1645_CHANT_001-1a.72">愧不足以廁前賢之作。<lb/></seg>
<seg xml:id="CH2b1645_CHANT_001-1a.73">冀以存古人之象焉，<lb/></seg>
<seg xml:id="CH2b1645_CHANT_001-1a.74">古無別名，<lb/></seg>
<seg xml:id="CH2b1645_CHANT_001-1a.75">謂之字勢云。<lb/></seg>
</p>
<p>
<seg xml:id="CH2b1645_CHANT_001-2a.1"><pb xml:id="CH2b1645_CHANT_001-2a" ed="CHANT" n="001-2a"/><lb/></seg>
<seg xml:id="CH2b1645_CHANT_001-2a.2">黃帝之史，<lb/></seg>
<seg xml:id="CH2b1645_CHANT_001-2a.3">沮誦蒼頡，<lb/></seg>
<seg xml:id="CH2b1645_CHANT_001-2a.4">眺彼鳥跡，<lb/></seg>
<seg xml:id="CH2b1645_CHANT_001-2a.5">始作書契，<lb/></seg>
<seg xml:id="CH2b1645_CHANT_001-2a.6">紀綱萬事，<lb/></seg>
<seg xml:id="CH2b1645_CHANT_001-2a.7">垂法立制，<lb/></seg>
<seg xml:id="CH2b1645_CHANT_001-2a.8">帝典用宣，<lb/></seg>
<seg xml:id="CH2b1645_CHANT_001-2a.9">質文著世。<lb/></seg>
<seg xml:id="CH2b1645_CHANT_001-2a.10">爰暨暴秦，<lb/></seg>
<seg xml:id="CH2b1645_CHANT_001-2a.11">滔天作戾，<lb/></seg>
<seg xml:id="CH2b1645_CHANT_001-2a.12">大道既泯，<lb/></seg>
<seg xml:id="CH2b1645_CHANT_001-2a.13">古文亦滅。<lb/></seg>
<seg xml:id="CH2b1645_CHANT_001-2a.14">魏文好古，<lb/></seg>
<seg xml:id="CH2b1645_CHANT_001-2a.15">世傳丘墳，<lb/></seg>
<seg xml:id="CH2b1645_CHANT_001-2a.16">歷代莫發，<lb/></seg>
<seg xml:id="CH2b1645_CHANT_001-2a.17">真偽靡分。<lb/></seg>
<seg xml:id="CH2b1645_CHANT_001-2a.18">大晉開元，<lb/></seg>
<seg xml:id="CH2b1645_CHANT_001-2a.19">弘道敷訓，<lb/></seg>
<seg xml:id="CH2b1645_CHANT_001-2a.20">天垂其象，<lb/></seg>
<seg xml:id="CH2b1645_CHANT_001-2a.21">地曜其文。<lb/></seg>
<seg xml:id="CH2b1645_CHANT_001-2a.22">天地乃位，<lb/></seg>
<seg xml:id="CH2b1645_CHANT_001-2a.23">燦美其章。<lb/></seg>
<seg xml:id="CH2b1645_CHANT_001-2a.24">因聲附意，<lb/></seg>
<seg xml:id="CH2b1645_CHANT_001-2a.25">類物有方。<lb/></seg>
<seg xml:id="CH2b1645_CHANT_001-2a.26">日處君而盈其度，<lb/></seg>
<seg xml:id="CH2b1645_CHANT_001-2a.27">月執事而虧其傍。<lb/></seg>
<seg xml:id="CH2b1645_CHANT_001-2a.28">雲委蛇而上布，<lb/></seg>
<seg xml:id="CH2b1645_CHANT_001-2a.29">星離披以舒光。<lb/></seg>
<seg xml:id="CH2b1645_CHANT_001-2a.30">禾卉莽蓴以垂潁，<lb/></seg>
<seg xml:id="CH2b1645_CHANT_001-2a.31">山嶽峨嵯而連岡。<lb/></seg>
<seg xml:id="CH2b1645_CHANT_001-2a.32">蟲起蟄而若動，<lb/></seg>
<seg xml:id="CH2b1645_CHANT_001-2a.33">鳥似飛而未揚。<lb/></seg>
<seg xml:id="CH2b1645_CHANT_001-2a.34">觀其措筆綴墨，<lb/></seg>
<seg xml:id="CH2b1645_CHANT_001-2a.35">用心精專，<lb/></seg>
<seg xml:id="CH2b1645_CHANT_001-2a.36">勢和體均，<lb/></seg>
<seg xml:id="CH2b1645_CHANT_001-2a.37">發止無間，<lb/></seg>
<seg xml:id="CH2b1645_CHANT_001-2a.38">或守正循撿，<lb/></seg>
<seg xml:id="CH2b1645_CHANT_001-2a.39">規折矩旋，<lb/></seg>
<seg xml:id="CH2b1645_CHANT_001-2a.40">或方圓靡則，<lb/></seg>
<seg xml:id="CH2b1645_CHANT_001-2a.41">因事制權。<lb/></seg>
<seg xml:id="CH2b1645_CHANT_001-2a.42">其曲如兮，<lb/></seg>
<seg xml:id="CH2b1645_CHANT_001-2a.43">其直如弦。<lb/></seg>
<seg xml:id="CH2b1645_CHANT_001-2a.44">矯然特出，<lb/></seg>
<seg xml:id="CH2b1645_CHANT_001-2a.45">若龍騰于川；<lb/></seg>
<seg xml:id="CH2b1645_CHANT_001-2a.46">森爾下頹，<lb/></seg>
<seg xml:id="CH2b1645_CHANT_001-2a.47">若雨墜于天。<lb/></seg>
<seg xml:id="CH2b1645_CHANT_001-2a.48">或引筆奮力，<lb/></seg>
<seg xml:id="CH2b1645_CHANT_001-2a.49">若鴻雁高飛，<lb/></seg>
<seg xml:id="CH2b1645_CHANT_001-2a.50">邈邈翩翩，<lb/></seg>
<seg xml:id="CH2b1645_CHANT_001-2a.51">或縱肆婀娜，<lb/></seg>
<seg xml:id="CH2b1645_CHANT_001-2a.52">若流蘇懸羽，<lb/></seg>
<seg xml:id="CH2b1645_CHANT_001-2a.53">靡靡綿綿。<lb/></seg>
<seg xml:id="CH2b1645_CHANT_001-2a.54">是故遠而望之，<lb/></seg>
<seg xml:id="CH2b1645_CHANT_001-2a.55">若翔鳳厲水，<lb/></seg>
<seg xml:id="CH2b1645_CHANT_001-2a.56">清波漪漣。<lb/></seg>
<seg xml:id="CH2b1645_CHANT_001-2a.57">就而察之，<lb/></seg>
<seg xml:id="CH2b1645_CHANT_001-2a.58">有若自然，<lb/></seg>
<seg xml:id="CH2b1645_CHANT_001-2a.59">信黃唐之遺跡，<lb/></seg>
<seg xml:id="CH2b1645_CHANT_001-2a.60">為六藝之範先，<lb/></seg>
<seg xml:id="CH2b1645_CHANT_001-2a.61">籀篆盖其子孫，<lb/></seg>
<seg xml:id="CH2b1645_CHANT_001-2a.62">隸草乃其曾玄。<lb/></seg>
<seg xml:id="CH2b1645_CHANT_001-2a.63">聊觀象以致思，<lb/></seg>
<seg xml:id="CH2b1645_CHANT_001-2a.64">非言辭之所宣。<lb/></seg>
</p>
<p>
<seg xml:id="CH2b1645_CHANT_001-3a.1"><pb xml:id="CH2b1645_CHANT_001-3a" ed="CHANT" n="001-3a"/><lb/></seg>
<seg xml:id="CH2b1645_CHANT_001-3a.2">昔周宣王時，<lb/></seg>
<seg xml:id="CH2b1645_CHANT_001-3a.3">史籀始著《大篆》十五篇，<lb/></seg>
<seg xml:id="CH2b1645_CHANT_001-3a.4">或與古同，<lb/></seg>
<seg xml:id="CH2b1645_CHANT_001-3a.5">或與古異，<lb/></seg>
<seg xml:id="CH2b1645_CHANT_001-3a.6">世謂之籀書者也。<lb/></seg>
<seg xml:id="CH2b1645_CHANT_001-3a.7">及平王東遷，<lb/></seg>
<seg xml:id="CH2b1645_CHANT_001-3a.8">諸侯力政，<lb/></seg>
<seg xml:id="CH2b1645_CHANT_001-3a.9">家殊國異，<lb/></seg>
<seg xml:id="CH2b1645_CHANT_001-3a.10">而文字乖形。<lb/></seg>
<seg xml:id="CH2b1645_CHANT_001-3a.11">秦始皇帝初兼天下，<lb/></seg>
<seg xml:id="CH2b1645_CHANT_001-3a.12">丞相李斯乃損益之，<lb/></seg>
<seg xml:id="CH2b1645_CHANT_001-3a.13">罷不合秦文者，<lb/></seg>
<seg xml:id="CH2b1645_CHANT_001-3a.14">斯作《蒼頡篇》，<lb/></seg>
<seg xml:id="CH2b1645_CHANT_001-3a.15">中車府令趙高作《爰歷篇》，<lb/></seg>
<seg xml:id="CH2b1645_CHANT_001-3a.16">太史令胡毋敬作《博學篇》，<lb/></seg>
<seg xml:id="CH2b1645_CHANT_001-3a.17">皆取史籀《大篆》，<lb/></seg>
<seg xml:id="CH2b1645_CHANT_001-3a.18">或頗省改，<lb/></seg>
<seg xml:id="CH2b1645_CHANT_001-3a.19">所謂小篆者。<lb/></seg>
<seg xml:id="CH2b1645_CHANT_001-3a.20">或曰下邳人程邈為獄吏，<lb/></seg>
<seg xml:id="CH2b1645_CHANT_001-3a.21">得罪始皇，<lb/></seg>
<seg xml:id="CH2b1645_CHANT_001-3a.22">幽繫雲陽十年，<lb/></seg>
<seg xml:id="CH2b1645_CHANT_001-3a.23">從獄中作大篆，<lb/></seg>
<seg xml:id="CH2b1645_CHANT_001-3a.24">少者增益，<lb/></seg>
<seg xml:id="CH2b1645_CHANT_001-3a.25">多者損滅，<lb/></seg>
<seg xml:id="CH2b1645_CHANT_001-3a.26">方者使圓，<lb/></seg>
<seg xml:id="CH2b1645_CHANT_001-3a.27">圓者使方，<lb/></seg>
<seg xml:id="CH2b1645_CHANT_001-3a.28">奏之始皇，<lb/></seg>
<seg xml:id="CH2b1645_CHANT_001-3a.29">始皇善之，<lb/></seg>
<seg xml:id="CH2b1645_CHANT_001-3a.30">出以為御史，<lb/></seg>
<seg xml:id="CH2b1645_CHANT_001-3a.31">使定書，<lb/></seg>
<seg xml:id="CH2b1645_CHANT_001-3a.32">或曰邈所定乃隸字也。<lb/></seg>
<seg xml:id="CH2b1645_CHANT_001-3a.33">自秦壞古文，<lb/></seg>
<seg xml:id="CH2b1645_CHANT_001-3a.34">有八體：<lb/></seg>
<seg xml:id="CH2b1645_CHANT_001-3a.35">一曰大篆，<lb/></seg>
<seg xml:id="CH2b1645_CHANT_001-3a.36">二曰小篆，<lb/></seg>
<seg xml:id="CH2b1645_CHANT_001-3a.37">三曰刻符，<lb/></seg>
<seg xml:id="CH2b1645_CHANT_001-3a.38">四曰蟲書，<lb/></seg>
<seg xml:id="CH2b1645_CHANT_001-3a.39">五曰摹印，<lb/></seg>
<seg xml:id="CH2b1645_CHANT_001-3a.40">六曰署書，<lb/></seg>
<seg xml:id="CH2b1645_CHANT_001-3a.41">七曰殳書，<lb/></seg>
<seg xml:id="CH2b1645_CHANT_001-3a.42">八曰隸書。<lb/></seg>
<seg xml:id="CH2b1645_CHANT_001-3a.43">王莽時，<lb/></seg>
<seg xml:id="CH2b1645_CHANT_001-3a.44">使司空甄酆校文字部，<lb/></seg>
<seg xml:id="CH2b1645_CHANT_001-3a.45">改定古文，<lb/></seg>
<seg xml:id="CH2b1645_CHANT_001-3a.46">復有六書：<lb/></seg>
<seg xml:id="CH2b1645_CHANT_001-3a.47">一曰古文，<lb/></seg>
<seg xml:id="CH2b1645_CHANT_001-3a.48">孔氏壁中書也。<lb/></seg>
<seg xml:id="CH2b1645_CHANT_001-3a.49">二曰奇字，<lb/></seg>
<seg xml:id="CH2b1645_CHANT_001-3a.50">即古文而異者。<lb/></seg>
<seg xml:id="CH2b1645_CHANT_001-3a.51">三曰傳書，<lb/></seg>
<seg xml:id="CH2b1645_CHANT_001-3a.52">秦篆書也。<lb/></seg>
<seg xml:id="CH2b1645_CHANT_001-3a.53">四曰佐書，<lb/></seg>
<seg xml:id="CH2b1645_CHANT_001-3a.54">即隸書也。<lb/></seg>
<seg xml:id="CH2b1645_CHANT_001-3a.55">五曰繆篆，<lb/></seg>
<seg xml:id="CH2b1645_CHANT_001-3a.56">所以摹印也。<lb/></seg>
<seg xml:id="CH2b1645_CHANT_001-3a.57">六曰鳥書，<lb/></seg>
<seg xml:id="CH2b1645_CHANT_001-3a.58">所以書幡信也。<lb/></seg>
<seg xml:id="CH2b1645_CHANT_001-3a.59">許氏撰《說文》，<lb/></seg>
<seg xml:id="CH2b1645_CHANT_001-3a.60">用篆書為正，<lb/></seg>
<seg xml:id="CH2b1645_CHANT_001-3a.61">以為體例，<lb/></seg>
<seg xml:id="CH2b1645_CHANT_001-3a.62">最可得而論也。<lb/></seg>
<seg xml:id="CH2b1645_CHANT_001-3a.63">秦時李斯，<lb/></seg>
<seg xml:id="CH2b1645_CHANT_001-3a.64">號為工篆，<lb/></seg>
<seg xml:id="CH2b1645_CHANT_001-3a.65">諸山及銅人銘，<lb/></seg>
<seg xml:id="CH2b1645_CHANT_001-3a.66">皆斯書也。<lb/></seg>
<seg xml:id="CH2b1645_CHANT_001-3a.67">漢建初中，<lb/></seg>
<seg xml:id="CH2b1645_CHANT_001-3a.68">扶風曹喜，<lb/></seg>
<seg xml:id="CH2b1645_CHANT_001-3a.69">少異於斯，<lb/></seg>
<seg xml:id="CH2b1645_CHANT_001-3a.70">而亦稱善，<lb/></seg>
<seg xml:id="CH2b1645_CHANT_001-3a.71">邯鄲淳師焉。<lb/></seg>
<seg xml:id="CH2b1645_CHANT_001-3a.72">略究其妙，<lb/></seg>
<seg xml:id="CH2b1645_CHANT_001-3a.73">韋誕師淳而不及也。<lb/></seg>
<seg xml:id="CH2b1645_CHANT_001-3a.74">太和中，<lb/></seg>
<seg xml:id="CH2b1645_CHANT_001-3a.75">誕為成都太守，<lb/></seg>
<seg xml:id="CH2b1645_CHANT_001-3a.76">以能書留補待中。<lb/></seg>
<seg xml:id="CH2b1645_CHANT_001-3a.77">魏氏寶器銘題，<lb/></seg>
<seg xml:id="CH2b1645_CHANT_001-3a.78">皆誕書也。<lb/></seg>
<seg xml:id="CH2b1645_CHANT_001-3a.79">漢末又有蔡邕，<lb/></seg>
<seg xml:id="CH2b1645_CHANT_001-3a.80">采斯喜之法，<lb/></seg>
<seg xml:id="CH2b1645_CHANT_001-3a.81">為古今雜形。<lb/></seg>
<seg xml:id="CH2b1645_CHANT_001-3a.82">然精密閑理，<lb/></seg>
<seg xml:id="CH2b1645_CHANT_001-3a.83">不如淳也。<lb/></seg>
<seg xml:id="CH2b1645_CHANT_001-3a.84">邕作《篆勢》曰：<lb/></seg>
<seg xml:id="CH2b1645_CHANT_001-3a.85">因為鳥跡，<lb/></seg>
<seg xml:id="CH2b1645_CHANT_001-3a.86">蒼頡循聖，<lb/></seg>
<seg xml:id="CH2b1645_CHANT_001-3a.87">作則制文，<lb/></seg>
<seg xml:id="CH2b1645_CHANT_001-3a.88">體有六篆，<lb/></seg>
<seg xml:id="CH2b1645_CHANT_001-3a.89">妙巧入神，<lb/></seg>
<seg xml:id="CH2b1645_CHANT_001-3a.90">或象龜文，<lb/></seg>
<seg xml:id="CH2b1645_CHANT_001-3a.91">或比龍鱗，<lb/></seg>
<seg xml:id="CH2b1645_CHANT_001-3a.92">紆體放尾，<lb/></seg>
<seg xml:id="CH2b1645_CHANT_001-3a.93">長翅短身。<lb/></seg>
<seg xml:id="CH2b1645_CHANT_001-3a.94">頹若黍稷之垂，<lb/></seg>
<seg xml:id="CH2b1645_CHANT_001-3a.95">蘊若蟲蛇之棼縕。<lb/></seg>
<seg xml:id="CH2b1645_CHANT_001-3a.96">揚波振擊，<lb/></seg>
<seg xml:id="CH2b1645_CHANT_001-3a.97">龍躍鳥震，<lb/></seg>
<seg xml:id="CH2b1645_CHANT_001-3a.98">延頸脅翼，<lb/></seg>
<seg xml:id="CH2b1645_CHANT_001-3a.99">勢似凌雲；<lb/></seg>
<seg xml:id="CH2b1645_CHANT_001-3a.100">或輕舉內投，<lb/></seg>
<seg xml:id="CH2b1645_CHANT_001-3a.101">微本濃末，<lb/></seg>
<seg xml:id="CH2b1645_CHANT_001-3a.102">若絕若連，<lb/></seg>
<seg xml:id="CH2b1645_CHANT_001-3a.103">似冰露緣，<lb/></seg>
<seg xml:id="CH2b1645_CHANT_001-3a.104">絲凝垂下，<lb/></seg>
<seg xml:id="CH2b1645_CHANT_001-3a.105">從者如懸，<lb/></seg>
<seg xml:id="CH2b1645_CHANT_001-3a.106">衡者如編，<lb/></seg>
<seg xml:id="CH2b1645_CHANT_001-3a.107">杪者邪趣，<lb/></seg>
<seg xml:id="CH2b1645_CHANT_001-3a.108">不方不圓，<lb/></seg>
<seg xml:id="CH2b1645_CHANT_001-3a.109">若行若飛，<lb/></seg>
<seg xml:id="CH2b1645_CHANT_001-3a.110">跂跂翾翾。<lb/></seg>
<seg xml:id="CH2b1645_CHANT_001-3a.111">遠而望之，<lb/></seg>
<seg xml:id="CH2b1645_CHANT_001-3a.112">象鴻鵠群遊，<lb/></seg>
<seg xml:id="CH2b1645_CHANT_001-3a.113">絡繹遷延，<lb/></seg>
<seg xml:id="CH2b1645_CHANT_001-3a.114">近而視之，<lb/></seg>
<seg xml:id="CH2b1645_CHANT_001-3a.115">端際而不可得見，<lb/></seg>
<seg xml:id="CH2b1645_CHANT_001-3a.116">指撝不可勝原，<lb/></seg>
<seg xml:id="CH2b1645_CHANT_001-3a.117">研桑不能數其詰屈，<lb/></seg>
<seg xml:id="CH2b1645_CHANT_001-3a.118">離婁不能覩其隙間，<lb/></seg>
<seg xml:id="CH2b1645_CHANT_001-3a.119">般垂揖讓而辭巧，<lb/></seg>
<seg xml:id="CH2b1645_CHANT_001-3a.120">籀誦拱手而韜翰。<lb/></seg>
<seg xml:id="CH2b1645_CHANT_001-3a.121">處篇籍之首目，<lb/></seg>
<seg xml:id="CH2b1645_CHANT_001-3a.122">粲斌斌其可觀；<lb/></seg>
<seg xml:id="CH2b1645_CHANT_001-3a.123">摛華艷於紈素，<lb/></seg>
<seg xml:id="CH2b1645_CHANT_001-3a.124">為學藝之範先；<lb/></seg>
<seg xml:id="CH2b1645_CHANT_001-3a.125">嘉文德之弘懿，<lb/></seg>
<seg xml:id="CH2b1645_CHANT_001-3a.126">蘊作者之莫刊。<lb/></seg>
<seg xml:id="CH2b1645_CHANT_001-3a.127">思字體之俯仰，<lb/></seg>
<seg xml:id="CH2b1645_CHANT_001-3a.128">舉大略而論旃。<lb/></seg>
<seg xml:id="CH2b1645_CHANT_001-3a.129">秦既用篆，<lb/></seg>
<seg xml:id="CH2b1645_CHANT_001-3a.130">奏事繁多，<lb/></seg>
<seg xml:id="CH2b1645_CHANT_001-3a.131">篆字難成，<lb/></seg>
<seg xml:id="CH2b1645_CHANT_001-3a.132">即令隸人佐書，<lb/></seg>
<seg xml:id="CH2b1645_CHANT_001-3a.133">曰隸字，<lb/></seg>
<seg xml:id="CH2b1645_CHANT_001-3a.134">漢因行之，<lb/></seg>
<seg xml:id="CH2b1645_CHANT_001-3a.135">獨符印璽幡信題署用篆，<lb/></seg>
<seg xml:id="CH2b1645_CHANT_001-3a.136">隸書者篆之捷也。<lb/></seg>
<seg xml:id="CH2b1645_CHANT_001-3a.137">上谷王次仲始作《楷法》，<lb/></seg>
<seg xml:id="CH2b1645_CHANT_001-3a.138">至靈帝好書，<lb/></seg>
<seg xml:id="CH2b1645_CHANT_001-3a.139">時多能者，<lb/></seg>
<seg xml:id="CH2b1645_CHANT_001-3a.140">而師宜官為最。<lb/></seg>
<seg xml:id="CH2b1645_CHANT_001-3a.141">大則一字徑丈，<lb/></seg>
<seg xml:id="CH2b1645_CHANT_001-3a.142">小則方寸千言，<lb/></seg>
<seg xml:id="CH2b1645_CHANT_001-3a.143">甚矜其能，<lb/></seg>
<seg xml:id="CH2b1645_CHANT_001-3a.144">或時不持錢，<lb/></seg>
<seg xml:id="CH2b1645_CHANT_001-3a.145">詣酒家飲，<lb/></seg>
<seg xml:id="CH2b1645_CHANT_001-3a.146">因書其壁，<lb/></seg>
<seg xml:id="CH2b1645_CHANT_001-3a.147">顧觀者以佳酒討錢，<lb/></seg>
<seg xml:id="CH2b1645_CHANT_001-3a.148">足而滅之。<lb/></seg>
<seg xml:id="CH2b1645_CHANT_001-3a.149">每書輒削而楚其柎，<lb/></seg>
<seg xml:id="CH2b1645_CHANT_001-3a.150">梁鵠乃益為版而飲之酒，<lb/></seg>
<seg xml:id="CH2b1645_CHANT_001-3a.151">候其醉而竊其柎，<lb/></seg>
<seg xml:id="CH2b1645_CHANT_001-3a.152">鵠卒以書至選部尚書，<lb/></seg>
<seg xml:id="CH2b1645_CHANT_001-3a.153">宜官後為袁術將。<lb/></seg>
<seg xml:id="CH2b1645_CHANT_001-3a.154">今鉅鹿宋子有耿球碑，<lb/></seg>
<seg xml:id="CH2b1645_CHANT_001-3a.155">是術所立，<lb/></seg>
<seg xml:id="CH2b1645_CHANT_001-3a.156">其書甚工，<lb/></seg>
<seg xml:id="CH2b1645_CHANT_001-3a.157">云是宜官書也。<lb/></seg>
<seg xml:id="CH2b1645_CHANT_001-3a.158">梁鵠奔劉表，<lb/></seg>
<seg xml:id="CH2b1645_CHANT_001-3a.159">魏武帝破荊州，<lb/></seg>
<seg xml:id="CH2b1645_CHANT_001-3a.160">募求鵠，<lb/></seg>
<seg xml:id="CH2b1645_CHANT_001-3a.161">鵠之為選部也，<lb/></seg>
<seg xml:id="CH2b1645_CHANT_001-3a.162">魏武欲為洛陽令，<lb/></seg>
<seg xml:id="CH2b1645_CHANT_001-3a.163">而以為北部尉，<lb/></seg>
<seg xml:id="CH2b1645_CHANT_001-3a.164">故懼而自縛詣門，<lb/></seg>
<seg xml:id="CH2b1645_CHANT_001-3a.165">署軍假司馬，<lb/></seg>
<seg xml:id="CH2b1645_CHANT_001-3a.166">在秘書自效，<lb/></seg>
<seg xml:id="CH2b1645_CHANT_001-3a.167">是以今者多有鵠手跡。<lb/></seg>
<seg xml:id="CH2b1645_CHANT_001-3a.168">魏武帝懸著帳中，<lb/></seg>
<seg xml:id="CH2b1645_CHANT_001-3a.169">及以釘壁玩之，<lb/></seg>
<seg xml:id="CH2b1645_CHANT_001-3a.170">以為勝宜官，<lb/></seg>
<seg xml:id="CH2b1645_CHANT_001-3a.171">今宮殿題署，<lb/></seg>
<seg xml:id="CH2b1645_CHANT_001-3a.172">多是鵠書。<lb/></seg>
<seg xml:id="CH2b1645_CHANT_001-3a.173">鵠宜為大字，<lb/></seg>
<seg xml:id="CH2b1645_CHANT_001-3a.174">邯鄲淳宜為小字。<lb/></seg>
<seg xml:id="CH2b1645_CHANT_001-3a.175">鵠謂淳得次仲法，<lb/></seg>
<seg xml:id="CH2b1645_CHANT_001-3a.176">然鵠之用筆，<lb/></seg>
<seg xml:id="CH2b1645_CHANT_001-3a.177">有名。<lb/></seg>
<seg xml:id="CH2b1645_CHANT_001-3a.178">魏初而有鍾、胡二家，<lb/></seg>
<seg xml:id="CH2b1645_CHANT_001-3a.179">為行書法，<lb/></seg>
<seg xml:id="CH2b1645_CHANT_001-3a.180">俱學之於劉德昇，<lb/></seg>
<seg xml:id="CH2b1645_CHANT_001-3a.181">而鍾氏小異，<lb/></seg>
<seg xml:id="CH2b1645_CHANT_001-3a.182">然亦各有奇巧，<lb/></seg>
<seg xml:id="CH2b1645_CHANT_001-3a.183">今大行於世，<lb/></seg>
<seg xml:id="CH2b1645_CHANT_001-3a.184">作《隸勢》曰：<lb/></seg>
<seg xml:id="CH2b1645_CHANT_001-3a.185">鳥跡之變，<lb/></seg>
<seg xml:id="CH2b1645_CHANT_001-3a.186">乃為佐隸。<lb/></seg>
<seg xml:id="CH2b1645_CHANT_001-3a.187">蠲彼繁文，<lb/></seg>
<seg xml:id="CH2b1645_CHANT_001-3a.188">崇此簡易。<lb/></seg>
<seg xml:id="CH2b1645_CHANT_001-3a.189">厥用既行，<lb/></seg>
<seg xml:id="CH2b1645_CHANT_001-3a.190">體象有度。<lb/></seg>
<seg xml:id="CH2b1645_CHANT_001-3a.191">煥若星陳，<lb/></seg>
<seg xml:id="CH2b1645_CHANT_001-3a.192">鬱若雲布。<lb/></seg>
<seg xml:id="CH2b1645_CHANT_001-3a.193">其大徑尋，<lb/></seg>
<seg xml:id="CH2b1645_CHANT_001-3a.194">細不容髮。<lb/></seg>
<seg xml:id="CH2b1645_CHANT_001-3a.195">隨事從宜，<lb/></seg>
<seg xml:id="CH2b1645_CHANT_001-3a.196">靡有常制。<lb/></seg>
<seg xml:id="CH2b1645_CHANT_001-3a.197">或穹窿恢廓，<lb/></seg>
<seg xml:id="CH2b1645_CHANT_001-3a.198">或櫛比鍼列，<lb/></seg>
<seg xml:id="CH2b1645_CHANT_001-3a.199">或砥平繩直，<lb/></seg>
<seg xml:id="CH2b1645_CHANT_001-3a.200">或蜿蜒繆戾，<lb/></seg>
<seg xml:id="CH2b1645_CHANT_001-3a.201">或長斜角趣，<lb/></seg>
<seg xml:id="CH2b1645_CHANT_001-3a.202">或規旋矩折，<lb/></seg>
<seg xml:id="CH2b1645_CHANT_001-3a.203">修短相副，<lb/></seg>
<seg xml:id="CH2b1645_CHANT_001-3a.204">異體同勢。<lb/></seg>
<seg xml:id="CH2b1645_CHANT_001-3a.205">奮筆輕舉，<lb/></seg>
<seg xml:id="CH2b1645_CHANT_001-3a.206">離而不絕。<lb/></seg>
<seg xml:id="CH2b1645_CHANT_001-3a.207">纖波濃點，<lb/></seg>
<seg xml:id="CH2b1645_CHANT_001-3a.208">錯落其間。<lb/></seg>
<seg xml:id="CH2b1645_CHANT_001-3a.209">若鍾簴設張，<lb/></seg>
<seg xml:id="CH2b1645_CHANT_001-3a.210">庭燎飛煙；<lb/></seg>
<seg xml:id="CH2b1645_CHANT_001-3a.211">嶄巖崔嵯，<lb/></seg>
<seg xml:id="CH2b1645_CHANT_001-3a.212">高下屬連。<lb/></seg>
<seg xml:id="CH2b1645_CHANT_001-3a.213">似崇臺重宇，<lb/></seg>
<seg xml:id="CH2b1645_CHANT_001-3a.214">層雲冠山。<lb/></seg>
<seg xml:id="CH2b1645_CHANT_001-3a.215">遠而望之，<lb/></seg>
<seg xml:id="CH2b1645_CHANT_001-3a.216">若雲龍在天；<lb/></seg>
<seg xml:id="CH2b1645_CHANT_001-3a.217">近而察之，<lb/></seg>
<seg xml:id="CH2b1645_CHANT_001-3a.218">如心亂目眩。<lb/></seg>
<seg xml:id="CH2b1645_CHANT_001-3a.219">奇姿譎誕，<lb/></seg>
<seg xml:id="CH2b1645_CHANT_001-3a.220">不可勝原，<lb/></seg>
<seg xml:id="CH2b1645_CHANT_001-3a.221">研桑所不能計，<lb/></seg>
<seg xml:id="CH2b1645_CHANT_001-3a.222">宰賜所不能言。<lb/></seg>
<seg xml:id="CH2b1645_CHANT_001-3a.223">何草篆之足算，<lb/></seg>
<seg xml:id="CH2b1645_CHANT_001-3a.224">而斯文之未宣，<lb/></seg>
<seg xml:id="CH2b1645_CHANT_001-3a.225">豈體大之難覩，<lb/></seg>
<seg xml:id="CH2b1645_CHANT_001-3a.226">將秘奧之不傳。<lb/></seg>
<seg xml:id="CH2b1645_CHANT_001-3a.227">聊佇思而詳觀，<lb/></seg>
<seg xml:id="CH2b1645_CHANT_001-3a.228">舉大較而論旃。<lb/></seg>
</p>
<p>
<seg xml:id="CH2b1645_CHANT_001-4a.1"><pb xml:id="CH2b1645_CHANT_001-4a" ed="CHANT" n="001-4a"/><lb/></seg>
<seg xml:id="CH2b1645_CHANT_001-4a.2">漢興而有草書，<lb/></seg>
<seg xml:id="CH2b1645_CHANT_001-4a.3">不知作者姓名。<lb/></seg>
<seg xml:id="CH2b1645_CHANT_001-4a.4">至章帝時，<lb/></seg>
<seg xml:id="CH2b1645_CHANT_001-4a.5">齊相杜伯度號稱善作篇。<lb/></seg>
<seg xml:id="CH2b1645_CHANT_001-4a.6">後有崔瑗崔寔，<lb/></seg>
<seg xml:id="CH2b1645_CHANT_001-4a.7">亦旨稱工。<lb/></seg>
<seg xml:id="CH2b1645_CHANT_001-4a.8">杜氏結字甚安，<lb/></seg>
<seg xml:id="CH2b1645_CHANT_001-4a.9">而書體微瘦；<lb/></seg>
<seg xml:id="CH2b1645_CHANT_001-4a.10">崔氏甚得筆勢，<lb/></seg>
<seg xml:id="CH2b1645_CHANT_001-4a.11">而結字小踈。<lb/></seg>
<seg xml:id="CH2b1645_CHANT_001-4a.12">弘農張伯英者，<lb/></seg>
<seg xml:id="CH2b1645_CHANT_001-4a.13">因而轉精其巧。<lb/></seg>
<seg xml:id="CH2b1645_CHANT_001-4a.14">凡家之衣帛。<lb/></seg>
<seg xml:id="CH2b1645_CHANT_001-4a.15">必書而後練之，<lb/></seg>
<seg xml:id="CH2b1645_CHANT_001-4a.16">臨池學書，<lb/></seg>
<seg xml:id="CH2b1645_CHANT_001-4a.17">池水盡黑。<lb/></seg>
<seg xml:id="CH2b1645_CHANT_001-4a.18">下筆必為楷則，<lb/></seg>
<seg xml:id="CH2b1645_CHANT_001-4a.19">常曰怱怱不暇草書，<lb/></seg>
<seg xml:id="CH2b1645_CHANT_001-4a.20">寸紙不見遺，<lb/></seg>
<seg xml:id="CH2b1645_CHANT_001-4a.21">至今世尤寶其書，<lb/></seg>
<seg xml:id="CH2b1645_CHANT_001-4a.22">韋仲將謂之草聖。<lb/></seg>
<seg xml:id="CH2b1645_CHANT_001-4a.23">伯英弟文舒者，<lb/></seg>
<seg xml:id="CH2b1645_CHANT_001-4a.24">次伯英。<lb/></seg>
<seg xml:id="CH2b1645_CHANT_001-4a.25">又有姜孟頴、梁孔達，<lb/></seg>
<seg xml:id="CH2b1645_CHANT_001-4a.26">田彥和及韋仲將之徒，<lb/></seg>
<seg xml:id="CH2b1645_CHANT_001-4a.27">皆伯英弟子，<lb/></seg>
<seg xml:id="CH2b1645_CHANT_001-4a.28">有名於世，<lb/></seg>
<seg xml:id="CH2b1645_CHANT_001-4a.29">然殊不及文舒也。<lb/></seg>
<seg xml:id="CH2b1645_CHANT_001-4a.30">羅叔景、趙元嗣者，<lb/></seg>
<seg xml:id="CH2b1645_CHANT_001-4a.31">與伯英並時，<lb/></seg>
<seg xml:id="CH2b1645_CHANT_001-4a.32">見稱於西京，<lb/></seg>
<seg xml:id="CH2b1645_CHANT_001-4a.33">而矜巧自與，<lb/></seg>
<seg xml:id="CH2b1645_CHANT_001-4a.34">眾頗惑之。<lb/></seg>
<seg xml:id="CH2b1645_CHANT_001-4a.35">故伯英自稱：<lb/></seg>
<seg xml:id="CH2b1645_CHANT_001-4a.36">上比崔杜不足，<lb/></seg>
<seg xml:id="CH2b1645_CHANT_001-4a.37">下方羅趙有餘。<lb/></seg>
<seg xml:id="CH2b1645_CHANT_001-4a.38">河間張超亦有名，<lb/></seg>
<seg xml:id="CH2b1645_CHANT_001-4a.39">雖然與崔氏同州，<lb/></seg>
<seg xml:id="CH2b1645_CHANT_001-4a.40">不如伯英之得其法也。<lb/></seg>
<seg xml:id="CH2b1645_CHANT_001-4a.41">崔瑗作《草書勢》曰：<lb/></seg>
<seg xml:id="CH2b1645_CHANT_001-4a.42">書契之興，<lb/></seg>
<seg xml:id="CH2b1645_CHANT_001-4a.43">始自頡皇。<lb/></seg>
<seg xml:id="CH2b1645_CHANT_001-4a.44">寫鳥跡以定文章。<lb/></seg>
<seg xml:id="CH2b1645_CHANT_001-4a.45">爰暨末葉，<lb/></seg>
<seg xml:id="CH2b1645_CHANT_001-4a.46">典籍彌繁。<lb/></seg>
<seg xml:id="CH2b1645_CHANT_001-4a.47">時之多辟，<lb/></seg>
<seg xml:id="CH2b1645_CHANT_001-4a.48">政之多權。<lb/></seg>
<seg xml:id="CH2b1645_CHANT_001-4a.49">官事荒蕪，<lb/></seg>
<seg xml:id="CH2b1645_CHANT_001-4a.50">勦其墨翰。<lb/></seg>
<seg xml:id="CH2b1645_CHANT_001-4a.51">惟作佐隸，<lb/></seg>
<seg xml:id="CH2b1645_CHANT_001-4a.52">舊字是刪。<lb/></seg>
<seg xml:id="CH2b1645_CHANT_001-4a.53">草書之法，<lb/></seg>
<seg xml:id="CH2b1645_CHANT_001-4a.54">盖又簡略。<lb/></seg>
<seg xml:id="CH2b1645_CHANT_001-4a.55">應時踰指，<lb/></seg>
<seg xml:id="CH2b1645_CHANT_001-4a.56">用於卒迫。<lb/></seg>
<seg xml:id="CH2b1645_CHANT_001-4a.57">兼功并用，<lb/></seg>
<seg xml:id="CH2b1645_CHANT_001-4a.58">愛日省力。<lb/></seg>
<seg xml:id="CH2b1645_CHANT_001-4a.59">奇險之變，<lb/></seg>
<seg xml:id="CH2b1645_CHANT_001-4a.60">豈必古式。<lb/></seg>
<seg xml:id="CH2b1645_CHANT_001-4a.61">觀其法象，<lb/></seg>
<seg xml:id="CH2b1645_CHANT_001-4a.62">俯仰有儀。<lb/></seg>
<seg xml:id="CH2b1645_CHANT_001-4a.63">方不中矩，<lb/></seg>
<seg xml:id="CH2b1645_CHANT_001-4a.64">圓不中規；<lb/></seg>
<seg xml:id="CH2b1645_CHANT_001-4a.65">仰左揚右，<lb/></seg>
<seg xml:id="CH2b1645_CHANT_001-4a.66">兀若踈崎。<lb/></seg>
<seg xml:id="CH2b1645_CHANT_001-4a.67">獸跋鳥峙，<lb/></seg>
<seg xml:id="CH2b1645_CHANT_001-4a.68">志在飛移；<lb/></seg>
<seg xml:id="CH2b1645_CHANT_001-4a.69">狡兔暴駭，<lb/></seg>
<seg xml:id="CH2b1645_CHANT_001-4a.70">將奔未馳。<lb/></seg>
<seg xml:id="CH2b1645_CHANT_001-4a.71">或黝黭𪑮&amp;CH-0F028D;，<lb/></seg>
<seg xml:id="CH2b1645_CHANT_001-4a.72">狀似連珠，<lb/></seg>
<seg xml:id="CH2b1645_CHANT_001-4a.73">絕而不離；<lb/></seg>
<seg xml:id="CH2b1645_CHANT_001-4a.74">畜怒奮鬱，<lb/></seg>
<seg xml:id="CH2b1645_CHANT_001-4a.75">放逸生奇。<lb/></seg>
<seg xml:id="CH2b1645_CHANT_001-4a.76">忽凌邃惴慄，<lb/></seg>
<seg xml:id="CH2b1645_CHANT_001-4a.77">若據槅臨危；<lb/></seg>
<seg xml:id="CH2b1645_CHANT_001-4a.78">旁點邪附，<lb/></seg>
<seg xml:id="CH2b1645_CHANT_001-4a.79">以蜩螗挶枝。<lb/></seg>
<seg xml:id="CH2b1645_CHANT_001-4a.80">絕筆收勢，<lb/></seg>
<seg xml:id="CH2b1645_CHANT_001-4a.81">餘綖虬結，<lb/></seg>
<seg xml:id="CH2b1645_CHANT_001-4a.82">若杜伯捷毒，<lb/></seg>
<seg xml:id="CH2b1645_CHANT_001-4a.83">看隙緣巇，<lb/></seg>
<seg xml:id="CH2b1645_CHANT_001-4a.84">螣蛇赴穴，<lb/></seg>
<seg xml:id="CH2b1645_CHANT_001-4a.85">頭沒尾垂。<lb/></seg>
<seg xml:id="CH2b1645_CHANT_001-4a.86">是故遠而望之，<lb/></seg>
<seg xml:id="CH2b1645_CHANT_001-4a.87">漼焉若沮岸崩崖；<lb/></seg>
<seg xml:id="CH2b1645_CHANT_001-4a.88">就而察之，<lb/></seg>
<seg xml:id="CH2b1645_CHANT_001-4a.89">一畫不可移。<lb/></seg>
<seg xml:id="CH2b1645_CHANT_001-4a.90">機微要妙，<lb/></seg>
<seg xml:id="CH2b1645_CHANT_001-4a.91">臨時從宜。<lb/></seg>
<seg xml:id="CH2b1645_CHANT_001-4a.92">略舉大較，<lb/></seg>
<seg xml:id="CH2b1645_CHANT_001-4a.93">髣髴若斯。<lb/></seg>
</p>
</div>
</body>
</text>
</TEI>
