<TEI xmlns="http://www.tei-c.org/ns/1.0" xml:id="CH2b1649">
<teiHeader>
<fileDesc>
<titleStmt>
<title>畫山水敘一卷</title>
</titleStmt>
<editionStmt><edition><idno type="kanripo">CH2b1649</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>畫山水敘</head>
<p>
<seg xml:id="CH2b1649_CHANT_001-1a.1"><pb xml:id="CH2b1649_CHANT_001-1a" ed="CHANT" n="001-1a"/><lb/></seg>
<seg xml:id="CH2b1649_CHANT_001-1a.2">聖人含道映物，<lb/></seg>
<seg xml:id="CH2b1649_CHANT_001-1a.3">賢者澄懷味像，<lb/></seg>
<seg xml:id="CH2b1649_CHANT_001-1a.4">至於山水，<lb/></seg>
<seg xml:id="CH2b1649_CHANT_001-1a.5">質有而趣靈。<lb/></seg>
<seg xml:id="CH2b1649_CHANT_001-1a.6">是以軒轅、堯、孔、廣成、大隗、許由、孤竹之流，<lb/></seg>
<seg xml:id="CH2b1649_CHANT_001-1a.7">必有崆峒、具茨、藐姑、箕首、大蒙之遊焉，<lb/></seg>
<seg xml:id="CH2b1649_CHANT_001-1a.8">又稱仁智之樂焉。<lb/></seg>
<seg xml:id="CH2b1649_CHANT_001-1a.9">夫聖人以神法道，<lb/></seg>
<seg xml:id="CH2b1649_CHANT_001-1a.10">而賢者通；<lb/></seg>
<seg xml:id="CH2b1649_CHANT_001-1a.11">山水以形媚道，<lb/></seg>
<seg xml:id="CH2b1649_CHANT_001-1a.12">而仁者樂，<lb/></seg>
<seg xml:id="CH2b1649_CHANT_001-1a.13">不亦幾乎？<lb/></seg>
<seg xml:id="CH2b1649_CHANT_001-1a.14">余眷戀廬衡，<lb/></seg>
<seg xml:id="CH2b1649_CHANT_001-1a.15">契闊荊巫，<lb/></seg>
<seg xml:id="CH2b1649_CHANT_001-1a.16">不知老之將至，<lb/></seg>
<seg xml:id="CH2b1649_CHANT_001-1a.17">愧不能凝氣怡身，<lb/></seg>
<seg xml:id="CH2b1649_CHANT_001-1a.18">傷跕石門之流。<lb/></seg>
<seg xml:id="CH2b1649_CHANT_001-1a.19">於是畫象布色，<lb/></seg>
<seg xml:id="CH2b1649_CHANT_001-1a.20">構茲雲嶺。<lb/></seg>
<seg xml:id="CH2b1649_CHANT_001-1a.21">夫理絕於中古之上者，<lb/></seg>
<seg xml:id="CH2b1649_CHANT_001-1a.22">可意求於千載之下，<lb/></seg>
<seg xml:id="CH2b1649_CHANT_001-1a.23">旨微於言象之外者，<lb/></seg>
<seg xml:id="CH2b1649_CHANT_001-1a.24">可心取於書策之內，<lb/></seg>
<seg xml:id="CH2b1649_CHANT_001-1a.25">況乎身所盤桓，<lb/></seg>
<seg xml:id="CH2b1649_CHANT_001-1a.26">目所綢繆，<lb/></seg>
<seg xml:id="CH2b1649_CHANT_001-1a.27">以形寫形，<lb/></seg>
<seg xml:id="CH2b1649_CHANT_001-1a.28">以色貌色也。<lb/></seg>
<seg xml:id="CH2b1649_CHANT_001-1a.29">且夫崑崙之大，<lb/></seg>
<seg xml:id="CH2b1649_CHANT_001-1a.30">瞳子之小，<lb/></seg>
<seg xml:id="CH2b1649_CHANT_001-1a.31">迫目以寸，<lb/></seg>
<seg xml:id="CH2b1649_CHANT_001-1a.32">則其形莫覩；<lb/></seg>
<seg xml:id="CH2b1649_CHANT_001-1a.33">迴以數里，<lb/></seg>
<seg xml:id="CH2b1649_CHANT_001-1a.34">則可圍於寸眸。<lb/></seg>
<seg xml:id="CH2b1649_CHANT_001-1a.35">誠由去之稍闊，<lb/></seg>
<seg xml:id="CH2b1649_CHANT_001-1a.36">則其見彌小。<lb/></seg>
<seg xml:id="CH2b1649_CHANT_001-1a.37">今張綃素以遠映，<lb/></seg>
<seg xml:id="CH2b1649_CHANT_001-1a.38">則崑閬之形，<lb/></seg>
<seg xml:id="CH2b1649_CHANT_001-1a.39">可圍於方寸之內。<lb/></seg>
<seg xml:id="CH2b1649_CHANT_001-1a.40">豎劃三寸，<lb/></seg>
<seg xml:id="CH2b1649_CHANT_001-1a.41">當千仞之高；<lb/></seg>
<seg xml:id="CH2b1649_CHANT_001-1a.42">橫墨數尺，<lb/></seg>
<seg xml:id="CH2b1649_CHANT_001-1a.43">體百里之迴。<lb/></seg>
<seg xml:id="CH2b1649_CHANT_001-1a.44">是以觀畫圖者，<lb/></seg>
<seg xml:id="CH2b1649_CHANT_001-1a.45">徒患類之不巧，<lb/></seg>
<seg xml:id="CH2b1649_CHANT_001-1a.46">不以制小而累其似，<lb/></seg>
<seg xml:id="CH2b1649_CHANT_001-1a.47">此自然之勢。<lb/></seg>
<seg xml:id="CH2b1649_CHANT_001-1a.48">如是則嵩華之秀，<lb/></seg>
<seg xml:id="CH2b1649_CHANT_001-1a.49">元牝之靈，<lb/></seg>
<seg xml:id="CH2b1649_CHANT_001-1a.50">皆可得之於一圖矣。<lb/></seg>
<seg xml:id="CH2b1649_CHANT_001-1a.51">夫以應目會心，<lb/></seg>
<seg xml:id="CH2b1649_CHANT_001-1a.52">為理者類之成巧，<lb/></seg>
<seg xml:id="CH2b1649_CHANT_001-1a.53">則目亦同應，<lb/></seg>
<seg xml:id="CH2b1649_CHANT_001-1a.54">心亦俱會。<lb/></seg>
<seg xml:id="CH2b1649_CHANT_001-1a.55">應會感神，<lb/></seg>
<seg xml:id="CH2b1649_CHANT_001-1a.56">神超理得。<lb/></seg>
<seg xml:id="CH2b1649_CHANT_001-1a.57">雖復虛求幽巖，<lb/></seg>
<seg xml:id="CH2b1649_CHANT_001-1a.58">何以加焉？<lb/></seg>
<seg xml:id="CH2b1649_CHANT_001-1a.59">又神本亡端，<lb/></seg>
<seg xml:id="CH2b1649_CHANT_001-1a.60">栖形感類，<lb/></seg>
<seg xml:id="CH2b1649_CHANT_001-1a.61">理入影迹，<lb/></seg>
<seg xml:id="CH2b1649_CHANT_001-1a.62">誠能妙寫，<lb/></seg>
<seg xml:id="CH2b1649_CHANT_001-1a.63">亦誠盡矣。<lb/></seg>
<seg xml:id="CH2b1649_CHANT_001-1a.64">於是間居理氣，<lb/></seg>
<seg xml:id="CH2b1649_CHANT_001-1a.65">拂觴鳴琴，<lb/></seg>
<seg xml:id="CH2b1649_CHANT_001-1a.66">披圖幽對，<lb/></seg>
<seg xml:id="CH2b1649_CHANT_001-1a.67">坐究四荒；<lb/></seg>
<seg xml:id="CH2b1649_CHANT_001-1a.68">不違天勵之叢，<lb/></seg>
<seg xml:id="CH2b1649_CHANT_001-1a.69">獨應無人之野。<lb/></seg>
<seg xml:id="CH2b1649_CHANT_001-1a.70">峰岫嶢嶷，<lb/></seg>
<seg xml:id="CH2b1649_CHANT_001-1a.71">雲林森眇，<lb/></seg>
<seg xml:id="CH2b1649_CHANT_001-1a.72">聖賢映於絕代，<lb/></seg>
<seg xml:id="CH2b1649_CHANT_001-1a.73">萬趣融其神思，<lb/></seg>
<seg xml:id="CH2b1649_CHANT_001-1a.74">余復何為哉？<lb/></seg>
<seg xml:id="CH2b1649_CHANT_001-1a.75">暢神而已。<lb/></seg>
<seg xml:id="CH2b1649_CHANT_001-1a.76">神之所暢，<lb/></seg>
<seg xml:id="CH2b1649_CHANT_001-1a.77">孰有先焉。<lb/></seg>
</p>
</div>
</body>
</text>
</TEI>
