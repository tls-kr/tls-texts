<TEI xmlns="http://www.tei-c.org/ns/1.0" xml:id="CH2b1654">
<teiHeader>
<fileDesc>
<titleStmt>
<title>後畫品錄一卷</title>
</titleStmt>
<editionStmt><edition><idno type="kanripo">CH2b1654</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>後畫品錄</head>
<p>
<seg xml:id="CH2b1654_CHANT_001-1a.1"><pb xml:id="CH2b1654_CHANT_001-1a" ed="CHANT" n="001-1a"/><lb/></seg>
<seg xml:id="CH2b1654_CHANT_001-1a.2">湘東殿下<lb/></seg>
<seg xml:id="CH2b1654_CHANT_001-1a.3">右天挺命世，<lb/></seg>
<seg xml:id="CH2b1654_CHANT_001-1a.4">幼稟生知，<lb/></seg>
<seg xml:id="CH2b1654_CHANT_001-1a.5">學窮性表，<lb/></seg>
<seg xml:id="CH2b1654_CHANT_001-1a.6">心師造化，<lb/></seg>
<seg xml:id="CH2b1654_CHANT_001-1a.7">非復景行，<lb/></seg>
<seg xml:id="CH2b1654_CHANT_001-1a.8">所能希涉。<lb/></seg>
<seg xml:id="CH2b1654_CHANT_001-1a.9">畫有六法，<lb/></seg>
<seg xml:id="CH2b1654_CHANT_001-1a.10">真仙為難。<lb/></seg>
<seg xml:id="CH2b1654_CHANT_001-1a.11">王於像人，<lb/></seg>
<seg xml:id="CH2b1654_CHANT_001-1a.12">特盡神妙，<lb/></seg>
<seg xml:id="CH2b1654_CHANT_001-1a.13">心敏手運，<lb/></seg>
<seg xml:id="CH2b1654_CHANT_001-1a.14">不加點治，<lb/></seg>
<seg xml:id="CH2b1654_CHANT_001-1a.15">斯乃聽訟部領之隙，<lb/></seg>
<seg xml:id="CH2b1654_CHANT_001-1a.16">文談眾藝之餘。<lb/></seg>
<seg xml:id="CH2b1654_CHANT_001-1a.17">時復遇物援毫，<lb/></seg>
<seg xml:id="CH2b1654_CHANT_001-1a.18">造次驚絕；<lb/></seg>
<seg xml:id="CH2b1654_CHANT_001-1a.19">足使荀衛閣筆，<lb/></seg>
<seg xml:id="CH2b1654_CHANT_001-1a.20">袁陸韜翰。<lb/></seg>
<seg xml:id="CH2b1654_CHANT_001-1a.21">圖製雖寡，<lb/></seg>
<seg xml:id="CH2b1654_CHANT_001-1a.22">聲聞於外，<lb/></seg>
<seg xml:id="CH2b1654_CHANT_001-1a.23">非復討論木訥可得而稱焉。<lb/></seg>
</p>
<p>
<seg xml:id="CH2b1654_CHANT_001-2a.1"><pb xml:id="CH2b1654_CHANT_001-2a" ed="CHANT" n="001-2a"/><lb/></seg>
<seg xml:id="CH2b1654_CHANT_001-2a.2">劉璞</seg>
</p>
<p>
<seg xml:id="CH2b1654_CHANT_001-2a.3">右胤祖之子，<lb/></seg>
<seg xml:id="CH2b1654_CHANT_001-2a.4">少習門風，<lb/></seg>
<seg xml:id="CH2b1654_CHANT_001-2a.5">至老筆法，<lb/></seg>
<seg xml:id="CH2b1654_CHANT_001-2a.6">不渝前制，<lb/></seg>
<seg xml:id="CH2b1654_CHANT_001-2a.7">體韻精研，<lb/></seg>
<seg xml:id="CH2b1654_CHANT_001-2a.8">亞於其父，<lb/></seg>
<seg xml:id="CH2b1654_CHANT_001-2a.9">信代有其人，<lb/></seg>
<seg xml:id="CH2b1654_CHANT_001-2a.10">茲名不墜矣。<lb/></seg>
</p>
<p>
<seg xml:id="CH2b1654_CHANT_001-3a.1"><pb xml:id="CH2b1654_CHANT_001-3a" ed="CHANT" n="001-3a"/><lb/></seg>
<seg xml:id="CH2b1654_CHANT_001-3a.2">沈標</seg>
</p>
<p>
<seg xml:id="CH2b1654_CHANT_001-3a.3">右雖無偏擅，<lb/></seg>
<seg xml:id="CH2b1654_CHANT_001-3a.4">觸類皆涉，<lb/></seg>
<seg xml:id="CH2b1654_CHANT_001-3a.5">性尚鉛華，<lb/></seg>
<seg xml:id="CH2b1654_CHANT_001-3a.6">甚能留意。<lb/></seg>
<seg xml:id="CH2b1654_CHANT_001-3a.7">雖未臻全美，<lb/></seg>
<seg xml:id="CH2b1654_CHANT_001-3a.8">殊有可觀。<lb/></seg>
</p>
<p>
<seg xml:id="CH2b1654_CHANT_001-3a.9">謝赫</seg>
<seg xml:id="CH2b1654_CHANT_001-4a.1"><pb xml:id="CH2b1654_CHANT_001-4a" ed="CHANT" n="001-4a"/><lb/></seg>
<seg xml:id="CH2b1654_CHANT_001-4a.2">右寫貌人物，<lb/></seg>
<seg xml:id="CH2b1654_CHANT_001-4a.3">不俟對看，<lb/></seg>
<seg xml:id="CH2b1654_CHANT_001-4a.4">所須一覽便工，<lb/></seg>
<seg xml:id="CH2b1654_CHANT_001-4a.5">操筆點刷，<lb/></seg>
<seg xml:id="CH2b1654_CHANT_001-4a.6">研精意在切似，<lb/></seg>
<seg xml:id="CH2b1654_CHANT_001-4a.7">目想毫髮，<lb/></seg>
<seg xml:id="CH2b1654_CHANT_001-4a.8">皆無遺失。<lb/></seg>
<seg xml:id="CH2b1654_CHANT_001-4a.9">麗服靚妝，<lb/></seg>
<seg xml:id="CH2b1654_CHANT_001-4a.10">隨時變改，<lb/></seg>
<seg xml:id="CH2b1654_CHANT_001-4a.11">直眉曲鬢，<lb/></seg>
<seg xml:id="CH2b1654_CHANT_001-4a.12">與世事新，<lb/></seg>
<seg xml:id="CH2b1654_CHANT_001-4a.13">別體細微，<lb/></seg>
<seg xml:id="CH2b1654_CHANT_001-4a.14">多自赫始，<lb/></seg>
<seg xml:id="CH2b1654_CHANT_001-4a.15">遂使委巷逐末，<lb/></seg>
<seg xml:id="CH2b1654_CHANT_001-4a.16">皆類效顰。<lb/></seg>
<seg xml:id="CH2b1654_CHANT_001-4a.17">至於氣韻精靈，<lb/></seg>
<seg xml:id="CH2b1654_CHANT_001-4a.18">未窮生動之致；<lb/></seg>
<seg xml:id="CH2b1654_CHANT_001-4a.19">筆路纖弱，<lb/></seg>
<seg xml:id="CH2b1654_CHANT_001-4a.20">不副壯雅之懷。<lb/></seg>
<seg xml:id="CH2b1654_CHANT_001-4a.21">中興以後，<lb/></seg>
<seg xml:id="CH2b1654_CHANT_001-4a.22">象人莫及。<lb/></seg>
</p>
<p>
<seg xml:id="CH2b1654_CHANT_001-5a.1"><pb xml:id="CH2b1654_CHANT_001-5a" ed="CHANT" n="001-5a"/><lb/></seg>
<seg xml:id="CH2b1654_CHANT_001-5a.2">毛惠秀</seg>
</p>
<p>
<seg xml:id="CH2b1654_CHANT_001-5a.3">右其於繪事，<lb/></seg>
<seg xml:id="CH2b1654_CHANT_001-5a.4">頗為詳悉，<lb/></seg>
<seg xml:id="CH2b1654_CHANT_001-5a.5">太自矜持，<lb/></seg>
<seg xml:id="CH2b1654_CHANT_001-5a.6">番成羸鈍。<lb/></seg>
<seg xml:id="CH2b1654_CHANT_001-5a.7">遒勁不及惠遠，<lb/></seg>
<seg xml:id="CH2b1654_CHANT_001-5a.8">委曲有過於稜。<lb/></seg>
</p>
<p>
<seg xml:id="CH2b1654_CHANT_001-5a.9">蕭賁</seg>
<seg xml:id="CH2b1654_CHANT_001-6a.1"><pb xml:id="CH2b1654_CHANT_001-6a" ed="CHANT" n="001-6a"/><lb/></seg>
<seg xml:id="CH2b1654_CHANT_001-6a.2">右稚性精密，<lb/></seg>
<seg xml:id="CH2b1654_CHANT_001-6a.3">後來難尚，<lb/></seg>
<seg xml:id="CH2b1654_CHANT_001-6a.4">含毫命素，<lb/></seg>
<seg xml:id="CH2b1654_CHANT_001-6a.5">動必依真。<lb/></seg>
<seg xml:id="CH2b1654_CHANT_001-6a.6">嘗畫團扇，<lb/></seg>
<seg xml:id="CH2b1654_CHANT_001-6a.7">上為山川，<lb/></seg>
<seg xml:id="CH2b1654_CHANT_001-6a.8">咫尺之內，<lb/></seg>
<seg xml:id="CH2b1654_CHANT_001-6a.9">而贍萬里之遙；<lb/></seg>
<seg xml:id="CH2b1654_CHANT_001-6a.10">方寸之中，<lb/></seg>
<seg xml:id="CH2b1654_CHANT_001-6a.11">乃辨千尋之峻。<lb/></seg>
<seg xml:id="CH2b1654_CHANT_001-6a.12">學不為人，<lb/></seg>
<seg xml:id="CH2b1654_CHANT_001-6a.13">自娛而已，<lb/></seg>
<seg xml:id="CH2b1654_CHANT_001-6a.14">雖有好事，<lb/></seg>
<seg xml:id="CH2b1654_CHANT_001-6a.15">罕見其迹。<lb/></seg>
</p>
<p>
<seg xml:id="CH2b1654_CHANT_001-7a.1"><pb xml:id="CH2b1654_CHANT_001-7a" ed="CHANT" n="001-7a"/><lb/></seg>
<seg xml:id="CH2b1654_CHANT_001-7a.2">沈粲</seg>
</p>
<p>
<seg xml:id="CH2b1654_CHANT_001-7a.3">右筆迹調媚，<lb/></seg>
<seg xml:id="CH2b1654_CHANT_001-7a.4">專工綺羅，<lb/></seg>
<seg xml:id="CH2b1654_CHANT_001-7a.5">屏幛所圖，<lb/></seg>
<seg xml:id="CH2b1654_CHANT_001-7a.6">頗有情趣。<lb/></seg>
</p>
<p>
<seg xml:id="CH2b1654_CHANT_001-7a.7">張僧繇</seg>
</p>
<p>
<seg xml:id="CH2b1654_CHANT_001-7a.8">右善圖塔廟，<lb/></seg>
<seg xml:id="CH2b1654_CHANT_001-7a.9">超越群工，<lb/></seg>
<seg xml:id="CH2b1654_CHANT_001-7a.10">朝衣野服，<lb/></seg>
<seg xml:id="CH2b1654_CHANT_001-7a.11">今古不失，<lb/></seg>
<seg xml:id="CH2b1654_CHANT_001-7a.12">奇形殊貌，<lb/></seg>
<seg xml:id="CH2b1654_CHANT_001-7a.13">殊方夷夏，<lb/></seg>
<seg xml:id="CH2b1654_CHANT_001-7a.14">實參其妙。<lb/></seg>
<seg xml:id="CH2b1654_CHANT_001-7a.15">俾晝作夜，<lb/></seg>
<seg xml:id="CH2b1654_CHANT_001-7a.16">未嘗厭怠，<lb/></seg>
<seg xml:id="CH2b1654_CHANT_001-7a.17">惟公及私，<lb/></seg>
<seg xml:id="CH2b1654_CHANT_001-7a.18">手不停筆，<lb/></seg>
<seg xml:id="CH2b1654_CHANT_001-7a.19">但數紀之內，<lb/></seg>
<seg xml:id="CH2b1654_CHANT_001-7a.20">無須臾之閑。<lb/></seg>
<seg xml:id="CH2b1654_CHANT_001-7a.21">然聖賢曬曯，<lb/></seg>
<seg xml:id="CH2b1654_CHANT_001-7a.22">小乏神氣，<lb/></seg>
<seg xml:id="CH2b1654_CHANT_001-7a.23">豈可求備於一人，<lb/></seg>
<seg xml:id="CH2b1654_CHANT_001-7a.24">雖云晚出，<lb/></seg>
<seg xml:id="CH2b1654_CHANT_001-7a.25">殆亞前品。<lb/></seg>
</p>
<p>
<seg xml:id="CH2b1654_CHANT_001-8a.1"><pb xml:id="CH2b1654_CHANT_001-8a" ed="CHANT" n="001-8a"/><lb/></seg>
<seg xml:id="CH2b1654_CHANT_001-8a.2">陸肅</seg>
</p>
<p>
<seg xml:id="CH2b1654_CHANT_001-8a.3">右綏之弟，<lb/></seg>
<seg xml:id="CH2b1654_CHANT_001-8a.4">早藉趨庭之教，<lb/></seg>
<seg xml:id="CH2b1654_CHANT_001-8a.5">未盡敦閱之勤，<lb/></seg>
<seg xml:id="CH2b1654_CHANT_001-8a.6">雖復所得不多，<lb/></seg>
<seg xml:id="CH2b1654_CHANT_001-8a.7">猶有名家之法，<lb/></seg>
<seg xml:id="CH2b1654_CHANT_001-8a.8">方效輪扁，<lb/></seg>
<seg xml:id="CH2b1654_CHANT_001-8a.9">甘苦難投。<lb/></seg>
</p>
<p>
<seg xml:id="CH2b1654_CHANT_001-9a.1"><pb xml:id="CH2b1654_CHANT_001-9a" ed="CHANT" n="001-9a"/><lb/></seg>
<seg xml:id="CH2b1654_CHANT_001-9a.2">毛稜</seg>
</p>
<p>
<seg xml:id="CH2b1654_CHANT_001-9a.3">右惠遠之子，<lb/></seg>
<seg xml:id="CH2b1654_CHANT_001-9a.4">便捷有餘，<lb/></seg>
<seg xml:id="CH2b1654_CHANT_001-9a.5">真巧不足。<lb/></seg>
<seg xml:id="CH2b1654_CHANT_001-9a.6">善於布置，<lb/></seg>
<seg xml:id="CH2b1654_CHANT_001-9a.7">略不煩草。<lb/></seg>
<seg xml:id="CH2b1654_CHANT_001-9a.8">若比方諸，<lb/></seg>
<seg xml:id="CH2b1654_CHANT_001-9a.9">父則床上安床。<lb/></seg>
</p>
<p>
<seg xml:id="CH2b1654_CHANT_001-10a.1"><pb xml:id="CH2b1654_CHANT_001-10a" ed="CHANT" n="001-10a"/><lb/></seg>
<seg xml:id="CH2b1654_CHANT_001-10a.2">嵇寶鈞、聶松</seg>
</p>
<p>
<seg xml:id="CH2b1654_CHANT_001-10a.3">右二人無的師範，<lb/></seg>
<seg xml:id="CH2b1654_CHANT_001-10a.4">而意兼真俗，<lb/></seg>
<seg xml:id="CH2b1654_CHANT_001-10a.5">賦彩鮮麗，<lb/></seg>
<seg xml:id="CH2b1654_CHANT_001-10a.6">觀者悅情。<lb/></seg>
<seg xml:id="CH2b1654_CHANT_001-10a.7">若辯其優劣，<lb/></seg>
<seg xml:id="CH2b1654_CHANT_001-10a.8">則僧繇之亞。<lb/></seg>
</p>
<p>
<seg xml:id="CH2b1654_CHANT_001-10a.9">焦寶願</seg>
<seg xml:id="CH2b1654_CHANT_001-11a.1"><pb xml:id="CH2b1654_CHANT_001-11a" ed="CHANT" n="001-11a"/><lb/></seg>
<seg xml:id="CH2b1654_CHANT_001-11a.2">右雖早游張謝，<lb/></seg>
<seg xml:id="CH2b1654_CHANT_001-11a.3">而靳固不傳，<lb/></seg>
<seg xml:id="CH2b1654_CHANT_001-11a.4">旁求造請，<lb/></seg>
<seg xml:id="CH2b1654_CHANT_001-11a.5">事均盜道之法，<lb/></seg>
<seg xml:id="CH2b1654_CHANT_001-11a.6">殫極斲輪，<lb/></seg>
<seg xml:id="CH2b1654_CHANT_001-11a.7">遂至兼採之勤。<lb/></seg>
<seg xml:id="CH2b1654_CHANT_001-11a.8">衣文樹色，<lb/></seg>
<seg xml:id="CH2b1654_CHANT_001-11a.9">時表新異，<lb/></seg>
<seg xml:id="CH2b1654_CHANT_001-11a.10">點黛施朱，<lb/></seg>
<seg xml:id="CH2b1654_CHANT_001-11a.11">重輕不失。<lb/></seg>
<seg xml:id="CH2b1654_CHANT_001-11a.12">雖未窮秋駕，<lb/></seg>
<seg xml:id="CH2b1654_CHANT_001-11a.13">而見賞春坊；<lb/></seg>
<seg xml:id="CH2b1654_CHANT_001-11a.14">輸奏薄伎，<lb/></seg>
<seg xml:id="CH2b1654_CHANT_001-11a.15">謬得其地。<lb/></seg>
<seg xml:id="CH2b1654_CHANT_001-11a.16">今衣冠緒裔，<lb/></seg>
<seg xml:id="CH2b1654_CHANT_001-11a.17">未聞好學，<lb/></seg>
<seg xml:id="CH2b1654_CHANT_001-11a.18">丹青道堙，<lb/></seg>
<seg xml:id="CH2b1654_CHANT_001-11a.19">良足為慨。<lb/></seg>
</p>
<p>
<seg xml:id="CH2b1654_CHANT_001-12a.1"><pb xml:id="CH2b1654_CHANT_001-12a" ed="CHANT" n="001-12a"/><lb/></seg>
<seg xml:id="CH2b1654_CHANT_001-12a.2">袁質</seg>
</p>
<p>
<seg xml:id="CH2b1654_CHANT_001-12a.3">右蒨之子，<lb/></seg>
<seg xml:id="CH2b1654_CHANT_001-12a.4">風神俊爽，<lb/></seg>
<seg xml:id="CH2b1654_CHANT_001-12a.5">不墜家聲。<lb/></seg>
<seg xml:id="CH2b1654_CHANT_001-12a.6">始逾志學之年，<lb/></seg>
<seg xml:id="CH2b1654_CHANT_001-12a.7">便嬰痟癇之病。<lb/></seg>
<seg xml:id="CH2b1654_CHANT_001-12a.8">曾見草莊周木雁、卞和抱璞兩圖，<lb/></seg>
<seg xml:id="CH2b1654_CHANT_001-12a.9">筆勢遒正，<lb/></seg>
<seg xml:id="CH2b1654_CHANT_001-12a.10">繼父之美。<lb/></seg>
<seg xml:id="CH2b1654_CHANT_001-12a.11">若方之體物，<lb/></seg>
<seg xml:id="CH2b1654_CHANT_001-12a.12">則伯仁龍馬之頌；<lb/></seg>
<seg xml:id="CH2b1654_CHANT_001-12a.13">比之書翰，<lb/></seg>
<seg xml:id="CH2b1654_CHANT_001-12a.14">則長胤狸骨之方。<lb/></seg>
<seg xml:id="CH2b1654_CHANT_001-12a.15">雖復語迹異途，<lb/></seg>
<seg xml:id="CH2b1654_CHANT_001-12a.16">而妙埋同歸一致。<lb/></seg>
<seg xml:id="CH2b1654_CHANT_001-12a.17">苗而不實，<lb/></seg>
<seg xml:id="CH2b1654_CHANT_001-12a.18">有足悲者。<lb/></seg>
<seg xml:id="CH2b1654_CHANT_001-12a.19">無名之實，<lb/></seg>
<seg xml:id="CH2b1654_CHANT_001-12a.20">諒在斯人。<lb/></seg>
</p>
<p>
<seg xml:id="CH2b1654_CHANT_001-13a.1"><pb xml:id="CH2b1654_CHANT_001-13a" ed="CHANT" n="001-13a"/><lb/></seg>
<seg xml:id="CH2b1654_CHANT_001-13a.2">釋僧珍、釋僧覺</seg>
</p>
<p>
<seg xml:id="CH2b1654_CHANT_001-13a.3">右珍蘧道愍之甥，<lb/></seg>
<seg xml:id="CH2b1654_CHANT_001-13a.4">覺姚曇度之子，<lb/></seg>
<seg xml:id="CH2b1654_CHANT_001-13a.5">並弱年漸漬，<lb/></seg>
<seg xml:id="CH2b1654_CHANT_001-13a.6">親承訓勗。<lb/></seg>
<seg xml:id="CH2b1654_CHANT_001-13a.7">珍乃易於酷似，<lb/></seg>
<seg xml:id="CH2b1654_CHANT_001-13a.8">覺豈難負析薪。<lb/></seg>
<seg xml:id="CH2b1654_CHANT_001-13a.9">染服之中，<lb/></seg>
<seg xml:id="CH2b1654_CHANT_001-13a.10">有斯二道。<lb/></seg>
<seg xml:id="CH2b1654_CHANT_001-13a.11">若品其工拙，<lb/></seg>
<seg xml:id="CH2b1654_CHANT_001-13a.12">蓋嵇聶之流。<lb/></seg>
</p>
<p>
<seg xml:id="CH2b1654_CHANT_001-14a.1"><pb xml:id="CH2b1654_CHANT_001-14a" ed="CHANT" n="001-14a"/><lb/></seg>
<seg xml:id="CH2b1654_CHANT_001-14a.2">釋迦佛陀、吉底俱、摩羅菩提</seg>
</p>
<p>
<seg xml:id="CH2b1654_CHANT_001-14a.3">右此數手，<lb/></seg>
<seg xml:id="CH2b1654_CHANT_001-14a.4">並外國比丘，<lb/></seg>
<seg xml:id="CH2b1654_CHANT_001-14a.5">既華戎殊體，<lb/></seg>
<seg xml:id="CH2b1654_CHANT_001-14a.6">無以定其差品。<lb/></seg>
<seg xml:id="CH2b1654_CHANT_001-14a.7">光宅威公，<lb/></seg>
<seg xml:id="CH2b1654_CHANT_001-14a.8">雅躭好此法，<lb/></seg>
<seg xml:id="CH2b1654_CHANT_001-14a.9">下筆之妙，<lb/></seg>
<seg xml:id="CH2b1654_CHANT_001-14a.10">頗為京洛所知聞。<lb/></seg>
</p>
<p>
<seg xml:id="CH2b1654_CHANT_001-15a.1"><pb xml:id="CH2b1654_CHANT_001-15a" ed="CHANT" n="001-15a"/><lb/></seg>
<seg xml:id="CH2b1654_CHANT_001-15a.2">解蒨</seg>
</p>
<p>
<seg xml:id="CH2b1654_CHANT_001-15a.3">右全法章蘧，<lb/></seg>
<seg xml:id="CH2b1654_CHANT_001-15a.4">筆力不逮。<lb/></seg>
<seg xml:id="CH2b1654_CHANT_001-15a.5">通變巧捷，<lb/></seg>
<seg xml:id="CH2b1654_CHANT_001-15a.6">寺壁最長。<lb/></seg>
</p>
</div>
</body>
</text>
</TEI>
