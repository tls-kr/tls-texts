<TEI xmlns="http://www.tei-c.org/ns/1.0" xml:id="CH2c1278">
<teiHeader>
<fileDesc>
<titleStmt>
<title>穆天子傳六卷(郭璞注)</title>
</titleStmt>
<editionStmt><edition><idno type="kanripo">CH2c1278</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>卷之一</head>
<p>
<seg xml:id="CH2c1278_CHANT_001-1a.1"><pb xml:id="CH2c1278_CHANT_001-1a" ed="CHANT" n="001-1a"/><lb/></seg>
<seg xml:id="CH2c1278_CHANT_001-1a.2">《古文》。<lb/></seg>
</p>
<p>
<seg xml:id="CH2c1278_CHANT_001-1a.3">飲天子蠲<lb/></seg>
<seg xml:id="CH2c1278_CHANT_001-1a.4">音涓。<lb/></seg>
<seg xml:id="CH2c1278_CHANT_001-1a.5">山之上。<lb/></seg>
<seg xml:id="CH2c1278_CHANT_001-1a.6">戊寅，<lb/></seg>
<seg xml:id="CH2c1278_CHANT_001-1a.7">天子北征，<lb/></seg>
<seg xml:id="CH2c1278_CHANT_001-1a.8">乃絕漳水。<lb/></seg>
<seg xml:id="CH2c1278_CHANT_001-1a.9">絕猶截也。漳水今在鄴縣。<lb/></seg>
<seg xml:id="CH2c1278_CHANT_001-1a.10">庚辰，<lb/></seg>
<seg xml:id="CH2c1278_CHANT_001-1a.11">至于□，<lb/></seg>
<seg xml:id="CH2c1278_CHANT_001-1a.12">觴天子于盤石之上。<lb/></seg>
<seg xml:id="CH2c1278_CHANT_001-1a.13">觴者所以進酒，因云觴耳。<lb/></seg>
<seg xml:id="CH2c1278_CHANT_001-1a.14">天子乃奏廣樂。<lb/></seg>
<seg xml:id="CH2c1278_CHANT_001-1a.15">《史記》云：趙簡子疾，不知人，七日而寤，曰：我之帝所，甚樂，而百神遊于鈞天廣樂，九奏萬舞，不類三代之樂，其聲動心，廣樂義見此。<lb/></seg>
<seg xml:id="CH2c1278_CHANT_001-1a.16">載立不舍，<lb/></seg>
<seg xml:id="CH2c1278_CHANT_001-1a.17">言在車上立不下也。<lb/></seg>
<seg xml:id="CH2c1278_CHANT_001-1a.18">至于鈃山之下。<lb/></seg>
<seg xml:id="CH2c1278_CHANT_001-1a.19">即鈃山，今在常山石邑縣，鈃音邢。<lb/></seg>
<seg xml:id="CH2c1278_CHANT_001-1a.20">癸未，<lb/></seg>
<seg xml:id="CH2c1278_CHANT_001-1a.21">雨雪，<lb/></seg>
<seg xml:id="CH2c1278_CHANT_001-1a.22">天子獵于鈃山之西阿。<lb/></seg>
<seg xml:id="CH2c1278_CHANT_001-1a.23">阿，山陂也。<lb/></seg>
<seg xml:id="CH2c1278_CHANT_001-1a.24">於是得絕鈃山之隊，<lb/></seg>
<seg xml:id="CH2c1278_CHANT_001-1a.25">隊謂谷中險阻道也，音遂。<lb/></seg>
<seg xml:id="CH2c1278_CHANT_001-1a.26">北循虖沱之陽。<lb/></seg>
<seg xml:id="CH2c1278_CHANT_001-1a.27">虖沱河今在鴈門鹵城縣陽水北，沱音橐駝之駝。<lb/></seg>
</p>
<p>
<seg xml:id="CH2c1278_CHANT_001-2a.1"><pb xml:id="CH2c1278_CHANT_001-2a" ed="CHANT" n="001-2a"/><lb/></seg>
<seg xml:id="CH2c1278_CHANT_001-2a.2">乙酉，<lb/></seg>
<seg xml:id="CH2c1278_CHANT_001-2a.3">天子北升于□。<lb/></seg>
<seg xml:id="CH2c1278_CHANT_001-2a.4">天子北征于犬戎。<lb/></seg>
<seg xml:id="CH2c1278_CHANT_001-2a.5">《國語》曰：穆王將征犬戎，祭公謀父諫，不從，遂征之，得四白狼、四白鹿以歸，自是荒服不至。《紀年》又曰：取其五王以東。<lb/></seg>
<seg xml:id="CH2c1278_CHANT_001-2a.6">犬戎□胡觴天子于當水之陽。<lb/></seg>
<seg xml:id="CH2c1278_CHANT_001-2a.7">天子乃樂，<lb/></seg>
<seg xml:id="CH2c1278_CHANT_001-2a.8">□賜七萃之士戰。<lb/></seg>
<seg xml:id="CH2c1278_CHANT_001-2a.9">萃，集也，聚也，亦猶傳有輿大夫，皆聚集有智力者為王之瓜牙也。<lb/></seg>
<seg xml:id="CH2c1278_CHANT_001-2a.10">庚寅，<lb/></seg>
<seg xml:id="CH2c1278_CHANT_001-2a.11">北風雨雪。<lb/></seg>
<seg xml:id="CH2c1278_CHANT_001-2a.12">《詩》曰：北風其涼，雨雪其雱。<lb/></seg>
<seg xml:id="CH2c1278_CHANT_001-2a.13">天子以寒之故，<lb/></seg>
<seg xml:id="CH2c1278_CHANT_001-2a.14">命王屬休。<lb/></seg>
<seg xml:id="CH2c1278_CHANT_001-2a.15">令王之徒屬休息也。<lb/></seg>
<seg xml:id="CH2c1278_CHANT_001-2a.16">甲午，<lb/></seg>
<seg xml:id="CH2c1278_CHANT_001-2a.17">天子西征，<lb/></seg>
<seg xml:id="CH2c1278_CHANT_001-2a.18">乃絕隃之關隥。<lb/></seg>
<seg xml:id="CH2c1278_CHANT_001-2a.19">隥阪也，疑此謂北陵西，隃西己亥隃鴈門山也，音俞。<lb/></seg>
<seg xml:id="CH2c1278_CHANT_001-2a.20">己亥，<lb/></seg>
<seg xml:id="CH2c1278_CHANT_001-2a.21">至于焉居禺知之平。<lb/></seg>
<seg xml:id="CH2c1278_CHANT_001-2a.22">疑皆國名。<lb/></seg>
</p>
<p>
<seg xml:id="CH2c1278_CHANT_001-3a.1"><pb xml:id="CH2c1278_CHANT_001-3a" ed="CHANT" n="001-3a"/><lb/></seg>
<seg xml:id="CH2c1278_CHANT_001-3a.2">辛丑，<lb/></seg>
<seg xml:id="CH2c1278_CHANT_001-3a.3">天子西征，<lb/></seg>
<seg xml:id="CH2c1278_CHANT_001-3a.4">至于䣙人。<lb/></seg>
<seg xml:id="CH2c1278_CHANT_001-3a.5">䣙國名，音叵肯切。<lb/></seg>
<seg xml:id="CH2c1278_CHANT_001-3a.6">河宗之子孫䣙柏絮<lb/></seg>
<seg xml:id="CH2c1278_CHANT_001-3a.7">伯爵，絮名，古伯字多以木。<lb/></seg>
<seg xml:id="CH2c1278_CHANT_001-3a.8">且逆天子于智之□。<lb/></seg>
<seg xml:id="CH2c1278_CHANT_001-3a.9">先豹皮十、良馬二六。<lb/></seg>
<seg xml:id="CH2c1278_CHANT_001-3a.10">古者為禮，皆有以先之。《傳》曰：先進乘韋。<lb/></seg>
<seg xml:id="CH2c1278_CHANT_001-3a.11">天子使井利受之。<lb/></seg>
<seg xml:id="CH2c1278_CHANT_001-3a.12">井利穆王之嬖臣。<lb/></seg>
<seg xml:id="CH2c1278_CHANT_001-3a.13">癸酉，<lb/></seg>
<seg xml:id="CH2c1278_CHANT_001-3a.14">天子舍于漆𣼦，<lb/></seg>
<seg xml:id="CH2c1278_CHANT_001-3a.15">一宿為舍。<lb/></seg>
<seg xml:id="CH2c1278_CHANT_001-3a.16">乃西釣于河。<lb/></seg>
<seg xml:id="CH2c1278_CHANT_001-3a.17">以觀□智之□。<lb/></seg>
<seg xml:id="CH2c1278_CHANT_001-3a.18">甲辰，<lb/></seg>
<seg xml:id="CH2c1278_CHANT_001-3a.19">天子獵于滲澤。<lb/></seg>
<seg xml:id="CH2c1278_CHANT_001-3a.20">於是得白狐玄貈焉，<lb/></seg>
<seg xml:id="CH2c1278_CHANT_001-3a.21">以祭於河宗。<lb/></seg>
<seg xml:id="CH2c1278_CHANT_001-3a.22">以將有事于河，奇此獲，故用之。漢武帝郊祀得一角白鹿，以為祥瑞，亦將燎祭之類。<lb/></seg>
<seg xml:id="CH2c1278_CHANT_001-3a.23">丙午。<lb/></seg>
<seg xml:id="CH2c1278_CHANT_001-3a.24">天子飲于河水之阿。<lb/></seg>
<seg xml:id="CH2c1278_CHANT_001-3a.25">阿，水峰也。<lb/></seg>
<seg xml:id="CH2c1278_CHANT_001-3a.26">天子屬六師之人于䣙邦之南、滲澤之上。<lb/></seg>
<seg xml:id="CH2c1278_CHANT_001-3a.27">屬猶會也。<lb/></seg>
<seg xml:id="CH2c1278_CHANT_001-3a.28">戊寅，<lb/></seg>
<seg xml:id="CH2c1278_CHANT_001-3a.29">天子西征，<lb/></seg>
<seg xml:id="CH2c1278_CHANT_001-3a.30">鶩行，<lb/></seg>
<seg xml:id="CH2c1278_CHANT_001-3a.31">至于陽紆之山，<lb/></seg>
<seg xml:id="CH2c1278_CHANT_001-3a.32">鶩猶馳也，紆音嘔。<lb/></seg>
<seg xml:id="CH2c1278_CHANT_001-3a.33">河伯無夷之所都居，<lb/></seg>
<seg xml:id="CH2c1278_CHANT_001-3a.34">無夷馮夷也。《山海經》云：冰夷。<lb/></seg>
<seg xml:id="CH2c1278_CHANT_001-3a.35">是惟河宗氏。<lb/></seg>
<seg xml:id="CH2c1278_CHANT_001-3a.36">河四瀆之宗，主河者，目以為氏。<lb/></seg>
<seg xml:id="CH2c1278_CHANT_001-3a.37">河宗伯夭逆天子燕然之山。<lb/></seg>
<seg xml:id="CH2c1278_CHANT_001-3a.38">伯夭字也。<lb/></seg>
<seg xml:id="CH2c1278_CHANT_001-3a.39">勞用束帛加璧，<lb/></seg>
<seg xml:id="CH2c1278_CHANT_001-3a.40">勞，郊勞也。五兩為一束，兩今之二丈。<lb/></seg>
<seg xml:id="CH2c1278_CHANT_001-3a.41">先白□，<lb/></seg>
<seg xml:id="CH2c1278_CHANT_001-3a.42">天子使𨝋父受之。<lb/></seg>
<seg xml:id="CH2c1278_CHANT_001-3a.43">𨝋父𨝋公謀父，作祈招之詩者。<lb/></seg>
</p>
<p>
<seg xml:id="CH2c1278_CHANT_001-4a.1"><pb xml:id="CH2c1278_CHANT_001-4a" ed="CHANT" n="001-4a"/><lb/></seg>
<seg xml:id="CH2c1278_CHANT_001-4a.2">癸丑，<lb/></seg>
<seg xml:id="CH2c1278_CHANT_001-4a.3">天子大朝于燕□之山、河水之阿。<lb/></seg>
<seg xml:id="CH2c1278_CHANT_001-4a.4">蓋朝會郡官，告將禮河也。<lb/></seg>
<seg xml:id="CH2c1278_CHANT_001-4a.5">乃命井利、梁固，<lb/></seg>
<seg xml:id="CH2c1278_CHANT_001-4a.6">梁門大夫。<lb/></seg>
<seg xml:id="CH2c1278_CHANT_001-4a.7">聿將六師。<lb/></seg>
<seg xml:id="CH2c1278_CHANT_001-4a.8">聿猶曰也。<lb/></seg>
<seg xml:id="CH2c1278_CHANT_001-4a.9">天子命吉日戊午。<lb/></seg>
<seg xml:id="CH2c1278_CHANT_001-4a.10">《詩》曰：吉日庚午。<lb/></seg>
<seg xml:id="CH2c1278_CHANT_001-4a.11">天子大服：<lb/></seg>
<seg xml:id="CH2c1278_CHANT_001-4a.12">冕褘，<lb/></seg>
<seg xml:id="CH2c1278_CHANT_001-4a.13">冕冠褘衣，蓋王后之上服，今帝服之，所未詳。褘音暉。<lb/></seg>
<seg xml:id="CH2c1278_CHANT_001-4a.14">帗帶，<lb/></seg>
<seg xml:id="CH2c1278_CHANT_001-4a.15">帗韗也，天子赤帗，音弗。<lb/></seg>
<seg xml:id="CH2c1278_CHANT_001-4a.16">搢曶，<lb/></seg>
<seg xml:id="CH2c1278_CHANT_001-4a.17">曶長三尺，杼上椎頭，一名珽，亦謂之大圭，搢猶帶也。曶音忽。<lb/></seg>
<seg xml:id="CH2c1278_CHANT_001-4a.18">夾佩，<lb/></seg>
<seg xml:id="CH2c1278_CHANT_001-4a.19">左右兩佩。<lb/></seg>
<seg xml:id="CH2c1278_CHANT_001-4a.20">奉璧，<lb/></seg>
<seg xml:id="CH2c1278_CHANT_001-4a.21">南面立于寒下。<lb/></seg>
<seg xml:id="CH2c1278_CHANT_001-4a.22">寒下未詳。<lb/></seg>
<seg xml:id="CH2c1278_CHANT_001-4a.23">曾祝佐之。<lb/></seg>
<seg xml:id="CH2c1278_CHANT_001-4a.24">曾重也。《傳》曰：曾臣偃。<lb/></seg>
<seg xml:id="CH2c1278_CHANT_001-4a.25">官人陳牲全五□具。<lb/></seg>
<seg xml:id="CH2c1278_CHANT_001-4a.26">牛羊之品曰生，體完曰全牲，或曰：全色純也。《傳》曰：牲全肥腯。<lb/></seg>
<seg xml:id="CH2c1278_CHANT_001-4a.27">天子授河宗璧。<lb/></seg>
<seg xml:id="CH2c1278_CHANT_001-4a.28">河宗伯夭受璧，<lb/></seg>
<seg xml:id="CH2c1278_CHANT_001-4a.29">西向沉璧于河，<lb/></seg>
<seg xml:id="CH2c1278_CHANT_001-4a.30">河位載崑崙。<lb/></seg>
<seg xml:id="CH2c1278_CHANT_001-4a.31">再拜稽首。<lb/></seg>
<seg xml:id="CH2c1278_CHANT_001-4a.32">稽首，首至地也。<lb/></seg>
<seg xml:id="CH2c1278_CHANT_001-4a.33">祝沉牛馬豕羊。<lb/></seg>
<seg xml:id="CH2c1278_CHANT_001-4a.34">河宗□命于皇天子，<lb/></seg>
<seg xml:id="CH2c1278_CHANT_001-4a.35">加皇者尊上之。<lb/></seg>
<seg xml:id="CH2c1278_CHANT_001-4a.36">河伯號之<lb/></seg>
<seg xml:id="CH2c1278_CHANT_001-4a.37">呼穆王。<lb/></seg>
<seg xml:id="CH2c1278_CHANT_001-4a.38">：「帝曰：<lb/></seg>
<seg xml:id="CH2c1278_CHANT_001-4a.39">『穆滿，<lb/></seg>
<seg xml:id="CH2c1278_CHANT_001-4a.40">以名應謙也，言謚。蓋後記事者之辭。<lb/></seg>
<seg xml:id="CH2c1278_CHANT_001-4a.41">女當永致用時事！』」<lb/></seg>
<seg xml:id="CH2c1278_CHANT_001-4a.42">語穆王當長幹理世事也哉。<lb/></seg>
<seg xml:id="CH2c1278_CHANT_001-4a.43">南向再拜。<lb/></seg>
<seg xml:id="CH2c1278_CHANT_001-4a.44">穆王拜。<lb/></seg>
<seg xml:id="CH2c1278_CHANT_001-4a.45">河宗又號之：<lb/></seg>
<seg xml:id="CH2c1278_CHANT_001-4a.46">「帝曰：<lb/></seg>
<seg xml:id="CH2c1278_CHANT_001-4a.47">『穆滿，<lb/></seg>
<seg xml:id="CH2c1278_CHANT_001-4a.48">示女舂山之寶，<lb/></seg>
<seg xml:id="CH2c1278_CHANT_001-4a.49">《山海經》舂字作鍾，音同耳，言此山多珍寶奇怪。<lb/></seg>
<seg xml:id="CH2c1278_CHANT_001-4a.50">詔女昆侖□舍四平泉七十，<lb/></seg>
<seg xml:id="CH2c1278_CHANT_001-4a.51">疑皆說崑崙山上事物。<lb/></seg>
<seg xml:id="CH2c1278_CHANT_001-4a.52">乃至於崑崙之丘，<lb/></seg>
<seg xml:id="CH2c1278_CHANT_001-4a.53">以觀舂山之寶。<lb/></seg>
<seg xml:id="CH2c1278_CHANT_001-4a.54">皆河伯與穆王詞語。<lb/></seg>
<seg xml:id="CH2c1278_CHANT_001-4a.55">賜<lb/></seg>
<seg xml:id="CH2c1278_CHANT_001-4a.56">語晦。』」<lb/></seg>
<seg xml:id="CH2c1278_CHANT_001-4a.57">月終為晦，言賜賜女受終福。<lb/></seg>
<seg xml:id="CH2c1278_CHANT_001-4a.58">天子受命，<lb/></seg>
<seg xml:id="CH2c1278_CHANT_001-4a.59">南向再拜。<lb/></seg>
<seg xml:id="CH2c1278_CHANT_001-4a.60">受河伯命。<lb/></seg>
</p>
<p>
<seg xml:id="CH2c1278_CHANT_001-5a.1"><pb xml:id="CH2c1278_CHANT_001-5a" ed="CHANT" n="001-5a"/><lb/></seg>
<seg xml:id="CH2c1278_CHANT_001-5a.2">己未，<lb/></seg>
<seg xml:id="CH2c1278_CHANT_001-5a.3">天子大朝于黃之山。<lb/></seg>
<seg xml:id="CH2c1278_CHANT_001-5a.4">將禮河而去。<lb/></seg>
<seg xml:id="CH2c1278_CHANT_001-5a.5">乃披圖視典，<lb/></seg>
<seg xml:id="CH2c1278_CHANT_001-5a.6">用觀天子之寶器。<lb/></seg>
<seg xml:id="CH2c1278_CHANT_001-5a.7">省河所視禮圖。<lb/></seg>
<seg xml:id="CH2c1278_CHANT_001-5a.8">曰：<lb/></seg>
<seg xml:id="CH2c1278_CHANT_001-5a.9">「天子之寶：<lb/></seg>
<seg xml:id="CH2c1278_CHANT_001-5a.10">曰河圖辭也。<lb/></seg>
<seg xml:id="CH2c1278_CHANT_001-5a.11">玉果、<lb/></seg>
<seg xml:id="CH2c1278_CHANT_001-5a.12">石似美玉，所謂女果者也。<lb/></seg>
<seg xml:id="CH2c1278_CHANT_001-5a.13">璿珠、<lb/></seg>
<seg xml:id="CH2c1278_CHANT_001-5a.14">璿，玉類也，音旋。<lb/></seg>
<seg xml:id="CH2c1278_CHANT_001-5a.15">燭銀、<lb/></seg>
<seg xml:id="CH2c1278_CHANT_001-5a.16">銀有精光如燭。<lb/></seg>
<seg xml:id="CH2c1278_CHANT_001-5a.17">黃金之膏。<lb/></seg>
<seg xml:id="CH2c1278_CHANT_001-5a.18">金膏亦猶玉膏，皆其精汋也。<lb/></seg>
<seg xml:id="CH2c1278_CHANT_001-5a.19">天子之寶萬金□寶百金，<lb/></seg>
<seg xml:id="CH2c1278_CHANT_001-5a.20">士之寶五十金，<lb/></seg>
<seg xml:id="CH2c1278_CHANT_001-5a.21">鹿人之寶十金。<lb/></seg>
<seg xml:id="CH2c1278_CHANT_001-5a.22">自萬金以下，宜次言諸侯之寶千金，大夫之寶百金，此書殘缺，集錄者不續，以見闕文耳。<lb/></seg>
<seg xml:id="CH2c1278_CHANT_001-5a.23">天子之弓射人，<lb/></seg>
<seg xml:id="CH2c1278_CHANT_001-5a.24">步劍，<lb/></seg>
<seg xml:id="CH2c1278_CHANT_001-5a.25">牛馬，<lb/></seg>
<seg xml:id="CH2c1278_CHANT_001-5a.26">犀□器千金。<lb/></seg>
<seg xml:id="CH2c1278_CHANT_001-5a.27">步劍，疑步光之劍也。犀似水牛，庫腳，腳為三角，黑色。<lb/></seg>
<seg xml:id="CH2c1278_CHANT_001-5a.28">天子之馬走千里，<lb/></seg>
<seg xml:id="CH2c1278_CHANT_001-5a.29">勝人猛獸。<lb/></seg>
<seg xml:id="CH2c1278_CHANT_001-5a.30">言氣勢傑駭也。<lb/></seg>
<seg xml:id="CH2c1278_CHANT_001-5a.31">天子之狗走百里，<lb/></seg>
<seg xml:id="CH2c1278_CHANT_001-5a.32">執虎豹。」<lb/></seg>
<seg xml:id="CH2c1278_CHANT_001-5a.33">言筋力壯猛也。<lb/></seg>
<seg xml:id="CH2c1278_CHANT_001-5a.34">柏夭曰：<lb/></seg>
<seg xml:id="CH2c1278_CHANT_001-5a.35">「征鳥使翼：<lb/></seg>
<seg xml:id="CH2c1278_CHANT_001-5a.36">曰□烏鳶、<lb/></seg>
<seg xml:id="CH2c1278_CHANT_001-5a.37">音緣，雅也。<lb/></seg>
<seg xml:id="CH2c1278_CHANT_001-5a.38">鶤鷄飛八百里。<lb/></seg>
<seg xml:id="CH2c1278_CHANT_001-5a.39">即鵾雞，鵠屬也。<lb/></seg>
<seg xml:id="CH2c1278_CHANT_001-5a.40">名獸使足：<lb/></seg>
<seg xml:id="CH2c1278_CHANT_001-5a.41">□走千里，<lb/></seg>
<seg xml:id="CH2c1278_CHANT_001-5a.42">狻猊□野馬走五百里，<lb/></seg>
<seg xml:id="CH2c1278_CHANT_001-5a.43">狻猊獅子，亦食虎豹，野馬亦如馬而小。俊音狻，猊音倪。<lb/></seg>
<seg xml:id="CH2c1278_CHANT_001-5a.44">邛邛距虛走百里，<lb/></seg>
<seg xml:id="CH2c1278_CHANT_001-5a.45">亦馬屬，《尸子》曰：距虛不擇地而走。《山海經》云：恐恐距虛，竝言之耳。<lb/></seg>
<seg xml:id="CH2c1278_CHANT_001-5a.46">麋□二十里。」<lb/></seg>
<seg xml:id="CH2c1278_CHANT_001-5a.47">自糜以上，似次第獸能走里數近遠。<lb/></seg>
<seg xml:id="CH2c1278_CHANT_001-5a.48">曰：<lb/></seg>
<seg xml:id="CH2c1278_CHANT_001-5a.49">「柏夭既致河典，<lb/></seg>
<seg xml:id="CH2c1278_CHANT_001-5a.50">典，禮也。自此以上事物，皆河圖數載河伯以為禮，禮穆王也。<lb/></seg>
<seg xml:id="CH2c1278_CHANT_001-5a.51">乃乘渠黃之乘為天子先，<lb/></seg>
<seg xml:id="CH2c1278_CHANT_001-5a.52">先驅導路也。<lb/></seg>
<seg xml:id="CH2c1278_CHANT_001-5a.53">以極西土。」<lb/></seg>
<seg xml:id="CH2c1278_CHANT_001-5a.54">極竟。<lb/></seg>
</p>
<p>
<seg xml:id="CH2c1278_CHANT_001-6a.1"><pb xml:id="CH2c1278_CHANT_001-6a" ed="CHANT" n="001-6a"/><lb/></seg>
<seg xml:id="CH2c1278_CHANT_001-6a.2">乙丑，<lb/></seg>
<seg xml:id="CH2c1278_CHANT_001-6a.3">天子西濟于河。<lb/></seg>
<seg xml:id="CH2c1278_CHANT_001-6a.4">□爰有溫谷樂都，<lb/></seg>
<seg xml:id="CH2c1278_CHANT_001-6a.5">溫谷言冬暖也，燕有寒谷，不生五穀。<lb/></seg>
<seg xml:id="CH2c1278_CHANT_001-6a.6">河宗氏之所遊居。<lb/></seg>
<seg xml:id="CH2c1278_CHANT_001-6a.7">伯夭之別州邑。<lb/></seg>
<seg xml:id="CH2c1278_CHANT_001-6a.8">丙寅，<lb/></seg>
<seg xml:id="CH2c1278_CHANT_001-6a.9">天子屬官效器。<lb/></seg>
<seg xml:id="CH2c1278_CHANT_001-6a.10">會官司，閱所得寶物。<lb/></seg>
<seg xml:id="CH2c1278_CHANT_001-6a.11">乃命正公郊父，<lb/></seg>
<seg xml:id="CH2c1278_CHANT_001-6a.12">正公謂三上公，天子所取正者，郊父為之。<lb/></seg>
<seg xml:id="CH2c1278_CHANT_001-6a.13">受敕憲，<lb/></seg>
<seg xml:id="CH2c1278_CHANT_001-6a.14">憲，教令也。《管子》曰：皆受憲。<lb/></seg>
<seg xml:id="CH2c1278_CHANT_001-6a.15">用申八駿之乘。<lb/></seg>
<seg xml:id="CH2c1278_CHANT_001-6a.16">八駿名在下。<lb/></seg>
<seg xml:id="CH2c1278_CHANT_001-6a.17">以飲于枝洔之中，<lb/></seg>
<seg xml:id="CH2c1278_CHANT_001-6a.18">水岐成洔，洔小渚也，音止。<lb/></seg>
<seg xml:id="CH2c1278_CHANT_001-6a.19">積石之南河。<lb/></seg>
<seg xml:id="CH2c1278_CHANT_001-6a.20">積石，山名，今在金城河間縣南，河出北山而東南流。<lb/></seg>
<seg xml:id="CH2c1278_CHANT_001-6a.21">天子之駿：<lb/></seg>
<seg xml:id="CH2c1278_CHANT_001-6a.22">駿者馬之美稱。<lb/></seg>
<seg xml:id="CH2c1278_CHANT_001-6a.23">赤驥、<lb/></seg>
<seg xml:id="CH2c1278_CHANT_001-6a.24">世所謂騏驥。<lb/></seg>
<seg xml:id="CH2c1278_CHANT_001-6a.25">盜驪、<lb/></seg>
<seg xml:id="CH2c1278_CHANT_001-6a.26">為馬細頸，驪黑色也。<lb/></seg>
<seg xml:id="CH2c1278_CHANT_001-6a.27">白義、踰輪、山子、渠黃、華騮、<lb/></seg>
<seg xml:id="CH2c1278_CHANT_001-6a.28">色如華而赤，今名馬標，赤者為棗騮，棗騮赤也。<lb/></seg>
<seg xml:id="CH2c1278_CHANT_001-6a.29">綠耳；<lb/></seg>
<seg xml:id="CH2c1278_CHANT_001-6a.30">緣耳曰：北唐之君來，見以一騮馬，是生緣耳。魏時鮮卑獻千里馬，白色而兩耳黃，名曰黃耳，即此類也。八駿皆因其毛色以為名號耳。案《史記》，造父為穆王得盜驪華騮緣耳之馬，御以西巡遊，見西王母，樂而忘歸，皆與此同，若合符契。<lb/></seg>
<seg xml:id="CH2c1278_CHANT_001-6a.31">狗：<lb/></seg>
<seg xml:id="CH2c1278_CHANT_001-6a.32">重工、徹止、雚猳、□黃、南□、來白。<lb/></seg>
<seg xml:id="CH2c1278_CHANT_001-6a.33">皆淩狗之名，亦猶宋鵲之類。<lb/></seg>
<seg xml:id="CH2c1278_CHANT_001-6a.34">天子之御：<lb/></seg>
<seg xml:id="CH2c1278_CHANT_001-6a.35">造父、三百、<lb/></seg>
<seg xml:id="CH2c1278_CHANT_001-6a.36">下云三百為御者。<lb/></seg>
<seg xml:id="CH2c1278_CHANT_001-6a.37">耿翛、芍及。<lb/></seg>
<seg xml:id="CH2c1278_CHANT_001-6a.38">造父善御，穆王封之於趙城，餘未聞也。<lb/></seg>
<seg xml:id="CH2c1278_CHANT_001-6a.39">曰：<lb/></seg>
<seg xml:id="CH2c1278_CHANT_001-6a.40">「天子是與出□入藪，<lb/></seg>
<seg xml:id="CH2c1278_CHANT_001-6a.41">田獵釣弋。」<lb/></seg>
<seg xml:id="CH2c1278_CHANT_001-6a.42">弋繳射也。<lb/></seg>
<seg xml:id="CH2c1278_CHANT_001-6a.43">天子曰：<lb/></seg>
<seg xml:id="CH2c1278_CHANT_001-6a.44">「於乎！<lb/></seg>
<seg xml:id="CH2c1278_CHANT_001-6a.45">予一人不盈于德，<lb/></seg>
<seg xml:id="CH2c1278_CHANT_001-6a.46">盈猶充也。<lb/></seg>
<seg xml:id="CH2c1278_CHANT_001-6a.47">而辨於樂，<lb/></seg>
<seg xml:id="CH2c1278_CHANT_001-6a.48">辨作遊樂之事。<lb/></seg>
<seg xml:id="CH2c1278_CHANT_001-6a.49">後世亦追數吾過乎！」<lb/></seg>
<seg xml:id="CH2c1278_CHANT_001-6a.50">穆王遊放過度，行輒忘歸，故作此言，以自警也。<lb/></seg>
<seg xml:id="CH2c1278_CHANT_001-6a.51">七萃之士□天子曰：<lb/></seg>
<seg xml:id="CH2c1278_CHANT_001-6a.52">「後世所望，<lb/></seg>
<seg xml:id="CH2c1278_CHANT_001-6a.53">無失天常。<lb/></seg>
<seg xml:id="CH2c1278_CHANT_001-6a.54">奉六時也。<lb/></seg>
<seg xml:id="CH2c1278_CHANT_001-6a.55">農工既得，<lb/></seg>
<seg xml:id="CH2c1278_CHANT_001-6a.56">歲豐登也。<lb/></seg>
<seg xml:id="CH2c1278_CHANT_001-6a.57">男女衣食。<lb/></seg>
<seg xml:id="CH2c1278_CHANT_001-6a.58">無飢寒也。<lb/></seg>
<seg xml:id="CH2c1278_CHANT_001-6a.59">百姓寶富，<lb/></seg>
<seg xml:id="CH2c1278_CHANT_001-6a.60">富者安也。<lb/></seg>
<seg xml:id="CH2c1278_CHANT_001-6a.61">官人執事。<lb/></seg>
<seg xml:id="CH2c1278_CHANT_001-6a.62">各視職事。<lb/></seg>
<seg xml:id="CH2c1278_CHANT_001-6a.63">故天有時，<lb/></seg>
<seg xml:id="CH2c1278_CHANT_001-6a.64">四時。<lb/></seg>
<seg xml:id="CH2c1278_CHANT_001-6a.65">民□氏響。<lb/></seg>
<seg xml:id="CH2c1278_CHANT_001-6a.66">□音國。<lb/></seg>
<seg xml:id="CH2c1278_CHANT_001-6a.67">何謀於樂？<lb/></seg>
<seg xml:id="CH2c1278_CHANT_001-6a.68">言不規樂而而樂自及。<lb/></seg>
<seg xml:id="CH2c1278_CHANT_001-6a.69">何意之忘？<lb/></seg>
<seg xml:id="CH2c1278_CHANT_001-6a.70">常慎德也。<lb/></seg>
<seg xml:id="CH2c1278_CHANT_001-6a.71">與民共利，<lb/></seg>
<seg xml:id="CH2c1278_CHANT_001-6a.72">世以為常也。」<lb/></seg>
<seg xml:id="CH2c1278_CHANT_001-6a.73">天子嘉之，<lb/></seg>
<seg xml:id="CH2c1278_CHANT_001-6a.74">善其有辭。<lb/></seg>
<seg xml:id="CH2c1278_CHANT_001-6a.75">賜以左佩玉華。<lb/></seg>
<seg xml:id="CH2c1278_CHANT_001-6a.76">玉華之佩，佩之精也。<lb/></seg>
<seg xml:id="CH2c1278_CHANT_001-6a.77">乃再拜頓首。<lb/></seg>
</p>
</div>
</body>
</text>
</TEI>
