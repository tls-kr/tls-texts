<TEI xmlns="http://www.tei-c.org/ns/1.0" xml:id="CH2c1297">
<teiHeader>
<fileDesc>
<titleStmt>
<title>宋拾遺錄一卷</title>
</titleStmt>
<editionStmt><edition><idno type="kanripo">CH2c1297</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《宋拾遺錄》</head>
<p>
<seg xml:id="CH2c1297_CHANT_001-1a.1"><pb xml:id="CH2c1297_CHANT_001-1a" ed="CHANT" n="001-1a"/><lb/></seg>
<seg xml:id="CH2c1297_CHANT_001-1a.2">王華、王曇首、殷景仁、劉湛四人宴飲，<lb/></seg>
<seg xml:id="CH2c1297_CHANT_001-1a.3">從朝至夕，<lb/></seg>
<seg xml:id="CH2c1297_CHANT_001-1a.4">帝甚歡。<lb/></seg>
<seg xml:id="CH2c1297_CHANT_001-1a.5">華既出，<lb/></seg>
<seg xml:id="CH2c1297_CHANT_001-1a.6">太祖目送之，<lb/></seg>
<seg xml:id="CH2c1297_CHANT_001-1a.7">歎曰：<lb/></seg>
<seg xml:id="CH2c1297_CHANT_001-1a.8">此四賢一時之秀，<lb/></seg>
<seg xml:id="CH2c1297_CHANT_001-1a.9">同管喉脣，<lb/></seg>
<seg xml:id="CH2c1297_CHANT_001-1a.10">恐後世難繼矣！<lb/></seg>
</p>
<p>
<seg xml:id="CH2c1297_CHANT_001-2a.1"><pb xml:id="CH2c1297_CHANT_001-2a" ed="CHANT" n="001-2a"/><lb/></seg>
<seg xml:id="CH2c1297_CHANT_001-2a.2">張永開玄武湖，<lb/></seg>
<seg xml:id="CH2c1297_CHANT_001-2a.3">古塚上得一銅斗，<lb/></seg>
<seg xml:id="CH2c1297_CHANT_001-2a.4">有柄，<lb/></seg>
<seg xml:id="CH2c1297_CHANT_001-2a.5">太祖訪之朝士，<lb/></seg>
<seg xml:id="CH2c1297_CHANT_001-2a.6">何承天曰：<lb/></seg>
<seg xml:id="CH2c1297_CHANT_001-2a.7">此是新威斗。<lb/></seg>
<seg xml:id="CH2c1297_CHANT_001-2a.8">王莽王公亡皆賜之物，<lb/></seg>
<seg xml:id="CH2c1297_CHANT_001-2a.9">一在塚內，<lb/></seg>
<seg xml:id="CH2c1297_CHANT_001-2a.10">一在塚外。<lb/></seg>
</p>
<p>
<seg xml:id="CH2c1297_CHANT_001-3a.1"><pb xml:id="CH2c1297_CHANT_001-3a" ed="CHANT" n="001-3a"/><lb/></seg>
<seg xml:id="CH2c1297_CHANT_001-3a.2">桓溫葬姑熟之青山，<lb/></seg>
<seg xml:id="CH2c1297_CHANT_001-3a.3">平墳不為封域，<lb/></seg>
<seg xml:id="CH2c1297_CHANT_001-3a.4">於墓傍開隧亡碑，<lb/></seg>
<seg xml:id="CH2c1297_CHANT_001-3a.5">故謬其處，<lb/></seg>
<seg xml:id="CH2c1297_CHANT_001-3a.6">令後代人不知所在。<lb/></seg>
</p>
<p>
<seg xml:id="CH2c1297_CHANT_001-3a.7">臣昔貧賤時，<lb/></seg>
<seg xml:id="CH2c1297_CHANT_001-3a.8">嘗疾病，<lb/></seg>
<seg xml:id="CH2c1297_CHANT_001-3a.9">家人為臣齋，<lb/></seg>
<seg xml:id="CH2c1297_CHANT_001-3a.10">勤苦七日。<lb/></seg>
<seg xml:id="CH2c1297_CHANT_001-3a.11">臣晝夜夢見一童子，<lb/></seg>
<seg xml:id="CH2c1297_CHANT_001-3a.12">青衣，<lb/></seg>
<seg xml:id="CH2c1297_CHANT_001-3a.13">持縑廣數寸與臣，<lb/></seg>
<seg xml:id="CH2c1297_CHANT_001-3a.14">臣問之：<lb/></seg>
<seg xml:id="CH2c1297_CHANT_001-3a.15">用此何為？<lb/></seg>
<seg xml:id="CH2c1297_CHANT_001-3a.16">答曰：<lb/></seg>
<seg xml:id="CH2c1297_CHANT_001-3a.17">西王母符也，<lb/></seg>
<seg xml:id="CH2c1297_CHANT_001-3a.18">汝可服之。<lb/></seg>
<seg xml:id="CH2c1297_CHANT_001-3a.19">服竟便覺。<lb/></seg>
<seg xml:id="CH2c1297_CHANT_001-3a.20">一二日病差。<lb/></seg>
</p>
<p>
<seg xml:id="CH2c1297_CHANT_001-4a.1"><pb xml:id="CH2c1297_CHANT_001-4a" ed="CHANT" n="001-4a"/><lb/></seg>
<seg xml:id="CH2c1297_CHANT_001-4a.2">戴明寶歷朝寵倖，<lb/></seg>
<seg xml:id="CH2c1297_CHANT_001-4a.3">家累千金。<lb/></seg>
<seg xml:id="CH2c1297_CHANT_001-4a.4">大兒驕淫，<lb/></seg>
<seg xml:id="CH2c1297_CHANT_001-4a.5">為五色珠簾，<lb/></seg>
<seg xml:id="CH2c1297_CHANT_001-4a.6">明寶不能禁。<lb/></seg>
</p>
<p>
<seg xml:id="CH2c1297_CHANT_001-4a.7">董偃常臥延清之室，<lb/></seg>
<seg xml:id="CH2c1297_CHANT_001-4a.8">畫石為床，<lb/></seg>
<seg xml:id="CH2c1297_CHANT_001-4a.9">石文如畫，<lb/></seg>
<seg xml:id="CH2c1297_CHANT_001-4a.10">體甚輕，<lb/></seg>
<seg xml:id="CH2c1297_CHANT_001-4a.11">出郅充國，<lb/></seg>
<seg xml:id="CH2c1297_CHANT_001-4a.12">上設紫瑠璃帳，<lb/></seg>
<seg xml:id="CH2c1297_CHANT_001-4a.13">火齊屏風。<lb/></seg>
</p>
<p>
<seg xml:id="CH2c1297_CHANT_001-5a.1"><pb xml:id="CH2c1297_CHANT_001-5a" ed="CHANT" n="001-5a"/><lb/></seg>
<seg xml:id="CH2c1297_CHANT_001-5a.2">蘇秦、張儀二人假食于路。<lb/></seg>
<seg xml:id="CH2c1297_CHANT_001-5a.3">剝樹皮為囊，<lb/></seg>
<seg xml:id="CH2c1297_CHANT_001-5a.4">以盛天下良書。<lb/></seg>
</p>
<p>
<seg xml:id="CH2c1297_CHANT_001-5a.5">帝解鳴鴻刀賜東方朔，<lb/></seg>
<seg xml:id="CH2c1297_CHANT_001-5a.6">朔曰：<lb/></seg>
<seg xml:id="CH2c1297_CHANT_001-5a.7">此刀黃帝時採首陽之金，<lb/></seg>
<seg xml:id="CH2c1297_CHANT_001-5a.8">鑄為此刀，<lb/></seg>
<seg xml:id="CH2c1297_CHANT_001-5a.9">雄者已飛，<lb/></seg>
<seg xml:id="CH2c1297_CHANT_001-5a.10">雌者獨在。<lb/></seg>
</p>
<p>
<seg xml:id="CH2c1297_CHANT_001-6a.1"><pb xml:id="CH2c1297_CHANT_001-6a" ed="CHANT" n="001-6a"/><lb/></seg>
<seg xml:id="CH2c1297_CHANT_001-6a.2">沐胥國人，<lb/></seg>
<seg xml:id="CH2c1297_CHANT_001-6a.3">左耳中出青龍，<lb/></seg>
<seg xml:id="CH2c1297_CHANT_001-6a.4">右耳中出白虎。<lb/></seg>
<seg xml:id="CH2c1297_CHANT_001-6a.5">龍虎初出之時，<lb/></seg>
<seg xml:id="CH2c1297_CHANT_001-6a.6">如𡢘緣頰，<lb/></seg>
<seg xml:id="CH2c1297_CHANT_001-6a.7">手將面而龍虎皆飛，<lb/></seg>
<seg xml:id="CH2c1297_CHANT_001-6a.8">去地十餘丈，<lb/></seg>
<seg xml:id="CH2c1297_CHANT_001-6a.9">而雲氣繞龍，<lb/></seg>
<seg xml:id="CH2c1297_CHANT_001-6a.10">風來吹虎，<lb/></seg>
<seg xml:id="CH2c1297_CHANT_001-6a.11">俄而以手指揮，<lb/></seg>
<seg xml:id="CH2c1297_CHANT_001-6a.12">其龍虎皆還耳。<lb/></seg>
</p>
</div>
</body>
</text>
</TEI>
