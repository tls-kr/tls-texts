<TEI xmlns="http://www.tei-c.org/ns/1.0" xml:id="CH2c1308">
<teiHeader>
<fileDesc>
<titleStmt>
<title>鄴中記</title>
</titleStmt>
<editionStmt><edition><idno type="kanripo">CH2c1308</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>鄴中記</head>
<p>
<seg xml:id="CH2c1308_CHANT_001-1a.1"><pb xml:id="CH2c1308_CHANT_001-1a" ed="CHANT" n="001-1a"/><lb/></seg>
<seg xml:id="CH2c1308_CHANT_001-1a.2">石季龍與皇后在觀上，<lb/></seg>
<seg xml:id="CH2c1308_CHANT_001-1a.3">為詔書，<lb/></seg>
<seg xml:id="CH2c1308_CHANT_001-1a.4">五色紙，<lb/></seg>
<seg xml:id="CH2c1308_CHANT_001-1a.5">著鳳口中。<lb/></seg>
<seg xml:id="CH2c1308_CHANT_001-1a.6">鳳既銜詔，<lb/></seg>
<seg xml:id="CH2c1308_CHANT_001-1a.7">侍人放數百丈緋繩，<lb/></seg>
<seg xml:id="CH2c1308_CHANT_001-1a.8">轆轤回轉。<lb/></seg>
<seg xml:id="CH2c1308_CHANT_001-1a.9">鳳鳳飛下，<lb/></seg>
<seg xml:id="CH2c1308_CHANT_001-1a.10">謂之鳳詔。<lb/></seg>
<seg xml:id="CH2c1308_CHANT_001-1a.11">鳳凰以木作之，<lb/></seg>
<seg xml:id="CH2c1308_CHANT_001-1a.12">五色漆畫，<lb/></seg>
<seg xml:id="CH2c1308_CHANT_001-1a.13">腳皆用金。<lb/></seg>
</p>
<p>
<seg xml:id="CH2c1308_CHANT_001-2a.1"><pb xml:id="CH2c1308_CHANT_001-2a" ed="CHANT" n="001-2a"/><lb/></seg>
<seg xml:id="CH2c1308_CHANT_001-2a.2">鄴宮南面三門，<lb/></seg>
<seg xml:id="CH2c1308_CHANT_001-2a.3">西鳳陽門，<lb/></seg>
<seg xml:id="CH2c1308_CHANT_001-2a.4">高二十五丈，<lb/></seg>
<seg xml:id="CH2c1308_CHANT_001-2a.5">上六層，<lb/></seg>
<seg xml:id="CH2c1308_CHANT_001-2a.6">反宇向陽。<lb/></seg>
<seg xml:id="CH2c1308_CHANT_001-2a.7">下開二門，<lb/></seg>
<seg xml:id="CH2c1308_CHANT_001-2a.8">又安大銅鳳于其巔，<lb/></seg>
<seg xml:id="CH2c1308_CHANT_001-2a.9">舉頭一丈六尺，<lb/></seg>
<seg xml:id="CH2c1308_CHANT_001-2a.10">門窗戶，<lb/></seg>
<seg xml:id="CH2c1308_CHANT_001-2a.11">此句疑有缺字。<lb/></seg>
<seg xml:id="CH2c1308_CHANT_001-2a.12">朱柱白壁。<lb/></seg>
<seg xml:id="CH2c1308_CHANT_001-2a.13">未到鄴城七八里，<lb/></seg>
<seg xml:id="CH2c1308_CHANT_001-2a.14">遙望此門。<lb/></seg>
<seg xml:id="CH2c1308_CHANT_001-2a.15">此條見《太平御覽》。<lb/></seg>
</p>
<p>
<seg xml:id="CH2c1308_CHANT_001-3a.1"><pb xml:id="CH2c1308_CHANT_001-3a" ed="CHANT" n="001-3a"/><lb/></seg>
<seg xml:id="CH2c1308_CHANT_001-3a.2">鳳陽門五層樓，<lb/></seg>
<seg xml:id="CH2c1308_CHANT_001-3a.3">去地三十丈，<lb/></seg>
<seg xml:id="CH2c1308_CHANT_001-3a.4">安金鳳凰二頭，<lb/></seg>
<seg xml:id="CH2c1308_CHANT_001-3a.5">石虎將衰，<lb/></seg>
<seg xml:id="CH2c1308_CHANT_001-3a.6">一頭飛入漳河，<lb/></seg>
<seg xml:id="CH2c1308_CHANT_001-3a.7">會晴日見于水上，<lb/></seg>
<seg xml:id="CH2c1308_CHANT_001-3a.8">一頭以鐵釘釘足，<lb/></seg>
<seg xml:id="CH2c1308_CHANT_001-3a.9">今存。<lb/></seg>
<seg xml:id="CH2c1308_CHANT_001-3a.10">《太平寰宇記》引《鄴中記》云：<lb/></seg>
<seg xml:id="CH2c1308_CHANT_001-3a.11">「魏太祖都城之內，<lb/></seg>
<seg xml:id="CH2c1308_CHANT_001-3a.12">諸街有赤闕。<lb/></seg>
<seg xml:id="CH2c1308_CHANT_001-3a.13">南面西頭曰鳳陽門，<lb/></seg>
<seg xml:id="CH2c1308_CHANT_001-3a.14">上有鳳二枚，<lb/></seg>
<seg xml:id="CH2c1308_CHANT_001-3a.15">其一飛入漳水，<lb/></seg>
<seg xml:id="CH2c1308_CHANT_001-3a.16">其一仍以鎖絆其足。<lb/></seg>
<seg xml:id="CH2c1308_CHANT_001-3a.17">鄴人舊歌曰：<lb/></seg>
<seg xml:id="CH2c1308_CHANT_001-3a.18">『鳳陽門南天一半，<lb/></seg>
<seg xml:id="CH2c1308_CHANT_001-3a.19">上有金鳳相飛喚，<lb/></seg>
<seg xml:id="CH2c1308_CHANT_001-3a.20">欲去不去著鎖絆。』」其文與此詳略互異。<lb/></seg>
</p>
<p>
<seg xml:id="CH2c1308_CHANT_001-4a.1"><pb xml:id="CH2c1308_CHANT_001-4a" ed="CHANT" n="001-4a"/><lb/></seg>
<seg xml:id="CH2c1308_CHANT_001-4a.2">石虎于魏武故臺立太武殿，<lb/></seg>
<seg xml:id="CH2c1308_CHANT_001-4a.3">窗戶宛轉晝作雲氣，<lb/></seg>
<seg xml:id="CH2c1308_CHANT_001-4a.4">擬秦之阿房，<lb/></seg>
<seg xml:id="CH2c1308_CHANT_001-4a.5">魯之靈光。<lb/></seg>
<seg xml:id="CH2c1308_CHANT_001-4a.6">流蘇染鳥翎為之，<lb/></seg>
<seg xml:id="CH2c1308_CHANT_001-4a.7">以五色編蒲心薦席。<lb/></seg>
<seg xml:id="CH2c1308_CHANT_001-4a.8">此條見《太平寰守記》。<lb/></seg>
</p>
<p>
<seg xml:id="CH2c1308_CHANT_001-4a.9">石虎太武殿懸大綬于梁柱，<lb/></seg>
<seg xml:id="CH2c1308_CHANT_001-4a.10">綴玉璧于綬。<lb/></seg>
</p>
<p>
<seg xml:id="CH2c1308_CHANT_001-5a.1"><pb xml:id="CH2c1308_CHANT_001-5a" ed="CHANT" n="001-5a"/><lb/></seg>
<seg xml:id="CH2c1308_CHANT_001-5a.2">石虎太武殿西有崑華殿，<lb/></seg>
<seg xml:id="CH2c1308_CHANT_001-5a.3">閣上輒開大窗，<lb/></seg>
<seg xml:id="CH2c1308_CHANT_001-5a.4">皆施以絳紗幌。<lb/></seg>
<seg xml:id="CH2c1308_CHANT_001-5a.5">此條與下一條俱見《太平御覽》。<lb/></seg>
</p>
<p>
<seg xml:id="CH2c1308_CHANT_001-5a.6">石虎金華殿後有虎皇后浴室，<lb/></seg>
<seg xml:id="CH2c1308_CHANT_001-5a.7">三門徘徊反宇，<lb/></seg>
<seg xml:id="CH2c1308_CHANT_001-5a.8">櫨檗隱起，<lb/></seg>
<seg xml:id="CH2c1308_CHANT_001-5a.9">彤采刻鏤，<lb/></seg>
<seg xml:id="CH2c1308_CHANT_001-5a.10">雕文粲麗。<lb/></seg>
<seg xml:id="CH2c1308_CHANT_001-5a.11">四月八日，<lb/></seg>
<seg xml:id="CH2c1308_CHANT_001-5a.12">九龍銜水浴太子之像，<lb/></seg>
<seg xml:id="CH2c1308_CHANT_001-5a.13">又太武殿前溝水注。<lb/></seg>
<seg xml:id="CH2c1308_CHANT_001-5a.14">浴時，<lb/></seg>
<seg xml:id="CH2c1308_CHANT_001-5a.15">溝中先安銅籠疏，<lb/></seg>
<seg xml:id="CH2c1308_CHANT_001-5a.16">其次用葛，<lb/></seg>
<seg xml:id="CH2c1308_CHANT_001-5a.17">其次用紗；<lb/></seg>
<seg xml:id="CH2c1308_CHANT_001-5a.18">相去六七步斷水，<lb/></seg>
<seg xml:id="CH2c1308_CHANT_001-5a.19">又安玉盤受十斛，<lb/></seg>
<seg xml:id="CH2c1308_CHANT_001-5a.20">又安銅龜飲穢水。<lb/></seg>
<seg xml:id="CH2c1308_CHANT_001-5a.21">出後，<lb/></seg>
<seg xml:id="CH2c1308_CHANT_001-5a.22">卻入諸公主第，<lb/></seg>
<seg xml:id="CH2c1308_CHANT_001-5a.23">溝亦出建春門東。<lb/></seg>
<seg xml:id="CH2c1308_CHANT_001-5a.24">又顯陽殿後皇后浴池上作石室，<lb/></seg>
<seg xml:id="CH2c1308_CHANT_001-5a.25">引外溝水注之室中，<lb/></seg>
<seg xml:id="CH2c1308_CHANT_001-5a.26">臨池上有石床。<lb/></seg>
</p>
<p>
<seg xml:id="CH2c1308_CHANT_001-6a.1"><pb xml:id="CH2c1308_CHANT_001-6a" ed="CHANT" n="001-6a"/><lb/></seg>
<seg xml:id="CH2c1308_CHANT_001-6a.2">石虎以胡粉和椒塗壁，<lb/></seg>
<seg xml:id="CH2c1308_CHANT_001-6a.3">曰椒房。<lb/></seg>
<seg xml:id="CH2c1308_CHANT_001-6a.4">此條見《說郛》。<lb/></seg>
</p>
<p>
<seg xml:id="CH2c1308_CHANT_001-6a.5">鄴城西三里桑梓苑，<lb/></seg>
<seg xml:id="CH2c1308_CHANT_001-6a.6">有宮臨漳水。<lb/></seg>
<seg xml:id="CH2c1308_CHANT_001-6a.7">凡此諸宮，<lb/></seg>
<seg xml:id="CH2c1308_CHANT_001-6a.8">皆有夫人侍婢，<lb/></seg>
<seg xml:id="CH2c1308_CHANT_001-6a.9">又並有苑囿，<lb/></seg>
<seg xml:id="CH2c1308_CHANT_001-6a.10">養獐鹿雉兔，<lb/></seg>
<seg xml:id="CH2c1308_CHANT_001-6a.11">虎數遊宴于其中。<lb/></seg>
<seg xml:id="CH2c1308_CHANT_001-6a.12">此條與下一條俱見《太平御覽》。<lb/></seg>
</p>
<p>
<seg xml:id="CH2c1308_CHANT_001-7a.1"><pb xml:id="CH2c1308_CHANT_001-7a" ed="CHANT" n="001-7a"/><lb/></seg>
<seg xml:id="CH2c1308_CHANT_001-7a.2">自襄國至鄴二百里，<lb/></seg>
<seg xml:id="CH2c1308_CHANT_001-7a.3">中四十里輒一宮，<lb/></seg>
<seg xml:id="CH2c1308_CHANT_001-7a.4">有一夫人，<lb/></seg>
<seg xml:id="CH2c1308_CHANT_001-7a.5">侍婢數十。<lb/></seg>
<seg xml:id="CH2c1308_CHANT_001-7a.6">黃門宿衛，<lb/></seg>
<seg xml:id="CH2c1308_CHANT_001-7a.7">石虎下輦即止。<lb/></seg>
<seg xml:id="CH2c1308_CHANT_001-7a.8">凡所起內外大小殿臺行宮四十四所。<lb/></seg>
</p>
<p>
<seg xml:id="CH2c1308_CHANT_001-7a.9">銅爵、金鳳、冰井三臺，<lb/></seg>
<seg xml:id="CH2c1308_CHANT_001-7a.10">皆在鄴都北城西北隅，<lb/></seg>
<seg xml:id="CH2c1308_CHANT_001-7a.11">因城為基址。<lb/></seg>
<seg xml:id="CH2c1308_CHANT_001-7a.12">建安十五年，<lb/></seg>
<seg xml:id="CH2c1308_CHANT_001-7a.13">銅爵臺成，<lb/></seg>
<seg xml:id="CH2c1308_CHANT_001-7a.14">曹操將諸子登樓，<lb/></seg>
<seg xml:id="CH2c1308_CHANT_001-7a.15">使各為賦陳思王植援筆立就。<lb/></seg>
<seg xml:id="CH2c1308_CHANT_001-7a.16">金鳳臺初名金虎，<lb/></seg>
<seg xml:id="CH2c1308_CHANT_001-7a.17">至石氏改今名。<lb/></seg>
<seg xml:id="CH2c1308_CHANT_001-7a.18">冰井臺則凌室也。<lb/></seg>
<seg xml:id="CH2c1308_CHANT_001-7a.19">金虎、冰井，<lb/></seg>
<seg xml:id="CH2c1308_CHANT_001-7a.20">皆建安十八年建也。<lb/></seg>
<seg xml:id="CH2c1308_CHANT_001-7a.21">銅爵臺高一十丈，<lb/></seg>
<seg xml:id="CH2c1308_CHANT_001-7a.22">有屋一百二十間，<lb/></seg>
<seg xml:id="CH2c1308_CHANT_001-7a.23">周圍彌覆，<lb/></seg>
<seg xml:id="CH2c1308_CHANT_001-7a.24">其上金虎臺，<lb/></seg>
<seg xml:id="CH2c1308_CHANT_001-7a.25">有屋百三十間。<lb/></seg>
<seg xml:id="CH2c1308_CHANT_001-7a.26">冰井臺有冰室三，<lb/></seg>
<seg xml:id="CH2c1308_CHANT_001-7a.27">與涼殿皆以閣道相通。<lb/></seg>
<seg xml:id="CH2c1308_CHANT_001-7a.28">三臺崇舉，<lb/></seg>
<seg xml:id="CH2c1308_CHANT_001-7a.29">其高若山云。<lb/></seg>
<seg xml:id="CH2c1308_CHANT_001-7a.30">至後趙石虎，<lb/></seg>
<seg xml:id="CH2c1308_CHANT_001-7a.31">三臺更加崇飾，<lb/></seg>
<seg xml:id="CH2c1308_CHANT_001-7a.32">甚于魏初。<lb/></seg>
<seg xml:id="CH2c1308_CHANT_001-7a.33">于銅爵臺上起五層樓閣，<lb/></seg>
<seg xml:id="CH2c1308_CHANT_001-7a.34">去地三百七十尺，<lb/></seg>
<seg xml:id="CH2c1308_CHANT_001-7a.35">周圍殿屋一百二十房，<lb/></seg>
<seg xml:id="CH2c1308_CHANT_001-7a.36">房中有女監女伎。<lb/></seg>
<seg xml:id="CH2c1308_CHANT_001-7a.37">三臺相面，<lb/></seg>
<seg xml:id="CH2c1308_CHANT_001-7a.38">各有正殿，<lb/></seg>
<seg xml:id="CH2c1308_CHANT_001-7a.39">上安御床，<lb/></seg>
<seg xml:id="CH2c1308_CHANT_001-7a.40">施蜀錦流蘇斗帳，<lb/></seg>
<seg xml:id="CH2c1308_CHANT_001-7a.41">四角置金龍頭，<lb/></seg>
<seg xml:id="CH2c1308_CHANT_001-7a.42">銜五色流蘇。<lb/></seg>
<seg xml:id="CH2c1308_CHANT_001-7a.43">又安金鈕屈戍屏風床，<lb/></seg>
<seg xml:id="CH2c1308_CHANT_001-7a.44">床上細直女三十人，<lb/></seg>
<seg xml:id="CH2c1308_CHANT_001-7a.45">床下立三十人；<lb/></seg>
<seg xml:id="CH2c1308_CHANT_001-7a.46">凡此眾妓，<lb/></seg>
<seg xml:id="CH2c1308_CHANT_001-7a.47">皆宴日所設。<lb/></seg>
<seg xml:id="CH2c1308_CHANT_001-7a.48">又于銅爵臺穿二井，<lb/></seg>
<seg xml:id="CH2c1308_CHANT_001-7a.49">作鐵梁地道以通井，<lb/></seg>
<seg xml:id="CH2c1308_CHANT_001-7a.50">號曰命子窟。<lb/></seg>
<seg xml:id="CH2c1308_CHANT_001-7a.51">于井中多置財寶飲食，<lb/></seg>
<seg xml:id="CH2c1308_CHANT_001-7a.52">以悅蕃客，<lb/></seg>
<seg xml:id="CH2c1308_CHANT_001-7a.53">曰聖井。<lb/></seg>
<seg xml:id="CH2c1308_CHANT_001-7a.54">又作銅爵樓，<lb/></seg>
<seg xml:id="CH2c1308_CHANT_001-7a.55">巔高一丈五尺，<lb/></seg>
<seg xml:id="CH2c1308_CHANT_001-7a.56">舒翼右飛，<lb/></seg>
<seg xml:id="CH2c1308_CHANT_001-7a.57">南則金鳳臺，<lb/></seg>
<seg xml:id="CH2c1308_CHANT_001-7a.58">有屋一百九間，<lb/></seg>
<seg xml:id="CH2c1308_CHANT_001-7a.59">置金鳳于臺巔，<lb/></seg>
<seg xml:id="CH2c1308_CHANT_001-7a.60">故名。<lb/></seg>
<seg xml:id="CH2c1308_CHANT_001-7a.61">北則冰井臺，<lb/></seg>
<seg xml:id="CH2c1308_CHANT_001-7a.62">有屋一百四十間，<lb/></seg>
<seg xml:id="CH2c1308_CHANT_001-7a.63">上有冰室，<lb/></seg>
<seg xml:id="CH2c1308_CHANT_001-7a.64">室有數井，<lb/></seg>
<seg xml:id="CH2c1308_CHANT_001-7a.65">井深十五丈，<lb/></seg>
<seg xml:id="CH2c1308_CHANT_001-7a.66">藏冰及石墨，<lb/></seg>
<seg xml:id="CH2c1308_CHANT_001-7a.67">石墨可書。<lb/></seg>
<seg xml:id="CH2c1308_CHANT_001-7a.68">又爇之難盡，<lb/></seg>
<seg xml:id="CH2c1308_CHANT_001-7a.69">又謂之石炭。<lb/></seg>
<seg xml:id="CH2c1308_CHANT_001-7a.70">又有窖粟及鹽，<lb/></seg>
<seg xml:id="CH2c1308_CHANT_001-7a.71">以備不虞。<lb/></seg>
<seg xml:id="CH2c1308_CHANT_001-7a.72">今窖上石銘尚存焉。<lb/></seg>
<seg xml:id="CH2c1308_CHANT_001-7a.73">三臺皆甃，<lb/></seg>
<seg xml:id="CH2c1308_CHANT_001-7a.74">相去各六十步，<lb/></seg>
<seg xml:id="CH2c1308_CHANT_001-7a.75">上作閣道如浮橋，<lb/></seg>
<seg xml:id="CH2c1308_CHANT_001-7a.76">連以金屈戍，<lb/></seg>
<seg xml:id="CH2c1308_CHANT_001-7a.77">畫以雲氣龍虎之勢，<lb/></seg>
<seg xml:id="CH2c1308_CHANT_001-7a.78">施則三臺相通，<lb/></seg>
<seg xml:id="CH2c1308_CHANT_001-7a.79">廢則中央懸絕也。<lb/></seg>
<seg xml:id="CH2c1308_CHANT_001-7a.80">此條見《河朔訪古記》。<lb/></seg>
</p>
<p>
<seg xml:id="CH2c1308_CHANT_001-8a.1"><pb xml:id="CH2c1308_CHANT_001-8a" ed="CHANT" n="001-8a"/><lb/></seg>
<seg xml:id="CH2c1308_CHANT_001-8a.2">石季龍于冰井臺藏冰，<lb/></seg>
<seg xml:id="CH2c1308_CHANT_001-8a.3">三伏之月，<lb/></seg>
<seg xml:id="CH2c1308_CHANT_001-8a.4">以冰賜大臣。<lb/></seg>
<seg xml:id="CH2c1308_CHANT_001-8a.5">此條見《太平御覽》。<lb/></seg>
</p>
<p>
<seg xml:id="CH2c1308_CHANT_001-8a.6">西臺高六十七丈，<lb/></seg>
<seg xml:id="CH2c1308_CHANT_001-8a.7">上作銅鳳，<lb/></seg>
<seg xml:id="CH2c1308_CHANT_001-8a.8">窗皆銅龍疏，<lb/></seg>
<seg xml:id="CH2c1308_CHANT_001-8a.9">雲母幌，<lb/></seg>
<seg xml:id="CH2c1308_CHANT_001-8a.10">日之初出，<lb/></seg>
<seg xml:id="CH2c1308_CHANT_001-8a.11">乃流光照曜。<lb/></seg>
<seg xml:id="CH2c1308_CHANT_001-8a.12">此條見《藝文類聚》。<lb/></seg>
</p>
<p>
<seg xml:id="CH2c1308_CHANT_001-9a.1"><pb xml:id="CH2c1308_CHANT_001-9a" ed="CHANT" n="001-9a"/><lb/></seg>
<seg xml:id="CH2c1308_CHANT_001-9a.2">涼馬臺高三十尺，<lb/></seg>
<seg xml:id="CH2c1308_CHANT_001-9a.3">周迴五百步，<lb/></seg>
<seg xml:id="CH2c1308_CHANT_001-9a.4">後趙石虎所築。<lb/></seg>
<seg xml:id="CH2c1308_CHANT_001-9a.5">建武六年，<lb/></seg>
<seg xml:id="CH2c1308_CHANT_001-9a.6">虎都鄴，<lb/></seg>
<seg xml:id="CH2c1308_CHANT_001-9a.7">洗馬于洹水，<lb/></seg>
<seg xml:id="CH2c1308_CHANT_001-9a.8">築此臺以涼馬，<lb/></seg>
<seg xml:id="CH2c1308_CHANT_001-9a.9">故以名運。<lb/></seg>
<seg xml:id="CH2c1308_CHANT_001-9a.10">趙王虎建武六年，<lb/></seg>
<seg xml:id="CH2c1308_CHANT_001-9a.11">造涼馬臺，<lb/></seg>
<seg xml:id="CH2c1308_CHANT_001-9a.12">在城西漳水之南。<lb/></seg>
<seg xml:id="CH2c1308_CHANT_001-9a.13">虎常于此臺簡練騎卒，<lb/></seg>
<seg xml:id="CH2c1308_CHANT_001-9a.14">虎牙宿衛蛇雲騰，<lb/></seg>
<seg xml:id="CH2c1308_CHANT_001-9a.15">此句疑有缺字。<lb/></seg>
<seg xml:id="CH2c1308_CHANT_001-9a.16">黑矟騎五千人，<lb/></seg>
<seg xml:id="CH2c1308_CHANT_001-9a.17">每月朔望，<lb/></seg>
<seg xml:id="CH2c1308_CHANT_001-9a.18">閱馬于此臺；<lb/></seg>
<seg xml:id="CH2c1308_CHANT_001-9a.19">乃于漳水之南，<lb/></seg>
<seg xml:id="CH2c1308_CHANT_001-9a.20">張幟鳴鼓，<lb/></seg>
<seg xml:id="CH2c1308_CHANT_001-9a.21">列騎星羅。<lb/></seg>
<seg xml:id="CH2c1308_CHANT_001-9a.22">虎乃登臺，<lb/></seg>
<seg xml:id="CH2c1308_CHANT_001-9a.23">射髇箭一發，<lb/></seg>
<seg xml:id="CH2c1308_CHANT_001-9a.24">五千騎一時奔走，<lb/></seg>
<seg xml:id="CH2c1308_CHANT_001-9a.25">從漳水之南，<lb/></seg>
<seg xml:id="CH2c1308_CHANT_001-9a.26">齊走至于臺下，<lb/></seg>
<seg xml:id="CH2c1308_CHANT_001-9a.27">隊督以下皆班賚。<lb/></seg>
<seg xml:id="CH2c1308_CHANT_001-9a.28">虎又射一箭，<lb/></seg>
<seg xml:id="CH2c1308_CHANT_001-9a.29">騎五千又齊走于漳水之北，<lb/></seg>
<seg xml:id="CH2c1308_CHANT_001-9a.30">其五千騎流散攢促，<lb/></seg>
<seg xml:id="CH2c1308_CHANT_001-9a.31">若數萬人，<lb/></seg>
<seg xml:id="CH2c1308_CHANT_001-9a.32">皆以漆從事，<lb/></seg>
<seg xml:id="CH2c1308_CHANT_001-9a.33">故以黑矟為號。<lb/></seg>
<seg xml:id="CH2c1308_CHANT_001-9a.34">季龍又嘗以女伎一千人為鹵簿，<lb/></seg>
<seg xml:id="CH2c1308_CHANT_001-9a.35">皆著紫綸巾、熟錦褲、金銀鏤帶、五文織成鞾，<lb/></seg>
<seg xml:id="CH2c1308_CHANT_001-9a.36">游臺上。<lb/></seg>
<seg xml:id="CH2c1308_CHANT_001-9a.37">此條見《說郛》。<lb/></seg>
</p>
<p>
<seg xml:id="CH2c1308_CHANT_001-10a.1"><pb xml:id="CH2c1308_CHANT_001-10a" ed="CHANT" n="001-10a"/><lb/></seg>
<seg xml:id="CH2c1308_CHANT_001-10a.2">石虎以五月發五百里內民萬人，<lb/></seg>
<seg xml:id="CH2c1308_CHANT_001-10a.3">築華林苑，<lb/></seg>
<seg xml:id="CH2c1308_CHANT_001-10a.4">垣在宮西，<lb/></seg>
<seg xml:id="CH2c1308_CHANT_001-10a.5">周環數十里，<lb/></seg>
<seg xml:id="CH2c1308_CHANT_001-10a.6">群臣或諫，<lb/></seg>
<seg xml:id="CH2c1308_CHANT_001-10a.7">虎不從。<lb/></seg>
<seg xml:id="CH2c1308_CHANT_001-10a.8">到八月，<lb/></seg>
<seg xml:id="CH2c1308_CHANT_001-10a.9">天暴雨雪，<lb/></seg>
<seg xml:id="CH2c1308_CHANT_001-10a.10">深三尺，<lb/></seg>
<seg xml:id="CH2c1308_CHANT_001-10a.11">作者凍死數千人。<lb/></seg>
<seg xml:id="CH2c1308_CHANT_001-10a.12">太史奏作役非時，<lb/></seg>
<seg xml:id="CH2c1308_CHANT_001-10a.13">天降此變。<lb/></seg>
<seg xml:id="CH2c1308_CHANT_001-10a.14">虎誅起部尚書朱軌，<lb/></seg>
<seg xml:id="CH2c1308_CHANT_001-10a.15">以塞天災。<lb/></seg>
</p>
<p>
<seg xml:id="CH2c1308_CHANT_001-11a.1"><pb xml:id="CH2c1308_CHANT_001-11a" ed="CHANT" n="001-11a"/><lb/></seg>
<seg xml:id="CH2c1308_CHANT_001-11a.2">華林苑在鄴城東二里，<lb/></seg>
<seg xml:id="CH2c1308_CHANT_001-11a.3">石虎使尚書張群發近郡男女十六萬人、車萬乘，<lb/></seg>
<seg xml:id="CH2c1308_CHANT_001-11a.4">運土築華林苑，<lb/></seg>
<seg xml:id="CH2c1308_CHANT_001-11a.5">周迴數十里，<lb/></seg>
<seg xml:id="CH2c1308_CHANT_001-11a.6">又築長牆數十里。<lb/></seg>
<seg xml:id="CH2c1308_CHANT_001-11a.7">張群以燭夜作，<lb/></seg>
<seg xml:id="CH2c1308_CHANT_001-11a.8">起三觀四門；<lb/></seg>
<seg xml:id="CH2c1308_CHANT_001-11a.9">又鑿北城，<lb/></seg>
<seg xml:id="CH2c1308_CHANT_001-11a.10">引漳水于華林園。<lb/></seg>
<seg xml:id="CH2c1308_CHANT_001-11a.11">虎于園中種眾果，<lb/></seg>
<seg xml:id="CH2c1308_CHANT_001-11a.12">民間有名果，<lb/></seg>
<seg xml:id="CH2c1308_CHANT_001-11a.13">虎作蝦蟆車，<lb/></seg>
<seg xml:id="CH2c1308_CHANT_001-11a.14">箱闊一丈，<lb/></seg>
<seg xml:id="CH2c1308_CHANT_001-11a.15">深一丈四，<lb/></seg>
<seg xml:id="CH2c1308_CHANT_001-11a.16">摶掘根面去一丈，<lb/></seg>
<seg xml:id="CH2c1308_CHANT_001-11a.17">《說郛》引此條，<lb/></seg>
<seg xml:id="CH2c1308_CHANT_001-11a.18">句下有「深一丈」三字。<lb/></seg>
<seg xml:id="CH2c1308_CHANT_001-11a.19">合土載之，<lb/></seg>
<seg xml:id="CH2c1308_CHANT_001-11a.20">植之無不生。<lb/></seg>
</p>
<p>
<seg xml:id="CH2c1308_CHANT_001-12a.1"><pb xml:id="CH2c1308_CHANT_001-12a" ed="CHANT" n="001-12a"/><lb/></seg>
<seg xml:id="CH2c1308_CHANT_001-12a.2">華林園中千金堤上，<lb/></seg>
<seg xml:id="CH2c1308_CHANT_001-12a.3">作兩銅龍，<lb/></seg>
<seg xml:id="CH2c1308_CHANT_001-12a.4">相向吐水，<lb/></seg>
<seg xml:id="CH2c1308_CHANT_001-12a.5">以注天泉池，<lb/></seg>
<seg xml:id="CH2c1308_CHANT_001-12a.6">通御溝中。<lb/></seg>
<seg xml:id="CH2c1308_CHANT_001-12a.7">三月三日，<lb/></seg>
<seg xml:id="CH2c1308_CHANT_001-12a.8">石季龍及皇后百官臨水宴賞。<lb/></seg>
</p>
<p>
<seg xml:id="CH2c1308_CHANT_001-12a.9">二銅駞如馬形，<lb/></seg>
<seg xml:id="CH2c1308_CHANT_001-12a.10">長一丈，<lb/></seg>
<seg xml:id="CH2c1308_CHANT_001-12a.11">高一丈，<lb/></seg>
<seg xml:id="CH2c1308_CHANT_001-12a.12">足如牛，<lb/></seg>
<seg xml:id="CH2c1308_CHANT_001-12a.13">尾長三尺，<lb/></seg>
<seg xml:id="CH2c1308_CHANT_001-12a.14">脊如馬鞍，<lb/></seg>
<seg xml:id="CH2c1308_CHANT_001-12a.15">在中陽門外，<lb/></seg>
<seg xml:id="CH2c1308_CHANT_001-12a.16">夾道相向。<lb/></seg>
<seg xml:id="CH2c1308_CHANT_001-12a.17">此條見《太平御覽》。<lb/></seg>
</p>
<p>
<seg xml:id="CH2c1308_CHANT_001-13a.1"><pb xml:id="CH2c1308_CHANT_001-13a" ed="CHANT" n="001-13a"/><lb/></seg>
<seg xml:id="CH2c1308_CHANT_001-13a.2">銅鐘四枚，<lb/></seg>
<seg xml:id="CH2c1308_CHANT_001-13a.3">如鐸形，<lb/></seg>
<seg xml:id="CH2c1308_CHANT_001-13a.4">高二丈八尺，<lb/></seg>
<seg xml:id="CH2c1308_CHANT_001-13a.5">大面廣一丈三尺，<lb/></seg>
<seg xml:id="CH2c1308_CHANT_001-13a.6">小面廣七尺；<lb/></seg>
<seg xml:id="CH2c1308_CHANT_001-13a.7">或作蛟龍，<lb/></seg>
<seg xml:id="CH2c1308_CHANT_001-13a.8">或作鳥，<lb/></seg>
<seg xml:id="CH2c1308_CHANT_001-13a.9">獸繞其上。<lb/></seg>
<seg xml:id="CH2c1308_CHANT_001-13a.10">此條見《初學記》。<lb/></seg>
</p>
<p>
<seg xml:id="CH2c1308_CHANT_001-14a.1"><pb xml:id="CH2c1308_CHANT_001-14a" ed="CHANT" n="001-14a"/><lb/></seg>
<seg xml:id="CH2c1308_CHANT_001-14a.2">石虎正會于正殿，<lb/></seg>
<seg xml:id="CH2c1308_CHANT_001-14a.3">南面臨軒，<lb/></seg>
<seg xml:id="CH2c1308_CHANT_001-14a.4">施流蘇帳，<lb/></seg>
<seg xml:id="CH2c1308_CHANT_001-14a.5">皆竊擬禮制，<lb/></seg>
<seg xml:id="CH2c1308_CHANT_001-14a.6">整法服，<lb/></seg>
<seg xml:id="CH2c1308_CHANT_001-14a.7">冠通天，<lb/></seg>
<seg xml:id="CH2c1308_CHANT_001-14a.8">佩玉璽，<lb/></seg>
<seg xml:id="CH2c1308_CHANT_001-14a.9">玄衣纁裳。<lb/></seg>
<seg xml:id="CH2c1308_CHANT_001-14a.10">畫日月火龍黼黻華蟲粉米，<lb/></seg>
<seg xml:id="CH2c1308_CHANT_001-14a.11">尋改車服，<lb/></seg>
<seg xml:id="CH2c1308_CHANT_001-14a.12">著遠遊冠。<lb/></seg>
<seg xml:id="CH2c1308_CHANT_001-14a.13">前安金博山，<lb/></seg>
<seg xml:id="CH2c1308_CHANT_001-14a.14">蟬翼丹紗裹服，<lb/></seg>
<seg xml:id="CH2c1308_CHANT_001-14a.15">大曉行禮，<lb/></seg>
<seg xml:id="CH2c1308_CHANT_001-14a.16">公執珪，<lb/></seg>
<seg xml:id="CH2c1308_CHANT_001-14a.17">卿執羔，<lb/></seg>
<seg xml:id="CH2c1308_CHANT_001-14a.18">大夫執雁，<lb/></seg>
<seg xml:id="CH2c1308_CHANT_001-14a.19">士執雉，<lb/></seg>
<seg xml:id="CH2c1308_CHANT_001-14a.20">一如舊禮。<lb/></seg>
<seg xml:id="CH2c1308_CHANT_001-14a.21">充庭車馬、金根、玉輅、革輅數十。<lb/></seg>
<seg xml:id="CH2c1308_CHANT_001-14a.22">此條與下三條俱見《太平御覽》。<lb/></seg>
</p>
<p>
<seg xml:id="CH2c1308_CHANT_001-15a.1"><pb xml:id="CH2c1308_CHANT_001-15a" ed="CHANT" n="001-15a"/><lb/></seg>
<seg xml:id="CH2c1308_CHANT_001-15a.2">虎正會，<lb/></seg>
<seg xml:id="CH2c1308_CHANT_001-15a.3">殿前作樂，<lb/></seg>
<seg xml:id="CH2c1308_CHANT_001-15a.4">高絙龍魚鳳凰安息五案之屬，<lb/></seg>
<seg xml:id="CH2c1308_CHANT_001-15a.5">莫不畢備。<lb/></seg>
<seg xml:id="CH2c1308_CHANT_001-15a.6">有額上緣橦，<lb/></seg>
<seg xml:id="CH2c1308_CHANT_001-15a.7">至上鳥飛，<lb/></seg>
<seg xml:id="CH2c1308_CHANT_001-15a.8">左回右轉。<lb/></seg>
<seg xml:id="CH2c1308_CHANT_001-15a.9">又以橦著口齒上，<lb/></seg>
<seg xml:id="CH2c1308_CHANT_001-15a.10">亦如之。<lb/></seg>
<seg xml:id="CH2c1308_CHANT_001-15a.11">設馬車立木橦，<lb/></seg>
<seg xml:id="CH2c1308_CHANT_001-15a.12">其車上長二丈，<lb/></seg>
<seg xml:id="CH2c1308_CHANT_001-15a.13">橦頭安橫木，<lb/></seg>
<seg xml:id="CH2c1308_CHANT_001-15a.14">兩伎兒各坐木一頭，<lb/></seg>
<seg xml:id="CH2c1308_CHANT_001-15a.15">或鳥飛，<lb/></seg>
<seg xml:id="CH2c1308_CHANT_001-15a.16">或倒掛。<lb/></seg>
<seg xml:id="CH2c1308_CHANT_001-15a.17">又衣伎兒，<lb/></seg>
<seg xml:id="CH2c1308_CHANT_001-15a.18">作獼猴之形，<lb/></seg>
<seg xml:id="CH2c1308_CHANT_001-15a.19">走馬上，<lb/></seg>
<seg xml:id="CH2c1308_CHANT_001-15a.20">或在脅，<lb/></seg>
<seg xml:id="CH2c1308_CHANT_001-15a.21">或在馬頭，<lb/></seg>
<seg xml:id="CH2c1308_CHANT_001-15a.22">或在馬尾。<lb/></seg>
<seg xml:id="CH2c1308_CHANT_001-15a.23">馬走如故，<lb/></seg>
<seg xml:id="CH2c1308_CHANT_001-15a.24">名為猿騎。<lb/></seg>
<seg xml:id="CH2c1308_CHANT_001-15a.25">《太平寰宇記》載此條云：<lb/></seg>
<seg xml:id="CH2c1308_CHANT_001-15a.26">「腳作戲馬，<lb/></seg>
<seg xml:id="CH2c1308_CHANT_001-15a.27">令人于馬上屈一，<lb/></seg>
<seg xml:id="CH2c1308_CHANT_001-15a.28">馬上立書，<lb/></seg>
<seg xml:id="CH2c1308_CHANT_001-15a.29">而字皆正好。<lb/></seg>
<seg xml:id="CH2c1308_CHANT_001-15a.30">又衣伎兒作獼猴形，<lb/></seg>
<seg xml:id="CH2c1308_CHANT_001-15a.31">走馬，<lb/></seg>
<seg xml:id="CH2c1308_CHANT_001-15a.32">或在頭尾，<lb/></seg>
<seg xml:id="CH2c1308_CHANT_001-15a.33">臥側縱橫，<lb/></seg>
<seg xml:id="CH2c1308_CHANT_001-15a.34">名為猿騎。」<lb/></seg>
<seg xml:id="CH2c1308_CHANT_001-15a.35">其文與此小異。<lb/></seg>
</p>
<p>
<seg xml:id="CH2c1308_CHANT_001-16a.1"><pb xml:id="CH2c1308_CHANT_001-16a" ed="CHANT" n="001-16a"/><lb/></seg>
<seg xml:id="CH2c1308_CHANT_001-16a.2">石虎正會，<lb/></seg>
<seg xml:id="CH2c1308_CHANT_001-16a.3">殿前有白龍樽，<lb/></seg>
<seg xml:id="CH2c1308_CHANT_001-16a.4">作金龍于東箱，<lb/></seg>
<seg xml:id="CH2c1308_CHANT_001-16a.5">西向，<lb/></seg>
<seg xml:id="CH2c1308_CHANT_001-16a.6">龍口金樽受五十斛。<lb/></seg>
<seg xml:id="CH2c1308_CHANT_001-16a.7">《太平寰宇記》載此條云：<lb/></seg>
<seg xml:id="CH2c1308_CHANT_001-16a.8">「作金龍吐酒于殿前，<lb/></seg>
<seg xml:id="CH2c1308_CHANT_001-16a.9">金樽可容五十斛，<lb/></seg>
<seg xml:id="CH2c1308_CHANT_001-16a.10">供正會。」<lb/></seg>
<seg xml:id="CH2c1308_CHANT_001-16a.11">其文與此小異。<lb/></seg>
</p>
<p>
<seg xml:id="CH2c1308_CHANT_001-17a.1"><pb xml:id="CH2c1308_CHANT_001-17a" ed="CHANT" n="001-17a"/><lb/></seg>
<seg xml:id="CH2c1308_CHANT_001-17a.2">石虎正會，<lb/></seg>
<seg xml:id="CH2c1308_CHANT_001-17a.3">殿前設百二十枝燈，<lb/></seg>
<seg xml:id="CH2c1308_CHANT_001-17a.4">以鐵為之。<lb/></seg>
</p>
<p>
<seg xml:id="CH2c1308_CHANT_001-17a.5">石虎正會，<lb/></seg>
<seg xml:id="CH2c1308_CHANT_001-17a.6">殿庭中端門外及閶闔門前，<lb/></seg>
<seg xml:id="CH2c1308_CHANT_001-17a.7">設庭燎各二合，<lb/></seg>
<seg xml:id="CH2c1308_CHANT_001-17a.8">六處，<lb/></seg>
<seg xml:id="CH2c1308_CHANT_001-17a.9">皆丈六尺。<lb/></seg>
</p>
<p>
<seg xml:id="CH2c1308_CHANT_001-18a.1"><pb xml:id="CH2c1308_CHANT_001-18a" ed="CHANT" n="001-18a"/><lb/></seg>
<seg xml:id="CH2c1308_CHANT_001-18a.2">石虎正會，<lb/></seg>
<seg xml:id="CH2c1308_CHANT_001-18a.3">置三十部鼓吹，<lb/></seg>
<seg xml:id="CH2c1308_CHANT_001-18a.4">三十步置一部，<lb/></seg>
<seg xml:id="CH2c1308_CHANT_001-18a.5">十二皆在平閣上，<lb/></seg>
<seg xml:id="CH2c1308_CHANT_001-18a.6">去地丈餘。<lb/></seg>
<seg xml:id="CH2c1308_CHANT_001-18a.7">又有女鼓吹。<lb/></seg>
</p>
<p>
<seg xml:id="CH2c1308_CHANT_001-18a.8">虎大會，<lb/></seg>
<seg xml:id="CH2c1308_CHANT_001-18a.9">禮樂既陳，<lb/></seg>
<seg xml:id="CH2c1308_CHANT_001-18a.10">虎繳西閣上窗幌，<lb/></seg>
<seg xml:id="CH2c1308_CHANT_001-18a.11">宮人數千陪列看坐，<lb/></seg>
<seg xml:id="CH2c1308_CHANT_001-18a.12">悉服飾金銀熠熠。<lb/></seg>
<seg xml:id="CH2c1308_CHANT_001-18a.13">又于閣上作女伎數百，<lb/></seg>
<seg xml:id="CH2c1308_CHANT_001-18a.14">衣皆絡以珠璣，<lb/></seg>
<seg xml:id="CH2c1308_CHANT_001-18a.15">鼓舞連倒，<lb/></seg>
<seg xml:id="CH2c1308_CHANT_001-18a.16">此句疑有訛字。<lb/></seg>
<seg xml:id="CH2c1308_CHANT_001-18a.17">琴瑟細伎畢備。<lb/></seg>
</p>
<p>
<seg xml:id="CH2c1308_CHANT_001-19a.1"><pb xml:id="CH2c1308_CHANT_001-19a" ed="CHANT" n="001-19a"/><lb/></seg>
<seg xml:id="CH2c1308_CHANT_001-19a.2">石虎御床，<lb/></seg>
<seg xml:id="CH2c1308_CHANT_001-19a.3">辟方三丈，<lb/></seg>
<seg xml:id="CH2c1308_CHANT_001-19a.4">其餘床皆局腳高下六寸。<lb/></seg>
<seg xml:id="CH2c1308_CHANT_001-19a.5">後宮別院，<lb/></seg>
<seg xml:id="CH2c1308_CHANT_001-19a.6">有小形玉床。<lb/></seg>
</p>
<p>
<seg xml:id="CH2c1308_CHANT_001-19a.7">石虎御床，<lb/></seg>
<seg xml:id="CH2c1308_CHANT_001-19a.8">辟方三丈，<lb/></seg>
<seg xml:id="CH2c1308_CHANT_001-19a.9">冬月施熟錦流蘇斗帳，<lb/></seg>
<seg xml:id="CH2c1308_CHANT_001-19a.10">四角安純金龍頭，<lb/></seg>
<seg xml:id="CH2c1308_CHANT_001-19a.11">銜五色流蘇。<lb/></seg>
<seg xml:id="CH2c1308_CHANT_001-19a.12">或用青綈光錦，<lb/></seg>
<seg xml:id="CH2c1308_CHANT_001-19a.13">或用緋綈登高文錦，<lb/></seg>
<seg xml:id="CH2c1308_CHANT_001-19a.14">或紫綈大小錦。<lb/></seg>
<seg xml:id="CH2c1308_CHANT_001-19a.15">絲以房子綿百二十斤，<lb/></seg>
<seg xml:id="CH2c1308_CHANT_001-19a.16">白縑裏，<lb/></seg>
<seg xml:id="CH2c1308_CHANT_001-19a.17">名曰複帳。<lb/></seg>
<seg xml:id="CH2c1308_CHANT_001-19a.18">帳四角安純金銀鑿鏤香爐，<lb/></seg>
<seg xml:id="CH2c1308_CHANT_001-19a.19">以石墨燒集和名香，<lb/></seg>
<seg xml:id="CH2c1308_CHANT_001-19a.20">帳頂上安金蓮花，<lb/></seg>
<seg xml:id="CH2c1308_CHANT_001-19a.21">花中懸金箔織成綩囊，<lb/></seg>
<seg xml:id="CH2c1308_CHANT_001-19a.22">囊受三升，<lb/></seg>
<seg xml:id="CH2c1308_CHANT_001-19a.23">以盛香。<lb/></seg>
<seg xml:id="CH2c1308_CHANT_001-19a.24">帳之四面上十二香囊采色亦同。<lb/></seg>
<seg xml:id="CH2c1308_CHANT_001-19a.25">《太平御覽》載此條無「囊受三升」以下二十字。<lb/></seg>
<seg xml:id="CH2c1308_CHANT_001-19a.26">春秋但錦帳，<lb/></seg>
<seg xml:id="CH2c1308_CHANT_001-19a.27">裏以五色縑為夾帳；<lb/></seg>
<seg xml:id="CH2c1308_CHANT_001-19a.28">夏用紗羅，<lb/></seg>
<seg xml:id="CH2c1308_CHANT_001-19a.29">或綦文丹羅，<lb/></seg>
<seg xml:id="CH2c1308_CHANT_001-19a.30">或紫文穀為單帳。<lb/></seg>
</p>
<p>
<seg xml:id="CH2c1308_CHANT_001-20a.1"><pb xml:id="CH2c1308_CHANT_001-20a" ed="CHANT" n="001-20a"/><lb/></seg>
<seg xml:id="CH2c1308_CHANT_001-20a.2">石虎御坐幾，<lb/></seg>
<seg xml:id="CH2c1308_CHANT_001-20a.3">悉漆雕畫，<lb/></seg>
<seg xml:id="CH2c1308_CHANT_001-20a.4">皆為五色花也。<lb/></seg>
</p>
<p>
<seg xml:id="CH2c1308_CHANT_001-20a.5">石虎作褥，<lb/></seg>
<seg xml:id="CH2c1308_CHANT_001-20a.6">長三尺，<lb/></seg>
<seg xml:id="CH2c1308_CHANT_001-20a.7">用金緣之。<lb/></seg>
</p>
<p>
<seg xml:id="CH2c1308_CHANT_001-20a.8">石虎作席，<lb/></seg>
<seg xml:id="CH2c1308_CHANT_001-20a.9">以錦雜以五香，<lb/></seg>
<seg xml:id="CH2c1308_CHANT_001-20a.10">施以五采綖，<lb/></seg>
<seg xml:id="CH2c1308_CHANT_001-20a.11">編蒲皮，<lb/></seg>
<seg xml:id="CH2c1308_CHANT_001-20a.12">緣之以錦。<lb/></seg>
<seg xml:id="CH2c1308_CHANT_001-20a.13">此條見《初學記》。<lb/></seg>
</p>
<p>
<seg xml:id="CH2c1308_CHANT_001-21a.1"><pb xml:id="CH2c1308_CHANT_001-21a" ed="CHANT" n="001-21a"/><lb/></seg>
<seg xml:id="CH2c1308_CHANT_001-21a.2">石虎作金銀鈕屈戍屏風，<lb/></seg>
<seg xml:id="CH2c1308_CHANT_001-21a.3">衣以白縑，<lb/></seg>
<seg xml:id="CH2c1308_CHANT_001-21a.4">畫義士、仙人、禽獸之像，<lb/></seg>
<seg xml:id="CH2c1308_CHANT_001-21a.5">讚者皆三十二言。<lb/></seg>
<seg xml:id="CH2c1308_CHANT_001-21a.6">高施則八尺，<lb/></seg>
<seg xml:id="CH2c1308_CHANT_001-21a.7">下施四尺，<lb/></seg>
<seg xml:id="CH2c1308_CHANT_001-21a.8">或施六尺，<lb/></seg>
<seg xml:id="CH2c1308_CHANT_001-21a.9">隨意所欲也。<lb/></seg>
</p>
<p>
<seg xml:id="CH2c1308_CHANT_001-21a.10">石虎三臺及內宮中鏡，<lb/></seg>
<seg xml:id="CH2c1308_CHANT_001-21a.11">有徑二三尺者，<lb/></seg>
<seg xml:id="CH2c1308_CHANT_001-21a.12">純金蟠龍雕飾。<lb/></seg>
<seg xml:id="CH2c1308_CHANT_001-21a.13">此條與下一條俱見《太平御覽》。<lb/></seg>
</p>
<p>
<seg xml:id="CH2c1308_CHANT_001-22a.1"><pb xml:id="CH2c1308_CHANT_001-22a" ed="CHANT" n="001-22a"/><lb/></seg>
<seg xml:id="CH2c1308_CHANT_001-22a.2">石虎作雲母五明金箔莫難扇，<lb/></seg>
<seg xml:id="CH2c1308_CHANT_001-22a.3">此一扇之名也。<lb/></seg>
<seg xml:id="CH2c1308_CHANT_001-22a.4">薄打純金如蟬翼，<lb/></seg>
<seg xml:id="CH2c1308_CHANT_001-22a.5">二面彩漆，<lb/></seg>
<seg xml:id="CH2c1308_CHANT_001-22a.6">畫列仙奇鳥異獸。<lb/></seg>
<seg xml:id="CH2c1308_CHANT_001-22a.7">其五明方中辟方三寸，<lb/></seg>
<seg xml:id="CH2c1308_CHANT_001-22a.8">或五寸，<lb/></seg>
<seg xml:id="CH2c1308_CHANT_001-22a.9">隨扇大小，<lb/></seg>
<seg xml:id="CH2c1308_CHANT_001-22a.10">雲母帖其中，<lb/></seg>
<seg xml:id="CH2c1308_CHANT_001-22a.11">細縷縫其際。<lb/></seg>
<seg xml:id="CH2c1308_CHANT_001-22a.12">雖罨畫而彩色明徹，<lb/></seg>
<seg xml:id="CH2c1308_CHANT_001-22a.13">看之如謂可取，<lb/></seg>
<seg xml:id="CH2c1308_CHANT_001-22a.14">故名莫難也。<lb/></seg>
<seg xml:id="CH2c1308_CHANT_001-22a.15">虎出時，<lb/></seg>
<seg xml:id="CH2c1308_CHANT_001-22a.16">以此扇夾乘輿，<lb/></seg>
<seg xml:id="CH2c1308_CHANT_001-22a.17">亦用牙桃枝扇。<lb/></seg>
<seg xml:id="CH2c1308_CHANT_001-22a.18">其上竹或綠沈色，<lb/></seg>
<seg xml:id="CH2c1308_CHANT_001-22a.19">或木蘭色，<lb/></seg>
<seg xml:id="CH2c1308_CHANT_001-22a.20">或作紫紺色，<lb/></seg>
<seg xml:id="CH2c1308_CHANT_001-22a.21">或作鬱金色。<lb/></seg>
</p>
<p>
<seg xml:id="CH2c1308_CHANT_001-23a.1"><pb xml:id="CH2c1308_CHANT_001-23a" ed="CHANT" n="001-23a"/><lb/></seg>
<seg xml:id="CH2c1308_CHANT_001-23a.2">石虎大會，<lb/></seg>
<seg xml:id="CH2c1308_CHANT_001-23a.3">上御食，<lb/></seg>
<seg xml:id="CH2c1308_CHANT_001-23a.4">遊槃兩重，<lb/></seg>
<seg xml:id="CH2c1308_CHANT_001-23a.5">皆金銀，<lb/></seg>
<seg xml:id="CH2c1308_CHANT_001-23a.6">參帶百二十醆，<lb/></seg>
<seg xml:id="CH2c1308_CHANT_001-23a.7">雕飾並同。<lb/></seg>
<seg xml:id="CH2c1308_CHANT_001-23a.8">其參帶之間，<lb/></seg>
<seg xml:id="CH2c1308_CHANT_001-23a.9">茱萸畫微如破髮，<lb/></seg>
<seg xml:id="CH2c1308_CHANT_001-23a.10">近看乃得見，<lb/></seg>
<seg xml:id="CH2c1308_CHANT_001-23a.11">遊槃則圓轉也。<lb/></seg>
<seg xml:id="CH2c1308_CHANT_001-23a.12">此條見《說郛》。<lb/></seg>
</p>
<p>
<seg xml:id="CH2c1308_CHANT_001-24a.1"><pb xml:id="CH2c1308_CHANT_001-24a" ed="CHANT" n="001-24a"/><lb/></seg>
<seg xml:id="CH2c1308_CHANT_001-24a.2">石虎三月三日臨水會，<lb/></seg>
<seg xml:id="CH2c1308_CHANT_001-24a.3">公主妃嬪，<lb/></seg>
<seg xml:id="CH2c1308_CHANT_001-24a.4">名家婦女，<lb/></seg>
<seg xml:id="CH2c1308_CHANT_001-24a.5">無不畢出。<lb/></seg>
<seg xml:id="CH2c1308_CHANT_001-24a.6">臨水施帳幔，<lb/></seg>
<seg xml:id="CH2c1308_CHANT_001-24a.7">車服燦爛，<lb/></seg>
<seg xml:id="CH2c1308_CHANT_001-24a.8">走馬步射，<lb/></seg>
<seg xml:id="CH2c1308_CHANT_001-24a.9">飲宴終日。<lb/></seg>
</p>
<p>
<seg xml:id="CH2c1308_CHANT_001-24a.10">石虎臨軒大會，<lb/></seg>
<seg xml:id="CH2c1308_CHANT_001-24a.11">著碧紗袍。<lb/></seg>
<seg xml:id="CH2c1308_CHANT_001-24a.12">《太平御覽》載此條作「丹紗袍」。<lb/></seg>
</p>
<p>
<seg xml:id="CH2c1308_CHANT_001-25a.1"><pb xml:id="CH2c1308_CHANT_001-25a" ed="CHANT" n="001-25a"/><lb/></seg>
<seg xml:id="CH2c1308_CHANT_001-25a.2">石虎改虎頭鞶囊為龍頭鞶囊。<lb/></seg>
</p>
<p>
<seg xml:id="CH2c1308_CHANT_001-25a.3">鄴中為石虎諱，<lb/></seg>
<seg xml:id="CH2c1308_CHANT_001-25a.4">呼白虎旛為天鹿旛。<lb/></seg>
</p>
<p>
<seg xml:id="CH2c1308_CHANT_001-25a.5">石季龍左右直衛萬人，<lb/></seg>
<seg xml:id="CH2c1308_CHANT_001-25a.6">皆著五色細鎧，<lb/></seg>
<seg xml:id="CH2c1308_CHANT_001-25a.7">光耀奪目。<lb/></seg>
<seg xml:id="CH2c1308_CHANT_001-25a.8">此條見《說郛》。<lb/></seg>
</p>
<p>
<seg xml:id="CH2c1308_CHANT_001-26a.1"><pb xml:id="CH2c1308_CHANT_001-26a" ed="CHANT" n="001-26a"/><lb/></seg>
<seg xml:id="CH2c1308_CHANT_001-26a.2">季龍獵，<lb/></seg>
<seg xml:id="CH2c1308_CHANT_001-26a.3">著金縷織成合歡帽。<lb/></seg>
</p>
<p>
<seg xml:id="CH2c1308_CHANT_001-26a.4">石虎時著金縷今歡袴。<lb/></seg>
<seg xml:id="CH2c1308_CHANT_001-26a.5">《太平寰宇記》載此條云：<lb/></seg>
<seg xml:id="CH2c1308_CHANT_001-26a.6">「虎獵著金線織成合歡袴。」<lb/></seg>
</p>
<p>
<seg xml:id="CH2c1308_CHANT_001-26a.7">石虎從出行，<lb/></seg>
<seg xml:id="CH2c1308_CHANT_001-26a.8">有女鼓吹尚書官屬，<lb/></seg>
<seg xml:id="CH2c1308_CHANT_001-26a.9">皆著錦袴佩玉。<lb/></seg>
<seg xml:id="CH2c1308_CHANT_001-26a.10">此條見《太平御覽》。<lb/></seg>
</p>
<p>
<seg xml:id="CH2c1308_CHANT_001-27a.1"><pb xml:id="CH2c1308_CHANT_001-27a" ed="CHANT" n="001-27a"/><lb/></seg>
<seg xml:id="CH2c1308_CHANT_001-27a.2">石虎征討，<lb/></seg>
<seg xml:id="CH2c1308_CHANT_001-27a.3">所得美女萬餘，<lb/></seg>
<seg xml:id="CH2c1308_CHANT_001-27a.4">以為宮人，<lb/></seg>
<seg xml:id="CH2c1308_CHANT_001-27a.5">簡其有才藝者為女尚書。<lb/></seg>
<seg xml:id="CH2c1308_CHANT_001-27a.6">《太平寰宇記》載此條云：<lb/></seg>
<seg xml:id="CH2c1308_CHANT_001-27a.7">「又揀宮人有才藝者為女尚書。<lb/></seg>
<seg xml:id="CH2c1308_CHANT_001-27a.8">八座侍中納言，<lb/></seg>
<seg xml:id="CH2c1308_CHANT_001-27a.9">皆貂璫直侍。」<lb/></seg>
<seg xml:id="CH2c1308_CHANT_001-27a.10">其文與此詳略互異。<lb/></seg>
</p>
<p>
<seg xml:id="CH2c1308_CHANT_001-28a.1"><pb xml:id="CH2c1308_CHANT_001-28a" ed="CHANT" n="001-28a"/><lb/></seg>
<seg xml:id="CH2c1308_CHANT_001-28a.2">廣陵公陳逵妹才色甚美，<lb/></seg>
<seg xml:id="CH2c1308_CHANT_001-28a.3">髮長七尺，<lb/></seg>
<seg xml:id="CH2c1308_CHANT_001-28a.4">石虎以為夫人。<lb/></seg>
</p>
<p>
<seg xml:id="CH2c1308_CHANT_001-28a.5">石虎置女侍中，<lb/></seg>
<seg xml:id="CH2c1308_CHANT_001-28a.6">皆貂蟬，<lb/></seg>
<seg xml:id="CH2c1308_CHANT_001-28a.7">直侍皇后。<lb/></seg>
</p>
<p>
<seg xml:id="CH2c1308_CHANT_001-28a.8">石虎以宮人為女官門下通事，<lb/></seg>
<seg xml:id="CH2c1308_CHANT_001-28a.9">以玉案行文書。<lb/></seg>
<seg xml:id="CH2c1308_CHANT_001-28a.10">此下三條，<lb/></seg>
<seg xml:id="CH2c1308_CHANT_001-28a.11">俱見《太平御覽》。<lb/></seg>
</p>
<p>
<seg xml:id="CH2c1308_CHANT_001-29a.1"><pb xml:id="CH2c1308_CHANT_001-29a" ed="CHANT" n="001-29a"/><lb/></seg>
<seg xml:id="CH2c1308_CHANT_001-29a.2">皇后出女騎一千為鹵簿，<lb/></seg>
<seg xml:id="CH2c1308_CHANT_001-29a.3">冬月皆著紫衣巾、蜀錦袴褶。<lb/></seg>
<seg xml:id="CH2c1308_CHANT_001-29a.4">《太平寰宇記》引此條云：<lb/></seg>
<seg xml:id="CH2c1308_CHANT_001-29a.5">「皇后出，<lb/></seg>
<seg xml:id="CH2c1308_CHANT_001-29a.6">從女騎千人為鹵簿，<lb/></seg>
<seg xml:id="CH2c1308_CHANT_001-29a.7">腳著五文織成轉，<lb/></seg>
<seg xml:id="CH2c1308_CHANT_001-29a.8">手握雌黃婉轉弓。」<lb/></seg>
<seg xml:id="CH2c1308_CHANT_001-29a.9">其文與此互異。<lb/></seg>
</p>
<p>
<seg xml:id="CH2c1308_CHANT_001-29a.10">石虎皇后女騎，<lb/></seg>
<seg xml:id="CH2c1308_CHANT_001-29a.11">腰中著金環參鏤帶。<lb/></seg>
</p>
<p>
<seg xml:id="CH2c1308_CHANT_001-30a.1"><pb xml:id="CH2c1308_CHANT_001-30a" ed="CHANT" n="001-30a"/><lb/></seg>
<seg xml:id="CH2c1308_CHANT_001-30a.2">石季龍宮婢數十，<lb/></seg>
<seg xml:id="CH2c1308_CHANT_001-30a.3">盡著皂褠，<lb/></seg>
<seg xml:id="CH2c1308_CHANT_001-30a.4">頭著神弁，<lb/></seg>
<seg xml:id="CH2c1308_CHANT_001-30a.5">如今禮先冠。<lb/></seg>
</p>
<p>
<seg xml:id="CH2c1308_CHANT_001-30a.6">石虎有指南車及司里車，<lb/></seg>
<seg xml:id="CH2c1308_CHANT_001-30a.7">又有舂車木人，<lb/></seg>
<seg xml:id="CH2c1308_CHANT_001-30a.8">及作行碓于車上，<lb/></seg>
<seg xml:id="CH2c1308_CHANT_001-30a.9">車動則木人踏碓舂，<lb/></seg>
<seg xml:id="CH2c1308_CHANT_001-30a.10">行十里成米一斛。<lb/></seg>
<seg xml:id="CH2c1308_CHANT_001-30a.11">又有磨車，<lb/></seg>
<seg xml:id="CH2c1308_CHANT_001-30a.12">置石磨于車上，<lb/></seg>
<seg xml:id="CH2c1308_CHANT_001-30a.13">行十里輒磨麥一斛。<lb/></seg>
<seg xml:id="CH2c1308_CHANT_001-30a.14">凡此車皆以朱彩為飾。<lb/></seg>
<seg xml:id="CH2c1308_CHANT_001-30a.15">惟用將軍一人，<lb/></seg>
<seg xml:id="CH2c1308_CHANT_001-30a.16">車行則眾並發，<lb/></seg>
<seg xml:id="CH2c1308_CHANT_001-30a.17">車止則止。<lb/></seg>
<seg xml:id="CH2c1308_CHANT_001-30a.18">中御史解飛、尚方人魏猛變所造。<lb/></seg>
<seg xml:id="CH2c1308_CHANT_001-30a.19">《說郛》引此條云：<lb/></seg>
<seg xml:id="CH2c1308_CHANT_001-30a.20">「解飛者，<lb/></seg>
<seg xml:id="CH2c1308_CHANT_001-30a.21">石虎時工人，<lb/></seg>
<seg xml:id="CH2c1308_CHANT_001-30a.22">作旃檀車。<lb/></seg>
<seg xml:id="CH2c1308_CHANT_001-30a.23">左轂上置碓，<lb/></seg>
<seg xml:id="CH2c1308_CHANT_001-30a.24">右轂上置磨，<lb/></seg>
<seg xml:id="CH2c1308_CHANT_001-30a.25">每行十里，<lb/></seg>
<seg xml:id="CH2c1308_CHANT_001-30a.26">磨麥一石，<lb/></seg>
<seg xml:id="CH2c1308_CHANT_001-30a.27">舂米一斛。」<lb/></seg>
<seg xml:id="CH2c1308_CHANT_001-30a.28">其文與此小異。<lb/></seg>
</p>
<p>
<seg xml:id="CH2c1308_CHANT_001-31a.1"><pb xml:id="CH2c1308_CHANT_001-31a" ed="CHANT" n="001-31a"/><lb/></seg>
<seg xml:id="CH2c1308_CHANT_001-31a.2">石虎性好佞佛，<lb/></seg>
<seg xml:id="CH2c1308_CHANT_001-31a.3">眾巧奢靡，<lb/></seg>
<seg xml:id="CH2c1308_CHANT_001-31a.4">不可紀也。<lb/></seg>
<seg xml:id="CH2c1308_CHANT_001-31a.5">嘗作檀車，<lb/></seg>
<seg xml:id="CH2c1308_CHANT_001-31a.6">廣丈餘，<lb/></seg>
<seg xml:id="CH2c1308_CHANT_001-31a.7">長二丈，<lb/></seg>
<seg xml:id="CH2c1308_CHANT_001-31a.8">四輪作金佛像。<lb/></seg>
<seg xml:id="CH2c1308_CHANT_001-31a.9">坐于車上，<lb/></seg>
<seg xml:id="CH2c1308_CHANT_001-31a.10">九龍吐水灌之。<lb/></seg>
<seg xml:id="CH2c1308_CHANT_001-31a.11">又作木道人，<lb/></seg>
<seg xml:id="CH2c1308_CHANT_001-31a.12">恒以手摩佛心腹之間，<lb/></seg>
<seg xml:id="CH2c1308_CHANT_001-31a.13">又十餘木道人，<lb/></seg>
<seg xml:id="CH2c1308_CHANT_001-31a.14">長二尺餘，<lb/></seg>
<seg xml:id="CH2c1308_CHANT_001-31a.15">皆披袈裟繞佛行，<lb/></seg>
<seg xml:id="CH2c1308_CHANT_001-31a.16">當佛前輒揖禮佛。<lb/></seg>
<seg xml:id="CH2c1308_CHANT_001-31a.17">又以手撮香投爐中，<lb/></seg>
<seg xml:id="CH2c1308_CHANT_001-31a.18">與人無異。<lb/></seg>
<seg xml:id="CH2c1308_CHANT_001-31a.19">車行則木人行，<lb/></seg>
<seg xml:id="CH2c1308_CHANT_001-31a.20">龍吐水，<lb/></seg>
<seg xml:id="CH2c1308_CHANT_001-31a.21">車止則止，<lb/></seg>
<seg xml:id="CH2c1308_CHANT_001-31a.22">亦解飛所造也。<lb/></seg>
</p>
<p>
<seg xml:id="CH2c1308_CHANT_001-32a.1"><pb xml:id="CH2c1308_CHANT_001-32a" ed="CHANT" n="001-32a"/><lb/></seg>
<seg xml:id="CH2c1308_CHANT_001-32a.2">石虎少好遊獵，<lb/></seg>
<seg xml:id="CH2c1308_CHANT_001-32a.3">後體壯大，<lb/></seg>
<seg xml:id="CH2c1308_CHANT_001-32a.4">不復乘馬，<lb/></seg>
<seg xml:id="CH2c1308_CHANT_001-32a.5">作獵輦，<lb/></seg>
<seg xml:id="CH2c1308_CHANT_001-32a.6">二十人擔之，<lb/></seg>
<seg xml:id="CH2c1308_CHANT_001-32a.7">如今之步輦，<lb/></seg>
<seg xml:id="CH2c1308_CHANT_001-32a.8">上安徘徊曲蓋，<lb/></seg>
<seg xml:id="CH2c1308_CHANT_001-32a.9">當坐處安轉關床，<lb/></seg>
<seg xml:id="CH2c1308_CHANT_001-32a.10">若射鳥獸，<lb/></seg>
<seg xml:id="CH2c1308_CHANT_001-32a.11">直有所向，<lb/></seg>
<seg xml:id="CH2c1308_CHANT_001-32a.12">關隨身而轉。<lb/></seg>
<seg xml:id="CH2c1308_CHANT_001-32a.13">虎善射，<lb/></seg>
<seg xml:id="CH2c1308_CHANT_001-32a.14">矢不虛發。<lb/></seg>
<seg xml:id="CH2c1308_CHANT_001-32a.15">此條與下三條，<lb/></seg>
<seg xml:id="CH2c1308_CHANT_001-32a.16">俱見《太平御覽》。<lb/></seg>
</p>
<p>
<seg xml:id="CH2c1308_CHANT_001-33a.1"><pb xml:id="CH2c1308_CHANT_001-33a" ed="CHANT" n="001-33a"/><lb/></seg>
<seg xml:id="CH2c1308_CHANT_001-33a.2">織錦置在中尚方，<lb/></seg>
<seg xml:id="CH2c1308_CHANT_001-33a.3">錦有大登高、小登高、大明光、小明光、大博山、小博山、大茱萸、小茱萸、大交龍、小交龍、蒲桃文錦、斑文錦、鳳凰朱雀錦、韜文錦、桃核文錦。<lb/></seg>
<seg xml:id="CH2c1308_CHANT_001-33a.4">或青綈、或白綈、或黃綈、或綠綈、或紫綈、或蜀綈，<lb/></seg>
<seg xml:id="CH2c1308_CHANT_001-33a.5">工巧百數，<lb/></seg>
<seg xml:id="CH2c1308_CHANT_001-33a.6">不可盡名也。<lb/></seg>
</p>
<p>
<seg xml:id="CH2c1308_CHANT_001-33a.7">石虎中尚方御府中巧工作錦，<lb/></seg>
<seg xml:id="CH2c1308_CHANT_001-33a.8">織成署皆數百人。<lb/></seg>
</p>
<p>
<seg xml:id="CH2c1308_CHANT_001-34a.1"><pb xml:id="CH2c1308_CHANT_001-34a" ed="CHANT" n="001-34a"/><lb/></seg>
<seg xml:id="CH2c1308_CHANT_001-34a.2">石虎御府罽，<lb/></seg>
<seg xml:id="CH2c1308_CHANT_001-34a.3">有雞頭文罽、鹿子罽、花罽。<lb/></seg>
</p>
<p>
<seg xml:id="CH2c1308_CHANT_001-34a.4">石虎種雙長生樹，<lb/></seg>
<seg xml:id="CH2c1308_CHANT_001-34a.5">根生于屋下，<lb/></seg>
<seg xml:id="CH2c1308_CHANT_001-34a.6">枝葉交于棟上，<lb/></seg>
<seg xml:id="CH2c1308_CHANT_001-34a.7">是先種樹後立屋，<lb/></seg>
<seg xml:id="CH2c1308_CHANT_001-34a.8">安玉盤容十斛，<lb/></seg>
<seg xml:id="CH2c1308_CHANT_001-34a.9">于二樹之間。<lb/></seg>
<seg xml:id="CH2c1308_CHANT_001-34a.10">此條見《太平寰宇記》。<lb/></seg>
</p>
<p>
<seg xml:id="CH2c1308_CHANT_001-35a.1"><pb xml:id="CH2c1308_CHANT_001-35a" ed="CHANT" n="001-35a"/><lb/></seg>
<seg xml:id="CH2c1308_CHANT_001-35a.2">華林園有春李，<lb/></seg>
<seg xml:id="CH2c1308_CHANT_001-35a.3">冬華春熟。<lb/></seg>
</p>
<p>
<seg xml:id="CH2c1308_CHANT_001-35a.4">石虎園中有西王母棗，<lb/></seg>
<seg xml:id="CH2c1308_CHANT_001-35a.5">冬夏有葉，<lb/></seg>
<seg xml:id="CH2c1308_CHANT_001-35a.6">九月生花，<lb/></seg>
<seg xml:id="CH2c1308_CHANT_001-35a.7">十二月乃熟，<lb/></seg>
<seg xml:id="CH2c1308_CHANT_001-35a.8">三子一尺。<lb/></seg>
<seg xml:id="CH2c1308_CHANT_001-35a.9">又有羊角棗，<lb/></seg>
<seg xml:id="CH2c1308_CHANT_001-35a.10">亦三子一尺。<lb/></seg>
</p>
<p>
<seg xml:id="CH2c1308_CHANT_001-36a.1"><pb xml:id="CH2c1308_CHANT_001-36a" ed="CHANT" n="001-36a"/><lb/></seg>
<seg xml:id="CH2c1308_CHANT_001-36a.2">石虎苑中有勾鼻桃，<lb/></seg>
<seg xml:id="CH2c1308_CHANT_001-36a.3">重二斤。<lb/></seg>
</p>
<p>
<seg xml:id="CH2c1308_CHANT_001-36a.4">石虎苑中有安石榴，<lb/></seg>
<seg xml:id="CH2c1308_CHANT_001-36a.5">子大如碗盞，<lb/></seg>
<seg xml:id="CH2c1308_CHANT_001-36a.6">其味不酸。<lb/></seg>
</p>
<p>
<seg xml:id="CH2c1308_CHANT_001-36a.7">石季龍大饗群臣于太武殿，<lb/></seg>
<seg xml:id="CH2c1308_CHANT_001-36a.8">佛圖澄曰：<lb/></seg>
<seg xml:id="CH2c1308_CHANT_001-36a.9">「殿乎殿乎，<lb/></seg>
<seg xml:id="CH2c1308_CHANT_001-36a.10">棘子成林，<lb/></seg>
<seg xml:id="CH2c1308_CHANT_001-36a.11">將壞人衣。」<lb/></seg>
<seg xml:id="CH2c1308_CHANT_001-36a.12">視殿右有棘生。<lb/></seg>
<seg xml:id="CH2c1308_CHANT_001-36a.13">此條見《說郛》。<lb/></seg>
</p>
<p>
<seg xml:id="CH2c1308_CHANT_001-37a.1"><pb xml:id="CH2c1308_CHANT_001-37a" ed="CHANT" n="001-37a"/><lb/></seg>
<seg xml:id="CH2c1308_CHANT_001-37a.2">孟津河東去鄴城五里，<lb/></seg>
<seg xml:id="CH2c1308_CHANT_001-37a.3">有濟北郡穀城縣，<lb/></seg>
<seg xml:id="CH2c1308_CHANT_001-37a.4">有穀城山，<lb/></seg>
<seg xml:id="CH2c1308_CHANT_001-37a.5">是黃石公所葬處。<lb/></seg>
<seg xml:id="CH2c1308_CHANT_001-37a.6">有人登此山，<lb/></seg>
<seg xml:id="CH2c1308_CHANT_001-37a.7">見崩土中有文石，<lb/></seg>
<seg xml:id="CH2c1308_CHANT_001-37a.8">石文鮮明。<lb/></seg>
<seg xml:id="CH2c1308_CHANT_001-37a.9">石虎使採取以治官殿，<lb/></seg>
<seg xml:id="CH2c1308_CHANT_001-37a.10">又免穀城令，<lb/></seg>
<seg xml:id="CH2c1308_CHANT_001-37a.11">不奏聞故也。<lb/></seg>
</p>
<p>
<seg xml:id="CH2c1308_CHANT_001-38a.1"><pb xml:id="CH2c1308_CHANT_001-38a" ed="CHANT" n="001-38a"/><lb/></seg>
<seg xml:id="CH2c1308_CHANT_001-38a.2">佛圖澄死後，<lb/></seg>
<seg xml:id="CH2c1308_CHANT_001-38a.3">有人于隴上見之，<lb/></seg>
<seg xml:id="CH2c1308_CHANT_001-38a.4">石虎令開視其墓，<lb/></seg>
<seg xml:id="CH2c1308_CHANT_001-38a.5">惟有一石。<lb/></seg>
<seg xml:id="CH2c1308_CHANT_001-38a.6">虎曰：<lb/></seg>
<seg xml:id="CH2c1308_CHANT_001-38a.7">「石者朕也。<lb/></seg>
<seg xml:id="CH2c1308_CHANT_001-38a.8">葬吾而去，<lb/></seg>
<seg xml:id="CH2c1308_CHANT_001-38a.9">吾其死矣！」<lb/></seg>
<seg xml:id="CH2c1308_CHANT_001-38a.10">果然。<lb/></seg>
<seg xml:id="CH2c1308_CHANT_001-38a.11">此條見《太平寰宇記》。<lb/></seg>
</p>
<p>
<seg xml:id="CH2c1308_CHANT_001-39a.1"><pb xml:id="CH2c1308_CHANT_001-39a" ed="CHANT" n="001-39a"/><lb/></seg>
<seg xml:id="CH2c1308_CHANT_001-39a.2">石虎太子宣與母弟蔡公韜迭秉政事，<lb/></seg>
<seg xml:id="CH2c1308_CHANT_001-39a.3">宣嫌終有代己之勢。<lb/></seg>
<seg xml:id="CH2c1308_CHANT_001-39a.4">八月社日，<lb/></seg>
<seg xml:id="CH2c1308_CHANT_001-39a.5">韜登東明觀遊，<lb/></seg>
<seg xml:id="CH2c1308_CHANT_001-39a.6">暮還酌宴，<lb/></seg>
<seg xml:id="CH2c1308_CHANT_001-39a.7">作女伎罷，<lb/></seg>
<seg xml:id="CH2c1308_CHANT_001-39a.8">宣遣力士鉅鹿楊材等十餘人，<lb/></seg>
<seg xml:id="CH2c1308_CHANT_001-39a.9">夜緣梯入韜第斫殺之。<lb/></seg>
<seg xml:id="CH2c1308_CHANT_001-39a.10">此條見《太平御覽》。<lb/></seg>
</p>
<p>
<seg xml:id="CH2c1308_CHANT_001-40a.1"><pb xml:id="CH2c1308_CHANT_001-40a" ed="CHANT" n="001-40a"/><lb/></seg>
<seg xml:id="CH2c1308_CHANT_001-40a.2">附錄：<lb/></seg>
</p>
<p>
<seg xml:id="CH2c1308_CHANT_001-40a.3">當魏文侯時，<lb/></seg>
<seg xml:id="CH2c1308_CHANT_001-40a.4">西門豹為鄴令，<lb/></seg>
<seg xml:id="CH2c1308_CHANT_001-40a.5">堰引漳水溉鄴，<lb/></seg>
<seg xml:id="CH2c1308_CHANT_001-40a.6">以富魏之河內。<lb/></seg>
<seg xml:id="CH2c1308_CHANT_001-40a.7">後史起為鄴令，<lb/></seg>
<seg xml:id="CH2c1308_CHANT_001-40a.8">引漳水十二渠，<lb/></seg>
<seg xml:id="CH2c1308_CHANT_001-40a.9">灌溉魏田數百頃，<lb/></seg>
<seg xml:id="CH2c1308_CHANT_001-40a.10">魏益豐實。<lb/></seg>
<seg xml:id="CH2c1308_CHANT_001-40a.11">後廢堰田荒，<lb/></seg>
<seg xml:id="CH2c1308_CHANT_001-40a.12">更修天井堰，<lb/></seg>
<seg xml:id="CH2c1308_CHANT_001-40a.13">引鄴城西面漳水十八里中細流，<lb/></seg>
<seg xml:id="CH2c1308_CHANT_001-40a.14">東注鄴城南，<lb/></seg>
<seg xml:id="CH2c1308_CHANT_001-40a.15">二十里中作二十堰。<lb/></seg>
</p>
<p>
<seg xml:id="CH2c1308_CHANT_001-41a.1"><pb xml:id="CH2c1308_CHANT_001-41a" ed="CHANT" n="001-41a"/><lb/></seg>
<seg xml:id="CH2c1308_CHANT_001-41a.2">魏武于銅爵臺西立二臺，<lb/></seg>
<seg xml:id="CH2c1308_CHANT_001-41a.3">魏都賦云：<lb/></seg>
<seg xml:id="CH2c1308_CHANT_001-41a.4">三臺列峙而崢嶸。<lb/></seg>
<seg xml:id="CH2c1308_CHANT_001-41a.5">此條見《太平寰宇記》。<lb/></seg>
</p>
<p>
<seg xml:id="CH2c1308_CHANT_001-41a.6">鄴中南城東西六里，<lb/></seg>
<seg xml:id="CH2c1308_CHANT_001-41a.7">南北八里六十步，<lb/></seg>
<seg xml:id="CH2c1308_CHANT_001-41a.8">高歡以北城窄隘，<lb/></seg>
<seg xml:id="CH2c1308_CHANT_001-41a.9">故令僕射高隆之更築此城，<lb/></seg>
<seg xml:id="CH2c1308_CHANT_001-41a.10">掘得神龜，<lb/></seg>
<seg xml:id="CH2c1308_CHANT_001-41a.11">大踰方丈，<lb/></seg>
<seg xml:id="CH2c1308_CHANT_001-41a.12">其堵堞之狀，<lb/></seg>
<seg xml:id="CH2c1308_CHANT_001-41a.13">咸以龜象焉。<lb/></seg>
<seg xml:id="CH2c1308_CHANT_001-41a.14">此條見《河朔訪古記》。<lb/></seg>
</p>
<p>
<seg xml:id="CH2c1308_CHANT_001-42a.1"><pb xml:id="CH2c1308_CHANT_001-42a" ed="CHANT" n="001-42a"/><lb/></seg>
<seg xml:id="CH2c1308_CHANT_001-42a.2">惠帝師敗蕩陰，<lb/></seg>
<seg xml:id="CH2c1308_CHANT_001-42a.3">千官皆走，<lb/></seg>
<seg xml:id="CH2c1308_CHANT_001-42a.4">獨嵇紹端冕帝側，<lb/></seg>
<seg xml:id="CH2c1308_CHANT_001-42a.5">以身捍主，<lb/></seg>
<seg xml:id="CH2c1308_CHANT_001-42a.6">遂至見害，<lb/></seg>
<seg xml:id="CH2c1308_CHANT_001-42a.7">血濺御衣。<lb/></seg>
<seg xml:id="CH2c1308_CHANT_001-42a.8">及事定，<lb/></seg>
<seg xml:id="CH2c1308_CHANT_001-42a.9">左右欲浣之，<lb/></seg>
<seg xml:id="CH2c1308_CHANT_001-42a.10">帝曰：<lb/></seg>
<seg xml:id="CH2c1308_CHANT_001-42a.11">「此嵇侍中血，<lb/></seg>
<seg xml:id="CH2c1308_CHANT_001-42a.12">勿去也。」<lb/></seg>
<seg xml:id="CH2c1308_CHANT_001-42a.13">詔葬縣南，<lb/></seg>
<seg xml:id="CH2c1308_CHANT_001-42a.14">因名此地為浣衣里。<lb/></seg>
<seg xml:id="CH2c1308_CHANT_001-42a.15">此條見《太平寰宇記》。<lb/></seg>
</p>
<p>
<seg xml:id="CH2c1308_CHANT_001-43a.1"><pb xml:id="CH2c1308_CHANT_001-43a" ed="CHANT" n="001-43a"/><lb/></seg>
<seg xml:id="CH2c1308_CHANT_001-43a.2">紫陌宮在臨漳縣城西北五里，<lb/></seg>
<seg xml:id="CH2c1308_CHANT_001-43a.3">石虎建于紫陌橋側。<lb/></seg>
<seg xml:id="CH2c1308_CHANT_001-43a.4">及齊時，<lb/></seg>
<seg xml:id="CH2c1308_CHANT_001-43a.5">因修為濟口，<lb/></seg>
<seg xml:id="CH2c1308_CHANT_001-43a.6">帝巡幸及往并州，<lb/></seg>
<seg xml:id="CH2c1308_CHANT_001-43a.7">百官祖餞，<lb/></seg>
<seg xml:id="CH2c1308_CHANT_001-43a.8">莫不至此而別。<lb/></seg>
<seg xml:id="CH2c1308_CHANT_001-43a.9">文宣嘗西巡，<lb/></seg>
<seg xml:id="CH2c1308_CHANT_001-43a.10">百官辭于紫陌，<lb/></seg>
<seg xml:id="CH2c1308_CHANT_001-43a.11">帝使矟騎圍之曰：<lb/></seg>
<seg xml:id="CH2c1308_CHANT_001-43a.12">「我舉鞭一時刺殺。」<lb/></seg>
<seg xml:id="CH2c1308_CHANT_001-43a.13">淹留半日，<lb/></seg>
<seg xml:id="CH2c1308_CHANT_001-43a.14">文宣醉不能起。<lb/></seg>
<seg xml:id="CH2c1308_CHANT_001-43a.15">黃門侍郎是連子陽進曰：<lb/></seg>
<seg xml:id="CH2c1308_CHANT_001-43a.16">「陛下如此，<lb/></seg>
<seg xml:id="CH2c1308_CHANT_001-43a.17">諸臣恐怖。」<lb/></seg>
<seg xml:id="CH2c1308_CHANT_001-43a.18">文宣曰：<lb/></seg>
<seg xml:id="CH2c1308_CHANT_001-43a.19">「大怖耶！<lb/></seg>
<seg xml:id="CH2c1308_CHANT_001-43a.20">若然，<lb/></seg>
<seg xml:id="CH2c1308_CHANT_001-43a.21">不須殺。」<lb/></seg>
<seg xml:id="CH2c1308_CHANT_001-43a.22">乃命解圍。<lb/></seg>
<seg xml:id="CH2c1308_CHANT_001-43a.23">將行，<lb/></seg>
<seg xml:id="CH2c1308_CHANT_001-43a.24">見魏孝靜帝及高隆之于道左，<lb/></seg>
<seg xml:id="CH2c1308_CHANT_001-43a.25">以酒酹之。<lb/></seg>
<seg xml:id="CH2c1308_CHANT_001-43a.26">至晉陽，<lb/></seg>
<seg xml:id="CH2c1308_CHANT_001-43a.27">又並見之，<lb/></seg>
<seg xml:id="CH2c1308_CHANT_001-43a.28">孝靜曰：<lb/></seg>
<seg xml:id="CH2c1308_CHANT_001-43a.29">「我不負君，<lb/></seg>
<seg xml:id="CH2c1308_CHANT_001-43a.30">何意發我冢？」<lb/></seg>
<seg xml:id="CH2c1308_CHANT_001-43a.31">隆之曰：<lb/></seg>
<seg xml:id="CH2c1308_CHANT_001-43a.32">「臣無罪，<lb/></seg>
<seg xml:id="CH2c1308_CHANT_001-43a.33">何意誅臣兒？」<lb/></seg>
<seg xml:id="CH2c1308_CHANT_001-43a.34">文宣乃使封魏帝陵及隆之冢也。<lb/></seg>
</p>
<p>
<seg xml:id="CH2c1308_CHANT_001-44a.1"><pb xml:id="CH2c1308_CHANT_001-44a" ed="CHANT" n="001-44a"/><lb/></seg>
<seg xml:id="CH2c1308_CHANT_001-44a.2">鄴俗，<lb/></seg>
<seg xml:id="CH2c1308_CHANT_001-44a.3">冬至一百五日為介子推斷火，<lb/></seg>
<seg xml:id="CH2c1308_CHANT_001-44a.4">冷食三日，<lb/></seg>
<seg xml:id="CH2c1308_CHANT_001-44a.5">作乾粥，<lb/></seg>
<seg xml:id="CH2c1308_CHANT_001-44a.6">是今之糗。<lb/></seg>
</p>
<p>
<seg xml:id="CH2c1308_CHANT_001-44a.7">并州俗以介子推五月五日燒死，<lb/></seg>
<seg xml:id="CH2c1308_CHANT_001-44a.8">世人為其忌，<lb/></seg>
<seg xml:id="CH2c1308_CHANT_001-44a.9">故不舉餉食，<lb/></seg>
<seg xml:id="CH2c1308_CHANT_001-44a.10">非也。<lb/></seg>
<seg xml:id="CH2c1308_CHANT_001-44a.11">北方五月五日自作飲食祀神，<lb/></seg>
<seg xml:id="CH2c1308_CHANT_001-44a.12">及作五色新盤相問遺，<lb/></seg>
<seg xml:id="CH2c1308_CHANT_001-44a.13">不為介子推也。<lb/></seg>
</p>
<p>
<seg xml:id="CH2c1308_CHANT_001-45a.1"><pb xml:id="CH2c1308_CHANT_001-45a" ed="CHANT" n="001-45a"/><lb/></seg>
<seg xml:id="CH2c1308_CHANT_001-45a.2">寒食三日作醴酪，<lb/></seg>
<seg xml:id="CH2c1308_CHANT_001-45a.3">又煮粳米及麥為酪，<lb/></seg>
<seg xml:id="CH2c1308_CHANT_001-45a.4">擣杏仁煮作粥。<lb/></seg>
<seg xml:id="CH2c1308_CHANT_001-45a.5">按《玉燭寶典》，<lb/></seg>
<seg xml:id="CH2c1308_CHANT_001-45a.6">今人悉為大麥粥，<lb/></seg>
<seg xml:id="CH2c1308_CHANT_001-45a.7">研杏仁為酪，<lb/></seg>
<seg xml:id="CH2c1308_CHANT_001-45a.8">別以餳沃之。<lb/></seg>
</p>
</div>
</body>
</text>
</TEI>
