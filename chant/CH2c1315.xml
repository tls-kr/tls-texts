<TEI xmlns="http://www.tei-c.org/ns/1.0" xml:id="CH2c1315">
<teiHeader>
<fileDesc>
<titleStmt>
<title>姚和都後秦記一卷</title>
</titleStmt>
<editionStmt><edition><idno type="kanripo">CH2c1315</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>姚和都後秦記</head>
<p>
<seg xml:id="CH2c1315_CHANT_001-1a.1"><pb xml:id="CH2c1315_CHANT_001-1a" ed="CHANT" n="001-1a"/><lb/></seg>
<seg xml:id="CH2c1315_CHANT_001-1a.2">姚襄垂臂過膝。<lb/></seg>
<seg xml:id="CH2c1315_CHANT_001-1a.3">《御覽》三百六十九。<lb/></seg>
</p>
<p>
<seg xml:id="CH2c1315_CHANT_001-1a.4">姚襄遣參軍辥瓚使桓溫。<lb/></seg>
<seg xml:id="CH2c1315_CHANT_001-1a.5">溫以胡戲瓚，<lb/></seg>
<seg xml:id="CH2c1315_CHANT_001-1a.6">瓚曰：<lb/></seg>
<seg xml:id="CH2c1315_CHANT_001-1a.7">「在北曰狐，<lb/></seg>
<seg xml:id="CH2c1315_CHANT_001-1a.8">在南曰狢，<lb/></seg>
<seg xml:id="CH2c1315_CHANT_001-1a.9">何所問也？」<lb/></seg>
<seg xml:id="CH2c1315_CHANT_001-1a.10">同上九百九。<lb/></seg>
</p>
<p>
<seg xml:id="CH2c1315_CHANT_001-2a.1"><pb xml:id="CH2c1315_CHANT_001-2a" ed="CHANT" n="001-2a"/><lb/></seg>
<seg xml:id="CH2c1315_CHANT_001-2a.2">魏武王姚襄，<lb/></seg>
<seg xml:id="CH2c1315_CHANT_001-2a.3">禮待楊亮。<lb/></seg>
<seg xml:id="CH2c1315_CHANT_001-2a.4">亮奔桓溫，<lb/></seg>
<seg xml:id="CH2c1315_CHANT_001-2a.5">溫問亮曰：<lb/></seg>
<seg xml:id="CH2c1315_CHANT_001-2a.6">「襄何如人？」<lb/></seg>
<seg xml:id="CH2c1315_CHANT_001-2a.7">答曰：<lb/></seg>
<seg xml:id="CH2c1315_CHANT_001-2a.8">「天下傑也，<lb/></seg>
<seg xml:id="CH2c1315_CHANT_001-2a.9">神明器度，<lb/></seg>
<seg xml:id="CH2c1315_CHANT_001-2a.10">故是孫策之儔，<lb/></seg>
<seg xml:id="CH2c1315_CHANT_001-2a.11">而雄武過之。」<lb/></seg>
<seg xml:id="CH2c1315_CHANT_001-2a.12">《御覽》四百四十六。<lb/></seg>
</p>
<p>
<seg xml:id="CH2c1315_CHANT_001-3a.1"><pb xml:id="CH2c1315_CHANT_001-3a" ed="CHANT" n="001-3a"/><lb/></seg>
<seg xml:id="CH2c1315_CHANT_001-3a.2">姚襄將與苻廣眉戰，<lb/></seg>
<seg xml:id="CH2c1315_CHANT_001-3a.3">謂將軍王欽盧曰：<lb/></seg>
<seg xml:id="CH2c1315_CHANT_001-3a.4">「吾數行，<lb/></seg>
<seg xml:id="CH2c1315_CHANT_001-3a.5">常有異光引吾前，<lb/></seg>
<seg xml:id="CH2c1315_CHANT_001-3a.6">狀如導𨈬。<lb/></seg>
<seg xml:id="CH2c1315_CHANT_001-3a.7">數日來忽復不見，<lb/></seg>
<seg xml:id="CH2c1315_CHANT_001-3a.8">意惡之，<lb/></seg>
<seg xml:id="CH2c1315_CHANT_001-3a.9">此何祥也？」<lb/></seg>
<seg xml:id="CH2c1315_CHANT_001-3a.10">欽盧不對。<lb/></seg>
<seg xml:id="CH2c1315_CHANT_001-3a.11">即與眉戰，<lb/></seg>
<seg xml:id="CH2c1315_CHANT_001-3a.12">死於陳。<lb/></seg>
<seg xml:id="CH2c1315_CHANT_001-3a.13">《占經》九十九。<lb/></seg>
</p>
<p>
<seg xml:id="CH2c1315_CHANT_001-4a.1"><pb xml:id="CH2c1315_CHANT_001-4a" ed="CHANT" n="001-4a"/><lb/></seg>
<seg xml:id="CH2c1315_CHANT_001-4a.2">姚萇以太元九年稱秦王，<lb/></seg>
<seg xml:id="CH2c1315_CHANT_001-4a.3">以狄伯奇為從事中郎。<lb/></seg>
<seg xml:id="CH2c1315_CHANT_001-4a.4">狄伯奇少曾遊獵，<lb/></seg>
<seg xml:id="CH2c1315_CHANT_001-4a.5">得豹，<lb/></seg>
<seg xml:id="CH2c1315_CHANT_001-4a.6">見其文采炳煥，<lb/></seg>
<seg xml:id="CH2c1315_CHANT_001-4a.7">遂自感歎，<lb/></seg>
<seg xml:id="CH2c1315_CHANT_001-4a.8">始學書藝。<lb/></seg>
<seg xml:id="CH2c1315_CHANT_001-4a.9">《御覽》八百九十二。<lb/></seg>
</p>
<p>
<seg xml:id="CH2c1315_CHANT_001-4a.10">姚萇大破苻登，<lb/></seg>
<seg xml:id="CH2c1315_CHANT_001-4a.11">置酒高會，<lb/></seg>
<seg xml:id="CH2c1315_CHANT_001-4a.12">諸將各曰：<lb/></seg>
<seg xml:id="CH2c1315_CHANT_001-4a.13">「若值魏武王，<lb/></seg>
<seg xml:id="CH2c1315_CHANT_001-4a.14">尋破此賊，<lb/></seg>
<seg xml:id="CH2c1315_CHANT_001-4a.15">陛下將牢大過。」<lb/></seg>
<seg xml:id="CH2c1315_CHANT_001-4a.16">上歎曰：<lb/></seg>
<seg xml:id="CH2c1315_CHANT_001-4a.17">「吾不如亡兄者四：<lb/></seg>
<seg xml:id="CH2c1315_CHANT_001-4a.18">身長八尺五寸，<lb/></seg>
<seg xml:id="CH2c1315_CHANT_001-4a.19">垂臂過膝，<lb/></seg>
<seg xml:id="CH2c1315_CHANT_001-4a.20">人望而畏之，<lb/></seg>
<seg xml:id="CH2c1315_CHANT_001-4a.21">一也；<lb/></seg>
<seg xml:id="CH2c1315_CHANT_001-4a.22">當十萬之眾，<lb/></seg>
<seg xml:id="CH2c1315_CHANT_001-4a.23">與天下爭衡，<lb/></seg>
<seg xml:id="CH2c1315_CHANT_001-4a.24">望麾直突，<lb/></seg>
<seg xml:id="CH2c1315_CHANT_001-4a.25">前無橫陣，<lb/></seg>
<seg xml:id="CH2c1315_CHANT_001-4a.26">二也；<lb/></seg>
<seg xml:id="CH2c1315_CHANT_001-4a.27">究覽古今，<lb/></seg>
<seg xml:id="CH2c1315_CHANT_001-4a.28">講論道藝，<lb/></seg>
<seg xml:id="CH2c1315_CHANT_001-4a.29">駕御群賢，<lb/></seg>
<seg xml:id="CH2c1315_CHANT_001-4a.30">收羅儁異，<lb/></seg>
<seg xml:id="CH2c1315_CHANT_001-4a.31">三也；<lb/></seg>
<seg xml:id="CH2c1315_CHANT_001-4a.32">總領大眾，<lb/></seg>
<seg xml:id="CH2c1315_CHANT_001-4a.33">經履嶮難，<lb/></seg>
<seg xml:id="CH2c1315_CHANT_001-4a.34">大小悅稱，<lb/></seg>
<seg xml:id="CH2c1315_CHANT_001-4a.35">人盡死力，<lb/></seg>
<seg xml:id="CH2c1315_CHANT_001-4a.36">四不如也。」<lb/></seg>
<seg xml:id="CH2c1315_CHANT_001-4a.37">《御覽》四百四十六。<lb/></seg>
</p>
<p>
<seg xml:id="CH2c1315_CHANT_001-5a.1"><pb xml:id="CH2c1315_CHANT_001-5a" ed="CHANT" n="001-5a"/><lb/></seg>
<seg xml:id="CH2c1315_CHANT_001-5a.2">姚興種葱，<lb/></seg>
<seg xml:id="CH2c1315_CHANT_001-5a.3">皆化為韭，<lb/></seg>
<seg xml:id="CH2c1315_CHANT_001-5a.4">其後兵戈日盛。<lb/></seg>
<seg xml:id="CH2c1315_CHANT_001-5a.5">《御覽》九百七十七。<lb/></seg>
<seg xml:id="CH2c1315_CHANT_001-5a.6">按：<lb/></seg>
<seg xml:id="CH2c1315_CHANT_001-5a.7">此引作《後秦書》。<lb/></seg>
</p>
<p>
<seg xml:id="CH2c1315_CHANT_001-5a.8">後帝泓，<lb/></seg>
<seg xml:id="CH2c1315_CHANT_001-5a.9">字元。<lb/></seg>
<seg xml:id="CH2c1315_CHANT_001-5a.10">時東宮生，<lb/></seg>
<seg xml:id="CH2c1315_CHANT_001-5a.11">邵宏言於父曰：<lb/></seg>
<seg xml:id="CH2c1315_CHANT_001-5a.12">「君之於臣，<lb/></seg>
<seg xml:id="CH2c1315_CHANT_001-5a.13">先生之與其門人，<lb/></seg>
<seg xml:id="CH2c1315_CHANT_001-5a.14">名之可也。<lb/></seg>
<seg xml:id="CH2c1315_CHANT_001-5a.15">至於同官之於僚黨，<lb/></seg>
<seg xml:id="CH2c1315_CHANT_001-5a.16">同姓之於昆弟，<lb/></seg>
<seg xml:id="CH2c1315_CHANT_001-5a.17">同門之於朋友，<lb/></seg>
<seg xml:id="CH2c1315_CHANT_001-5a.18">可以稱其字，<lb/></seg>
<seg xml:id="CH2c1315_CHANT_001-5a.19">而不可斥其名。<lb/></seg>
<seg xml:id="CH2c1315_CHANT_001-5a.20">故《公羊傳》曰：<lb/></seg>
<seg xml:id="CH2c1315_CHANT_001-5a.21">名不如字者，<lb/></seg>
<seg xml:id="CH2c1315_CHANT_001-5a.22">非謂其人之名，<lb/></seg>
<seg xml:id="CH2c1315_CHANT_001-5a.23">不如其字尊，<lb/></seg>
<seg xml:id="CH2c1315_CHANT_001-5a.24">乃謂為人所字，<lb/></seg>
<seg xml:id="CH2c1315_CHANT_001-5a.25">則近乎見尊；<lb/></seg>
<seg xml:id="CH2c1315_CHANT_001-5a.26">為人所名，<lb/></seg>
<seg xml:id="CH2c1315_CHANT_001-5a.27">則近乎見卑也。<lb/></seg>
<seg xml:id="CH2c1315_CHANT_001-5a.28">古之君子之名子也，<lb/></seg>
<seg xml:id="CH2c1315_CHANT_001-5a.29">必以信義，<lb/></seg>
<seg xml:id="CH2c1315_CHANT_001-5a.30">而擇其淑令，<lb/></seg>
<seg xml:id="CH2c1315_CHANT_001-5a.31">所以祥其名也。<lb/></seg>
<seg xml:id="CH2c1315_CHANT_001-5a.32">不以官職，<lb/></seg>
<seg xml:id="CH2c1315_CHANT_001-5a.33">所以殊其名也。<lb/></seg>
<seg xml:id="CH2c1315_CHANT_001-5a.34">不以畜幣，<lb/></seg>
<seg xml:id="CH2c1315_CHANT_001-5a.35">所以重其名也。<lb/></seg>
<seg xml:id="CH2c1315_CHANT_001-5a.36">不以隱疾，<lb/></seg>
<seg xml:id="CH2c1315_CHANT_001-5a.37">所以顯其名也。<lb/></seg>
<seg xml:id="CH2c1315_CHANT_001-5a.38">遍告內外，<lb/></seg>
<seg xml:id="CH2c1315_CHANT_001-5a.39">所以昭其名也。<lb/></seg>
<seg xml:id="CH2c1315_CHANT_001-5a.40">書而藏之，<lb/></seg>
<seg xml:id="CH2c1315_CHANT_001-5a.41">所以寶其名也。<lb/></seg>
<seg xml:id="CH2c1315_CHANT_001-5a.42">賤者避焉，<lb/></seg>
<seg xml:id="CH2c1315_CHANT_001-5a.43">所以貴其名也。<lb/></seg>
<seg xml:id="CH2c1315_CHANT_001-5a.44">冠而有字，<lb/></seg>
<seg xml:id="CH2c1315_CHANT_001-5a.45">所以尊其名也。<lb/></seg>
<seg xml:id="CH2c1315_CHANT_001-5a.46">名成乎禮，<lb/></seg>
<seg xml:id="CH2c1315_CHANT_001-5a.47">字依乎名。<lb/></seg>
<seg xml:id="CH2c1315_CHANT_001-5a.48">名，<lb/></seg>
<seg xml:id="CH2c1315_CHANT_001-5a.49">字之本；<lb/></seg>
<seg xml:id="CH2c1315_CHANT_001-5a.50">字，<lb/></seg>
<seg xml:id="CH2c1315_CHANT_001-5a.51">名之末也。<lb/></seg>
<seg xml:id="CH2c1315_CHANT_001-5a.52">為本，<lb/></seg>
<seg xml:id="CH2c1315_CHANT_001-5a.53">故尊；<lb/></seg>
<seg xml:id="CH2c1315_CHANT_001-5a.54">為末，<lb/></seg>
<seg xml:id="CH2c1315_CHANT_001-5a.55">故卑。<lb/></seg>
<seg xml:id="CH2c1315_CHANT_001-5a.56">尊，<lb/></seg>
<seg xml:id="CH2c1315_CHANT_001-5a.57">故其禮詳；<lb/></seg>
<seg xml:id="CH2c1315_CHANT_001-5a.58">卑，<lb/></seg>
<seg xml:id="CH2c1315_CHANT_001-5a.59">故其事略也。<lb/></seg>
<seg xml:id="CH2c1315_CHANT_001-5a.60">且婦人無名，<lb/></seg>
<seg xml:id="CH2c1315_CHANT_001-5a.61">故賤於丈夫；<lb/></seg>
<seg xml:id="CH2c1315_CHANT_001-5a.62">野人無名，<lb/></seg>
<seg xml:id="CH2c1315_CHANT_001-5a.63">故賤於學士。<lb/></seg>
<seg xml:id="CH2c1315_CHANT_001-5a.64">名者，<lb/></seg>
<seg xml:id="CH2c1315_CHANT_001-5a.65">己之所以事尊，<lb/></seg>
<seg xml:id="CH2c1315_CHANT_001-5a.66">尊者之所以命己。<lb/></seg>
<seg xml:id="CH2c1315_CHANT_001-5a.67">字，<lb/></seg>
<seg xml:id="CH2c1315_CHANT_001-5a.68">則己之所以接卑，<lb/></seg>
<seg xml:id="CH2c1315_CHANT_001-5a.69">卑者之所以稱己，<lb/></seg>
<seg xml:id="CH2c1315_CHANT_001-5a.70">未有用之於尊而為卑，<lb/></seg>
<seg xml:id="CH2c1315_CHANT_001-5a.71">用之於卑而為尊者也。<lb/></seg>
<seg xml:id="CH2c1315_CHANT_001-5a.72">《御覽》三百六十二。<lb/></seg>
</p>
<p>
<seg xml:id="CH2c1315_CHANT_001-6a.1"><pb xml:id="CH2c1315_CHANT_001-6a" ed="CHANT" n="001-6a"/><lb/></seg>
<seg xml:id="CH2c1315_CHANT_001-6a.2">姚泓永和元年，<lb/></seg>
<seg xml:id="CH2c1315_CHANT_001-6a.3">天水冀石鼓鳴，<lb/></seg>
<seg xml:id="CH2c1315_CHANT_001-6a.4">聞數百里，<lb/></seg>
<seg xml:id="CH2c1315_CHANT_001-6a.5">野雉皆雊。<lb/></seg>
<seg xml:id="CH2c1315_CHANT_001-6a.6">《事類賦注》十一、《御覽》五百八十二。<lb/></seg>
</p>
</div>
</body>
</text>
</TEI>
