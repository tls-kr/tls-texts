<TEI xmlns="http://www.tei-c.org/ns/1.0" xml:id="CH2c1317">
<teiHeader>
<fileDesc>
<titleStmt>
<title>劉昺燉煌實錄一卷</title>
</titleStmt>
<editionStmt><edition><idno type="kanripo">CH2c1317</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>劉昺燉煌實錄</head>
<p>
<seg xml:id="CH2c1317_CHANT_001-1a.1"><pb xml:id="CH2c1317_CHANT_001-1a" ed="CHANT" n="001-1a"/><lb/></seg>
<seg xml:id="CH2c1317_CHANT_001-1a.2">晉安帝隆安元年，<lb/></seg>
<seg xml:id="CH2c1317_CHANT_001-1a.3">涼州牧李暠微服出城，<lb/></seg>
<seg xml:id="CH2c1317_CHANT_001-1a.4">逢虎道邊。<lb/></seg>
<seg xml:id="CH2c1317_CHANT_001-1a.5">虎化為人，<lb/></seg>
<seg xml:id="CH2c1317_CHANT_001-1a.6">遙呼暠為西涼君。<lb/></seg>
<seg xml:id="CH2c1317_CHANT_001-1a.7">暠因彎弧待之，<lb/></seg>
<seg xml:id="CH2c1317_CHANT_001-1a.8">又遙呼暠曰：<lb/></seg>
<seg xml:id="CH2c1317_CHANT_001-1a.9">「有事告汝，<lb/></seg>
<seg xml:id="CH2c1317_CHANT_001-1a.10">無疑也。」<lb/></seg>
<seg xml:id="CH2c1317_CHANT_001-1a.11">暠知其異，<lb/></seg>
<seg xml:id="CH2c1317_CHANT_001-1a.12">投弓於地。<lb/></seg>
<seg xml:id="CH2c1317_CHANT_001-1a.13">人乃前曰：<lb/></seg>
<seg xml:id="CH2c1317_CHANT_001-1a.14">「燉煌空虛，<lb/></seg>
<seg xml:id="CH2c1317_CHANT_001-1a.15">不是福地。<lb/></seg>
<seg xml:id="CH2c1317_CHANT_001-1a.16">君之子孫，<lb/></seg>
<seg xml:id="CH2c1317_CHANT_001-1a.17">王於西涼，<lb/></seg>
<seg xml:id="CH2c1317_CHANT_001-1a.18">不如從酒泉。」<lb/></seg>
<seg xml:id="CH2c1317_CHANT_001-1a.19">言訖，<lb/></seg>
<seg xml:id="CH2c1317_CHANT_001-1a.20">乃失。<lb/></seg>
<seg xml:id="CH2c1317_CHANT_001-1a.21">暠乃移都酒泉。<lb/></seg>
<seg xml:id="CH2c1317_CHANT_001-1a.22">《御覽》百六十五。<lb/></seg>
</p>
<p>
<seg xml:id="CH2c1317_CHANT_001-2a.1"><pb xml:id="CH2c1317_CHANT_001-2a" ed="CHANT" n="001-2a"/><lb/></seg>
<seg xml:id="CH2c1317_CHANT_001-2a.2">宋質直破虜，<lb/></seg>
<seg xml:id="CH2c1317_CHANT_001-2a.3">有威名，<lb/></seg>
<seg xml:id="CH2c1317_CHANT_001-2a.4">兒啼，<lb/></seg>
<seg xml:id="CH2c1317_CHANT_001-2a.5">恐之，<lb/></seg>
<seg xml:id="CH2c1317_CHANT_001-2a.6">即止。<lb/></seg>
<seg xml:id="CH2c1317_CHANT_001-2a.7">虜相恚曰：<lb/></seg>
<seg xml:id="CH2c1317_CHANT_001-2a.8">「使汝行逢宋都督。」<lb/></seg>
<seg xml:id="CH2c1317_CHANT_001-2a.9">同上二百七十九。<lb/></seg>
</p>
<p>
<seg xml:id="CH2c1317_CHANT_001-2a.10">王棽卒，<lb/></seg>
<seg xml:id="CH2c1317_CHANT_001-2a.11">有盜開棽冢者，<lb/></seg>
<seg xml:id="CH2c1317_CHANT_001-2a.12">見棽與人樗蒲，<lb/></seg>
<seg xml:id="CH2c1317_CHANT_001-2a.13">以杯酒賜盜。<lb/></seg>
<seg xml:id="CH2c1317_CHANT_001-2a.14">盜者惶怖，<lb/></seg>
<seg xml:id="CH2c1317_CHANT_001-2a.15">既飲之，<lb/></seg>
<seg xml:id="CH2c1317_CHANT_001-2a.16">見有人牽銅馬出冢者。<lb/></seg>
<seg xml:id="CH2c1317_CHANT_001-2a.17">其夜，<lb/></seg>
<seg xml:id="CH2c1317_CHANT_001-2a.18">有神至城門，<lb/></seg>
<seg xml:id="CH2c1317_CHANT_001-2a.19">自言：<lb/></seg>
<seg xml:id="CH2c1317_CHANT_001-2a.20">「我是王孟曾使也。<lb/></seg>
<seg xml:id="CH2c1317_CHANT_001-2a.21">今有人發孟曾冢，<lb/></seg>
<seg xml:id="CH2c1317_CHANT_001-2a.22">以酒黑其脣。<lb/></seg>
<seg xml:id="CH2c1317_CHANT_001-2a.23">明日入城，<lb/></seg>
<seg xml:id="CH2c1317_CHANT_001-2a.24">有黑脣者是也。<lb/></seg>
<seg xml:id="CH2c1317_CHANT_001-2a.25">但至，<lb/></seg>
<seg xml:id="CH2c1317_CHANT_001-2a.26">可以驗而擒之。」<lb/></seg>
<seg xml:id="CH2c1317_CHANT_001-2a.27">須臾馬還，<lb/></seg>
<seg xml:id="CH2c1317_CHANT_001-2a.28">流汗。<lb/></seg>
<seg xml:id="CH2c1317_CHANT_001-2a.29">盜明詣城門，<lb/></seg>
<seg xml:id="CH2c1317_CHANT_001-2a.30">不覺脣黑，<lb/></seg>
<seg xml:id="CH2c1317_CHANT_001-2a.31">城門乃縛詰之，<lb/></seg>
<seg xml:id="CH2c1317_CHANT_001-2a.32">如神言。<lb/></seg>
<seg xml:id="CH2c1317_CHANT_001-2a.33">孟曾，<lb/></seg>
<seg xml:id="CH2c1317_CHANT_001-2a.34">棽之字。<lb/></seg>
<seg xml:id="CH2c1317_CHANT_001-2a.35">《御覽》三百六十八、《獨異志》上、《白帖》。<lb/></seg>
</p>
<p>
<seg xml:id="CH2c1317_CHANT_001-3a.1"><pb xml:id="CH2c1317_CHANT_001-3a" ed="CHANT" n="001-3a"/><lb/></seg>
<seg xml:id="CH2c1317_CHANT_001-3a.2">童巽字子舉，<lb/></seg>
<seg xml:id="CH2c1317_CHANT_001-3a.3">有才學。<lb/></seg>
<seg xml:id="CH2c1317_CHANT_001-3a.4">太守京兆諒舉巽上掾，<lb/></seg>
<seg xml:id="CH2c1317_CHANT_001-3a.5">歷主簿功曹。<lb/></seg>
<seg xml:id="CH2c1317_CHANT_001-3a.6">諒卒官，<lb/></seg>
<seg xml:id="CH2c1317_CHANT_001-3a.7">巽衰絰送喪，<lb/></seg>
<seg xml:id="CH2c1317_CHANT_001-3a.8">道遇寇虜。<lb/></seg>
<seg xml:id="CH2c1317_CHANT_001-3a.9">眾皆散走，<lb/></seg>
<seg xml:id="CH2c1317_CHANT_001-3a.10">巽身蔽柩，<lb/></seg>
<seg xml:id="CH2c1317_CHANT_001-3a.11">哭嘔血。<lb/></seg>
<seg xml:id="CH2c1317_CHANT_001-3a.12">賊欲破棺，<lb/></seg>
<seg xml:id="CH2c1317_CHANT_001-3a.13">巽叩頭救請，<lb/></seg>
<seg xml:id="CH2c1317_CHANT_001-3a.14">頭破流血。<lb/></seg>
<seg xml:id="CH2c1317_CHANT_001-3a.15">賊義而釋之，<lb/></seg>
<seg xml:id="CH2c1317_CHANT_001-3a.16">由是顯名。<lb/></seg>
<seg xml:id="CH2c1317_CHANT_001-3a.17">《御覽》四百二十一。<lb/></seg>
</p>
<p>
<seg xml:id="CH2c1317_CHANT_001-4a.1"><pb xml:id="CH2c1317_CHANT_001-4a" ed="CHANT" n="001-4a"/><lb/></seg>
<seg xml:id="CH2c1317_CHANT_001-4a.2">索苞有文武材，<lb/></seg>
<seg xml:id="CH2c1317_CHANT_001-4a.3">舉孝廉，<lb/></seg>
<seg xml:id="CH2c1317_CHANT_001-4a.4">除郎中，<lb/></seg>
<seg xml:id="CH2c1317_CHANT_001-4a.5">每征伐剋敵，<lb/></seg>
<seg xml:id="CH2c1317_CHANT_001-4a.6">勇冠三軍，<lb/></seg>
<seg xml:id="CH2c1317_CHANT_001-4a.7">時人比之關羽。<lb/></seg>
<seg xml:id="CH2c1317_CHANT_001-4a.8">宋澄於金城，<lb/></seg>
<seg xml:id="CH2c1317_CHANT_001-4a.9">為步羌三千人所圍，<lb/></seg>
<seg xml:id="CH2c1317_CHANT_001-4a.10">窮守孤塠，<lb/></seg>
<seg xml:id="CH2c1317_CHANT_001-4a.11">垂當破沒。<lb/></seg>
<seg xml:id="CH2c1317_CHANT_001-4a.12">苞以完騎五千，<lb/></seg>
<seg xml:id="CH2c1317_CHANT_001-4a.13">奮劍突陣徑入，<lb/></seg>
<seg xml:id="CH2c1317_CHANT_001-4a.14">與澄對坐塠頭，<lb/></seg>
<seg xml:id="CH2c1317_CHANT_001-4a.15">拊掌大笑。<lb/></seg>
<seg xml:id="CH2c1317_CHANT_001-4a.16">羌皆佩楯擢刀，<lb/></seg>
<seg xml:id="CH2c1317_CHANT_001-4a.17">四面直前。<lb/></seg>
<seg xml:id="CH2c1317_CHANT_001-4a.18">苞謂澄曰：<lb/></seg>
<seg xml:id="CH2c1317_CHANT_001-4a.19">「君但安心，<lb/></seg>
<seg xml:id="CH2c1317_CHANT_001-4a.20">觀我擊之。」<lb/></seg>
<seg xml:id="CH2c1317_CHANT_001-4a.21">乃除彄弓按矢，<lb/></seg>
<seg xml:id="CH2c1317_CHANT_001-4a.22">繞塠射之，<lb/></seg>
<seg xml:id="CH2c1317_CHANT_001-4a.23">莫不應弦而倒，<lb/></seg>
<seg xml:id="CH2c1317_CHANT_001-4a.24">皆陷楯通中，<lb/></seg>
<seg xml:id="CH2c1317_CHANT_001-4a.25">立殺三十餘人，<lb/></seg>
<seg xml:id="CH2c1317_CHANT_001-4a.26">創夷者百計。<lb/></seg>
<seg xml:id="CH2c1317_CHANT_001-4a.27">羌即散走，<lb/></seg>
<seg xml:id="CH2c1317_CHANT_001-4a.28">稱神。<lb/></seg>
<seg xml:id="CH2c1317_CHANT_001-4a.29">同上四百三十七。<lb/></seg>
</p>
<p>
<seg xml:id="CH2c1317_CHANT_001-5a.1"><pb xml:id="CH2c1317_CHANT_001-5a" ed="CHANT" n="001-5a"/><lb/></seg>
<seg xml:id="CH2c1317_CHANT_001-5a.2">氾固字孔完，<lb/></seg>
<seg xml:id="CH2c1317_CHANT_001-5a.3">大將軍掾純之孫也，<lb/></seg>
<seg xml:id="CH2c1317_CHANT_001-5a.4">推家財百萬與寡弟婦，<lb/></seg>
<seg xml:id="CH2c1317_CHANT_001-5a.5">二百萬與孤兄子。<lb/></seg>
<seg xml:id="CH2c1317_CHANT_001-5a.6">於是三府競辟，<lb/></seg>
<seg xml:id="CH2c1317_CHANT_001-5a.7">皆不就。<lb/></seg>
<seg xml:id="CH2c1317_CHANT_001-5a.8">《御覽》五百十二。<lb/></seg>
</p>
<p>
<seg xml:id="CH2c1317_CHANT_001-5a.9">索成宗伯夷。<lb/></seg>
<seg xml:id="CH2c1317_CHANT_001-5a.10">成，<lb/></seg>
<seg xml:id="CH2c1317_CHANT_001-5a.11">善鼓箏者，<lb/></seg>
<seg xml:id="CH2c1317_CHANT_001-5a.12">悲歌能使喜者墮淚；<lb/></seg>
<seg xml:id="CH2c1317_CHANT_001-5a.13">改調易謳，<lb/></seg>
<seg xml:id="CH2c1317_CHANT_001-5a.14">能使戚者起舞，<lb/></seg>
<seg xml:id="CH2c1317_CHANT_001-5a.15">時人號曰「雍門周」。<lb/></seg>
<seg xml:id="CH2c1317_CHANT_001-5a.16">同上五百七十六、《書鈔》百一十。<lb/></seg>
</p>
<p>
<seg xml:id="CH2c1317_CHANT_001-6a.1"><pb xml:id="CH2c1317_CHANT_001-6a" ed="CHANT" n="001-6a"/><lb/></seg>
<seg xml:id="CH2c1317_CHANT_001-6a.2">張存善鍼。<lb/></seg>
<seg xml:id="CH2c1317_CHANT_001-6a.3">存有奴，<lb/></seg>
<seg xml:id="CH2c1317_CHANT_001-6a.4">好逃亡，<lb/></seg>
<seg xml:id="CH2c1317_CHANT_001-6a.5">存宿行鍼縮奴腳，<lb/></seg>
<seg xml:id="CH2c1317_CHANT_001-6a.6">欲使，<lb/></seg>
<seg xml:id="CH2c1317_CHANT_001-6a.7">則鍼解之。<lb/></seg>
<seg xml:id="CH2c1317_CHANT_001-6a.8">同上八百三十。<lb/></seg>
</p>
<p>
<seg xml:id="CH2c1317_CHANT_001-6a.9">侯瑾字子瑜，<lb/></seg>
<seg xml:id="CH2c1317_CHANT_001-6a.10">解鳥語。<lb/></seg>
<seg xml:id="CH2c1317_CHANT_001-6a.11">常出門，<lb/></seg>
<seg xml:id="CH2c1317_CHANT_001-6a.12">見白雀與睪雀同行，<lb/></seg>
<seg xml:id="CH2c1317_CHANT_001-6a.13">慨然歎曰：<lb/></seg>
<seg xml:id="CH2c1317_CHANT_001-6a.14">「今天下大亂，<lb/></seg>
<seg xml:id="CH2c1317_CHANT_001-6a.15">君子小人相與雜。」<lb/></seg>
<seg xml:id="CH2c1317_CHANT_001-6a.16">同上九百二十二。<lb/></seg>
</p>
<p>
<seg xml:id="CH2c1317_CHANT_001-7a.1"><pb xml:id="CH2c1317_CHANT_001-7a" ed="CHANT" n="001-7a"/><lb/></seg>
<seg xml:id="CH2c1317_CHANT_001-7a.2">索充夢一虜，<lb/></seg>
<seg xml:id="CH2c1317_CHANT_001-7a.3">脫上衣來詣充。<lb/></seg>
<seg xml:id="CH2c1317_CHANT_001-7a.4">索紞占曰：<lb/></seg>
<seg xml:id="CH2c1317_CHANT_001-7a.5">「虜去上半，<lb/></seg>
<seg xml:id="CH2c1317_CHANT_001-7a.6">下男字也。<lb/></seg>
<seg xml:id="CH2c1317_CHANT_001-7a.7">夷虜陰類，<lb/></seg>
<seg xml:id="CH2c1317_CHANT_001-7a.8">君妻當生男也。」<lb/></seg>
<seg xml:id="CH2c1317_CHANT_001-7a.9">已後果驗。<lb/></seg>
<seg xml:id="CH2c1317_CHANT_001-7a.10">《廣記》二百七十六。<lb/></seg>
</p>
<p>
<seg xml:id="CH2c1317_CHANT_001-8a.1"><pb xml:id="CH2c1317_CHANT_001-8a" ed="CHANT" n="001-8a"/><lb/></seg>
<seg xml:id="CH2c1317_CHANT_001-8a.2">宋桶夢內中有一人，<lb/></seg>
<seg xml:id="CH2c1317_CHANT_001-8a.3">著赤衣，<lb/></seg>
<seg xml:id="CH2c1317_CHANT_001-8a.4">桶一手把兩杖，<lb/></seg>
<seg xml:id="CH2c1317_CHANT_001-8a.5">極打之。<lb/></seg>
<seg xml:id="CH2c1317_CHANT_001-8a.6">索紞占曰：<lb/></seg>
<seg xml:id="CH2c1317_CHANT_001-8a.7">「內中有人，<lb/></seg>
<seg xml:id="CH2c1317_CHANT_001-8a.8">是肉字也；<lb/></seg>
<seg xml:id="CH2c1317_CHANT_001-8a.9">兩杖，<lb/></seg>
<seg xml:id="CH2c1317_CHANT_001-8a.10">箸之象；<lb/></seg>
<seg xml:id="CH2c1317_CHANT_001-8a.11">極打，<lb/></seg>
<seg xml:id="CH2c1317_CHANT_001-8a.12">肉食也。」<lb/></seg>
<seg xml:id="CH2c1317_CHANT_001-8a.13">過三日，<lb/></seg>
<seg xml:id="CH2c1317_CHANT_001-8a.14">過三家，<lb/></seg>
<seg xml:id="CH2c1317_CHANT_001-8a.15">皆得肉食矣。<lb/></seg>
<seg xml:id="CH2c1317_CHANT_001-8a.16">同上。<lb/></seg>
</p>
<p>
<seg xml:id="CH2c1317_CHANT_001-9a.1"><pb xml:id="CH2c1317_CHANT_001-9a" ed="CHANT" n="001-9a"/><lb/></seg>
<seg xml:id="CH2c1317_CHANT_001-9a.2">涼文王張駿，<lb/></seg>
<seg xml:id="CH2c1317_CHANT_001-9a.3">夢一人鬢眉皓白，<lb/></seg>
<seg xml:id="CH2c1317_CHANT_001-9a.4">自稱子瑜，<lb/></seg>
<seg xml:id="CH2c1317_CHANT_001-9a.5">曰：<lb/></seg>
<seg xml:id="CH2c1317_CHANT_001-9a.6">「地上之事付汝，<lb/></seg>
<seg xml:id="CH2c1317_CHANT_001-9a.7">地下之事付我。」<lb/></seg>
<seg xml:id="CH2c1317_CHANT_001-9a.8">王寤，<lb/></seg>
<seg xml:id="CH2c1317_CHANT_001-9a.9">問之：<lb/></seg>
<seg xml:id="CH2c1317_CHANT_001-9a.10">「有侯子瑜先死，<lb/></seg>
<seg xml:id="CH2c1317_CHANT_001-9a.11">得其曾孫亮，<lb/></seg>
<seg xml:id="CH2c1317_CHANT_001-9a.12">為祁連令矣。」<lb/></seg>
<seg xml:id="CH2c1317_CHANT_001-9a.13">同上。<lb/></seg>
</p>
<p>
<seg xml:id="CH2c1317_CHANT_001-10a.1"><pb xml:id="CH2c1317_CHANT_001-10a" ed="CHANT" n="001-10a"/><lb/></seg>
<seg xml:id="CH2c1317_CHANT_001-10a.2">漢靈帝熹平元年，<lb/></seg>
<seg xml:id="CH2c1317_CHANT_001-10a.3">四月甲午，<lb/></seg>
<seg xml:id="CH2c1317_CHANT_001-10a.4">蛇長六尺，<lb/></seg>
<seg xml:id="CH2c1317_CHANT_001-10a.5">夜於御前，<lb/></seg>
<seg xml:id="CH2c1317_CHANT_001-10a.6">當軒而見。<lb/></seg>
<seg xml:id="CH2c1317_CHANT_001-10a.7">《續漢志》注十七。<lb/></seg>
</p>
</div>
</body>
</text>
</TEI>
