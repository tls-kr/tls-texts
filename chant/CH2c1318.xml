<TEI xmlns="http://www.tei-c.org/ns/1.0" xml:id="CH2c1318">
<teiHeader>
<fileDesc>
<titleStmt>
<title>武敏之三十國春秋一卷</title>
</titleStmt>
<editionStmt><edition><idno type="kanripo">CH2c1318</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>武敏之三十國春秋</head>
<p>
<seg xml:id="CH2c1318_CHANT_001-1a.1"><pb xml:id="CH2c1318_CHANT_001-1a" ed="CHANT" n="001-1a"/><lb/></seg>
<seg xml:id="CH2c1318_CHANT_001-1a.2">宋文帝元嘉十三年，<lb/></seg>
<seg xml:id="CH2c1318_CHANT_001-1a.3">殺檀道濟及其參軍高進之與辥彤。<lb/></seg>
<seg xml:id="CH2c1318_CHANT_001-1a.4">高進之，<lb/></seg>
<seg xml:id="CH2c1318_CHANT_001-1a.5">沛國人，<lb/></seg>
<seg xml:id="CH2c1318_CHANT_001-1a.6">父瓚，<lb/></seg>
<seg xml:id="CH2c1318_CHANT_001-1a.7">有拳勇。<lb/></seg>
<seg xml:id="CH2c1318_CHANT_001-1a.8">嘗送友人之喪，<lb/></seg>
<seg xml:id="CH2c1318_CHANT_001-1a.9">喪反，<lb/></seg>
<seg xml:id="CH2c1318_CHANT_001-1a.10">友妻為土宦所掠；<lb/></seg>
<seg xml:id="CH2c1318_CHANT_001-1a.11">瓚捄之，<lb/></seg>
<seg xml:id="CH2c1318_CHANT_001-1a.12">殺七人，<lb/></seg>
<seg xml:id="CH2c1318_CHANT_001-1a.13">而友妻亦刎頸死，<lb/></seg>
<seg xml:id="CH2c1318_CHANT_001-1a.14">遂亡命江湖。<lb/></seg>
<seg xml:id="CH2c1318_CHANT_001-1a.15">進之生十三年，<lb/></seg>
<seg xml:id="CH2c1318_CHANT_001-1a.16">母劉死。<lb/></seg>
<seg xml:id="CH2c1318_CHANT_001-1a.17">葬畢，<lb/></seg>
<seg xml:id="CH2c1318_CHANT_001-1a.18">走四方，<lb/></seg>
<seg xml:id="CH2c1318_CHANT_001-1a.19">求父不得，<lb/></seg>
<seg xml:id="CH2c1318_CHANT_001-1a.20">乃謁征北將軍劉牢之。<lb/></seg>
<seg xml:id="CH2c1318_CHANT_001-1a.21">牢之高會，<lb/></seg>
<seg xml:id="CH2c1318_CHANT_001-1a.22">進之入幕，<lb/></seg>
<seg xml:id="CH2c1318_CHANT_001-1a.23">推上客而踞其坐，<lb/></seg>
<seg xml:id="CH2c1318_CHANT_001-1a.24">大飲嚼，<lb/></seg>
<seg xml:id="CH2c1318_CHANT_001-1a.25">一坐大驚。<lb/></seg>
<seg xml:id="CH2c1318_CHANT_001-1a.26">牢之揖客問所長。<lb/></seg>
<seg xml:id="CH2c1318_CHANT_001-1a.27">進之曰：<lb/></seg>
<seg xml:id="CH2c1318_CHANT_001-1a.28">「善以計數中密事。」<lb/></seg>
<seg xml:id="CH2c1318_CHANT_001-1a.29">牢之問部下甲兵芻糧，<lb/></seg>
<seg xml:id="CH2c1318_CHANT_001-1a.30">進之布指算，<lb/></seg>
<seg xml:id="CH2c1318_CHANT_001-1a.31">不爽，<lb/></seg>
<seg xml:id="CH2c1318_CHANT_001-1a.32">乃辟行軍司馬，<lb/></seg>
<seg xml:id="CH2c1318_CHANT_001-1a.33">居五日。<lb/></seg>
<seg xml:id="CH2c1318_CHANT_001-1a.34">進之曰：<lb/></seg>
<seg xml:id="CH2c1318_CHANT_001-1a.35">「劉公猜而不忍，<lb/></seg>
<seg xml:id="CH2c1318_CHANT_001-1a.36">怨而好叛，<lb/></seg>
<seg xml:id="CH2c1318_CHANT_001-1a.37">不去，<lb/></seg>
<seg xml:id="CH2c1318_CHANT_001-1a.38">必及禍。」<lb/></seg>
<seg xml:id="CH2c1318_CHANT_001-1a.39">遂去之，<lb/></seg>
<seg xml:id="CH2c1318_CHANT_001-1a.40">與下沛辥彤為友。<lb/></seg>
<seg xml:id="CH2c1318_CHANT_001-1a.41">因辥交檀道濟，<lb/></seg>
<seg xml:id="CH2c1318_CHANT_001-1a.42">三人者志義相合，<lb/></seg>
<seg xml:id="CH2c1318_CHANT_001-1a.43">刑牲盟生死。<lb/></seg>
<seg xml:id="CH2c1318_CHANT_001-1a.44">從道濟征桓玄，<lb/></seg>
<seg xml:id="CH2c1318_CHANT_001-1a.45">得首將王雅，<lb/></seg>
<seg xml:id="CH2c1318_CHANT_001-1a.46">敗桓兵於奔牛塘；<lb/></seg>
<seg xml:id="CH2c1318_CHANT_001-1a.47">又殺路雍岐，<lb/></seg>
<seg xml:id="CH2c1318_CHANT_001-1a.48">得天子旌節與桓所乘舟。<lb/></seg>
<seg xml:id="CH2c1318_CHANT_001-1a.49">事平，<lb/></seg>
<seg xml:id="CH2c1318_CHANT_001-1a.50">以功讓道濟。<lb/></seg>
<seg xml:id="CH2c1318_CHANT_001-1a.51">及圍廣固，<lb/></seg>
<seg xml:id="CH2c1318_CHANT_001-1a.52">進之作攻具甚精巧。<lb/></seg>
<seg xml:id="CH2c1318_CHANT_001-1a.53">事平，<lb/></seg>
<seg xml:id="CH2c1318_CHANT_001-1a.54">授廣固相。<lb/></seg>
<seg xml:id="CH2c1318_CHANT_001-1a.55">徐羨之、傅亮等謀廢立，<lb/></seg>
<seg xml:id="CH2c1318_CHANT_001-1a.56">招道濟，<lb/></seg>
<seg xml:id="CH2c1318_CHANT_001-1a.57">道濟謀於進之，<lb/></seg>
<seg xml:id="CH2c1318_CHANT_001-1a.58">進之曰：<lb/></seg>
<seg xml:id="CH2c1318_CHANT_001-1a.59">「公欲為霍光乎？<lb/></seg>
<seg xml:id="CH2c1318_CHANT_001-1a.60">為曹操乎？<lb/></seg>
<seg xml:id="CH2c1318_CHANT_001-1a.61">為霍則廢，<lb/></seg>
<seg xml:id="CH2c1318_CHANT_001-1a.62">為曹則否。」<lb/></seg>
<seg xml:id="CH2c1318_CHANT_001-1a.63">道濟驚問，<lb/></seg>
<seg xml:id="CH2c1318_CHANT_001-1a.64">進之曰：<lb/></seg>
<seg xml:id="CH2c1318_CHANT_001-1a.65">「公欲輔宋，<lb/></seg>
<seg xml:id="CH2c1318_CHANT_001-1a.66">則少帝不廢，<lb/></seg>
<seg xml:id="CH2c1318_CHANT_001-1a.67">琅邪王不立。<lb/></seg>
<seg xml:id="CH2c1318_CHANT_001-1a.68">天下非宋有也，<lb/></seg>
<seg xml:id="CH2c1318_CHANT_001-1a.69">故必廢。<lb/></seg>
<seg xml:id="CH2c1318_CHANT_001-1a.70">如欲自取，<lb/></seg>
<seg xml:id="CH2c1318_CHANT_001-1a.71">則長亂階。<lb/></seg>
<seg xml:id="CH2c1318_CHANT_001-1a.72">逢愚君修德布惠，<lb/></seg>
<seg xml:id="CH2c1318_CHANT_001-1a.73">招羅腹心，<lb/></seg>
<seg xml:id="CH2c1318_CHANT_001-1a.74">天子非公而誰？<lb/></seg>
<seg xml:id="CH2c1318_CHANT_001-1a.75">故必不廢。」<lb/></seg>
<seg xml:id="CH2c1318_CHANT_001-1a.76">進之此時案膘閒刀，<lb/></seg>
<seg xml:id="CH2c1318_CHANT_001-1a.77">伺道濟有異言則殺之。<lb/></seg>
<seg xml:id="CH2c1318_CHANT_001-1a.78">道濟趨下階，<lb/></seg>
<seg xml:id="CH2c1318_CHANT_001-1a.79">叩頭曰：<lb/></seg>
<seg xml:id="CH2c1318_CHANT_001-1a.80">「武皇帝在上，<lb/></seg>
<seg xml:id="CH2c1318_CHANT_001-1a.81">臣道濟如有異心，<lb/></seg>
<seg xml:id="CH2c1318_CHANT_001-1a.82">速殛之。」<lb/></seg>
<seg xml:id="CH2c1318_CHANT_001-1a.83">乃與進之定議，<lb/></seg>
<seg xml:id="CH2c1318_CHANT_001-1a.84">不為戎首，<lb/></seg>
<seg xml:id="CH2c1318_CHANT_001-1a.85">亦不相阻也。<lb/></seg>
<seg xml:id="CH2c1318_CHANT_001-1a.86">及謝晦反，<lb/></seg>
<seg xml:id="CH2c1318_CHANT_001-1a.87">兵銳，<lb/></seg>
<seg xml:id="CH2c1318_CHANT_001-1a.88">道濟憂之。<lb/></seg>
<seg xml:id="CH2c1318_CHANT_001-1a.89">進之詐道濟書致晦，<lb/></seg>
<seg xml:id="CH2c1318_CHANT_001-1a.90">與之連。<lb/></seg>
<seg xml:id="CH2c1318_CHANT_001-1a.91">晦喜，<lb/></seg>
<seg xml:id="CH2c1318_CHANT_001-1a.92">不設備，<lb/></seg>
<seg xml:id="CH2c1318_CHANT_001-1a.93">悉精銳蔽江下。<lb/></seg>
<seg xml:id="CH2c1318_CHANT_001-1a.94">進之遂閒道入江陵，<lb/></seg>
<seg xml:id="CH2c1318_CHANT_001-1a.95">揚言曰：<lb/></seg>
<seg xml:id="CH2c1318_CHANT_001-1a.96">「檀江州率重兵敗謝晦於江中，<lb/></seg>
<seg xml:id="CH2c1318_CHANT_001-1a.97">斬其首以徇。」<lb/></seg>
<seg xml:id="CH2c1318_CHANT_001-1a.98">故晦黨聞之解體，<lb/></seg>
<seg xml:id="CH2c1318_CHANT_001-1a.99">部下閉門拒之。<lb/></seg>
<seg xml:id="CH2c1318_CHANT_001-1a.100">事平，<lb/></seg>
<seg xml:id="CH2c1318_CHANT_001-1a.101">為司空參軍。<lb/></seg>
<seg xml:id="CH2c1318_CHANT_001-1a.102">後到彥之伐魏，<lb/></seg>
<seg xml:id="CH2c1318_CHANT_001-1a.103">知其名，<lb/></seg>
<seg xml:id="CH2c1318_CHANT_001-1a.104">乞與同行。<lb/></seg>
<seg xml:id="CH2c1318_CHANT_001-1a.105">進之告僕曰：<lb/></seg>
<seg xml:id="CH2c1318_CHANT_001-1a.106">「到公必敗，<lb/></seg>
<seg xml:id="CH2c1318_CHANT_001-1a.107">吾言則惑軍，<lb/></seg>
<seg xml:id="CH2c1318_CHANT_001-1a.108">否則及難，<lb/></seg>
<seg xml:id="CH2c1318_CHANT_001-1a.109">遂請護糧。」<lb/></seg>
<seg xml:id="CH2c1318_CHANT_001-1a.110">乃免。<lb/></seg>
<seg xml:id="CH2c1318_CHANT_001-1a.111">道濟晚年懼禍，<lb/></seg>
<seg xml:id="CH2c1318_CHANT_001-1a.112">其夫人劉遣婢問進之，<lb/></seg>
<seg xml:id="CH2c1318_CHANT_001-1a.113">進之曰：<lb/></seg>
<seg xml:id="CH2c1318_CHANT_001-1a.114">「道家戒盈滿，<lb/></seg>
<seg xml:id="CH2c1318_CHANT_001-1a.115">禍或不免。<lb/></seg>
<seg xml:id="CH2c1318_CHANT_001-1a.116">然司空功名蓋世，<lb/></seg>
<seg xml:id="CH2c1318_CHANT_001-1a.117">如死得所，<lb/></seg>
<seg xml:id="CH2c1318_CHANT_001-1a.118">亦不相負。」<lb/></seg>
<seg xml:id="CH2c1318_CHANT_001-1a.119">夫人泣語道濟，<lb/></seg>
<seg xml:id="CH2c1318_CHANT_001-1a.120">道濟意狐疑，<lb/></seg>
<seg xml:id="CH2c1318_CHANT_001-1a.121">亡何。<lb/></seg>
<seg xml:id="CH2c1318_CHANT_001-1a.122">被收，<lb/></seg>
<seg xml:id="CH2c1318_CHANT_001-1a.123">道濟目光如炬，<lb/></seg>
<seg xml:id="CH2c1318_CHANT_001-1a.124">脫幘投地，<lb/></seg>
<seg xml:id="CH2c1318_CHANT_001-1a.125">曰：<lb/></seg>
<seg xml:id="CH2c1318_CHANT_001-1a.126">「壞汝萬里長城！」<lb/></seg>
<seg xml:id="CH2c1318_CHANT_001-1a.127">辥彤曰：<lb/></seg>
<seg xml:id="CH2c1318_CHANT_001-1a.128">「身經百戰，<lb/></seg>
<seg xml:id="CH2c1318_CHANT_001-1a.129">死非意外事。」<lb/></seg>
<seg xml:id="CH2c1318_CHANT_001-1a.130">進之掀髯笑曰：<lb/></seg>
<seg xml:id="CH2c1318_CHANT_001-1a.131">「累世農夫，<lb/></seg>
<seg xml:id="CH2c1318_CHANT_001-1a.132">父以義死友，<lb/></seg>
<seg xml:id="CH2c1318_CHANT_001-1a.133">子以忠死君，<lb/></seg>
<seg xml:id="CH2c1318_CHANT_001-1a.134">此大宋之光。」<lb/></seg>
<seg xml:id="CH2c1318_CHANT_001-1a.135">坐地就刑，<lb/></seg>
<seg xml:id="CH2c1318_CHANT_001-1a.136">神色不變。<lb/></seg>
<seg xml:id="CH2c1318_CHANT_001-1a.137">進之無眷屬，<lb/></seg>
<seg xml:id="CH2c1318_CHANT_001-1a.138">僕魯健從進之死，<lb/></seg>
<seg xml:id="CH2c1318_CHANT_001-1a.139">故无收其尸者。<lb/></seg>
<seg xml:id="CH2c1318_CHANT_001-1a.140">辥彤，<lb/></seg>
<seg xml:id="CH2c1318_CHANT_001-1a.141">下沛人，<lb/></seg>
<seg xml:id="CH2c1318_CHANT_001-1a.142">死後其子負骨歸葬。<lb/></seg>
<seg xml:id="CH2c1318_CHANT_001-1a.143">求進之骨不得，<lb/></seg>
<seg xml:id="CH2c1318_CHANT_001-1a.144">以其帶同父棺葬焉。<lb/></seg>
<seg xml:id="CH2c1318_CHANT_001-1a.145">見《高氏家譜》。<lb/></seg>
</p>
</div>
</body>
</text>
</TEI>
