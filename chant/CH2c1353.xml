<TEI xmlns="http://www.tei-c.org/ns/1.0" xml:id="CH2c1353">
<teiHeader>
<fileDesc>
<titleStmt>
<title>通疑一卷</title>
</titleStmt>
<editionStmt><edition><idno type="kanripo">CH2c1353</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《通疑》</head>
<p>
<seg xml:id="CH2c1353_CHANT_001-1a.1"><pb xml:id="CH2c1353_CHANT_001-1a" ed="CHANT" n="001-1a"/><lb/></seg>
<seg xml:id="CH2c1353_CHANT_001-1a.2">劉智《釋疑》曰：<lb/></seg>
<seg xml:id="CH2c1353_CHANT_001-1a.3">親母出則服繼母之黨，<lb/></seg>
<seg xml:id="CH2c1353_CHANT_001-1a.4">繼母既卒，<lb/></seg>
<seg xml:id="CH2c1353_CHANT_001-1a.5">則不服也。<lb/></seg>
<seg xml:id="CH2c1353_CHANT_001-1a.6">虞喜《通疑》曰：<lb/></seg>
<seg xml:id="CH2c1353_CHANT_001-1a.7">縱有十繼母，<lb/></seg>
<seg xml:id="CH2c1353_CHANT_001-1a.8">則當服次其母者之黨也。<lb/></seg>
<seg xml:id="CH2c1353_CHANT_001-1a.9">杜佑《通典》卷九十五。<lb/></seg>
</p>
<p>
<seg xml:id="CH2c1353_CHANT_001-1a.10">有問者曰：<lb/></seg>
<seg xml:id="CH2c1353_CHANT_001-1a.11">《雜記》云：<lb/></seg>
<seg xml:id="CH2c1353_CHANT_001-1a.12">女君死，<lb/></seg>
<seg xml:id="CH2c1353_CHANT_001-1a.13">則妾為女君之黨服，<lb/></seg>
<seg xml:id="CH2c1353_CHANT_001-1a.14">攝女君則不為先女君之黨服。<lb/></seg>
<seg xml:id="CH2c1353_CHANT_001-1a.15">此為妾子為徒從，<lb/></seg>
<seg xml:id="CH2c1353_CHANT_001-1a.16">妾身為屬從，<lb/></seg>
<seg xml:id="CH2c1353_CHANT_001-1a.17">於理通不？<lb/></seg>
<seg xml:id="CH2c1353_CHANT_001-1a.18">虞喜《通疑》曰：<lb/></seg>
<seg xml:id="CH2c1353_CHANT_001-1a.19">凡稱妾者，<lb/></seg>
<seg xml:id="CH2c1353_CHANT_001-1a.20">皆大夫之禮。<lb/></seg>
<seg xml:id="CH2c1353_CHANT_001-1a.21">非天子諸侯文也。<lb/></seg>
<seg xml:id="CH2c1353_CHANT_001-1a.22">按《雜記》云：<lb/></seg>
<seg xml:id="CH2c1353_CHANT_001-1a.23">女君死，<lb/></seg>
<seg xml:id="CH2c1353_CHANT_001-1a.24">則妾為女君之黨服，<lb/></seg>
<seg xml:id="CH2c1353_CHANT_001-1a.25">明屬從也。<lb/></seg>
<seg xml:id="CH2c1353_CHANT_001-1a.26">攝女君則不為先女君之黨服，<lb/></seg>
<seg xml:id="CH2c1353_CHANT_001-1a.27">此攝當為相代攝，<lb/></seg>
<seg xml:id="CH2c1353_CHANT_001-1a.28">是謂繼室，<lb/></seg>
<seg xml:id="CH2c1353_CHANT_001-1a.29">則妾之後女君也。<lb/></seg>
<seg xml:id="CH2c1353_CHANT_001-1a.30">有後女君則不復服先女君之黨者，<lb/></seg>
<seg xml:id="CH2c1353_CHANT_001-1a.31">以當服後女君之黨故也。<lb/></seg>
<seg xml:id="CH2c1353_CHANT_001-1a.32">同上。<lb/></seg>
</p>
<p>
<seg xml:id="CH2c1353_CHANT_001-2a.1"><pb xml:id="CH2c1353_CHANT_001-2a" ed="CHANT" n="001-2a"/><lb/></seg>
<seg xml:id="CH2c1353_CHANT_001-2a.2">劉智按：<lb/></seg>
<seg xml:id="CH2c1353_CHANT_001-2a.3">《禮‧小記》云：<lb/></seg>
<seg xml:id="CH2c1353_CHANT_001-2a.4">生不及祖父母、諸父、昆弟而父稅喪，<lb/></seg>
<seg xml:id="CH2c1353_CHANT_001-2a.5">子則不？<lb/></seg>
<seg xml:id="CH2c1353_CHANT_001-2a.6">智以為生不相及，<lb/></seg>
<seg xml:id="CH2c1353_CHANT_001-2a.7">二文相害，<lb/></seg>
<seg xml:id="CH2c1353_CHANT_001-2a.8">必有誤字。<lb/></seg>
<seg xml:id="CH2c1353_CHANT_001-2a.9">昆弟相連之語，<lb/></seg>
<seg xml:id="CH2c1353_CHANT_001-2a.10">易用為衍。<lb/></seg>
<seg xml:id="CH2c1353_CHANT_001-2a.11">至親並代，<lb/></seg>
<seg xml:id="CH2c1353_CHANT_001-2a.12">不得以不相見而無相服之恩也。<lb/></seg>
<seg xml:id="CH2c1353_CHANT_001-2a.13">若令生不相及者稅服，<lb/></seg>
<seg xml:id="CH2c1353_CHANT_001-2a.14">則父雖已除，<lb/></seg>
<seg xml:id="CH2c1353_CHANT_001-2a.15">後生者不得追服也。<lb/></seg>
<seg xml:id="CH2c1353_CHANT_001-2a.16">凡不服者不服，<lb/></seg>
<seg xml:id="CH2c1353_CHANT_001-2a.17">則父雖稅，<lb/></seg>
<seg xml:id="CH2c1353_CHANT_001-2a.18">其子孫無緣服也。<lb/></seg>
<seg xml:id="CH2c1353_CHANT_001-2a.19">以此推之，<lb/></seg>
<seg xml:id="CH2c1353_CHANT_001-2a.20">弟衍字可知也。<lb/></seg>
<seg xml:id="CH2c1353_CHANT_001-2a.21">虞喜《通疑》曰：<lb/></seg>
<seg xml:id="CH2c1353_CHANT_001-2a.22">據文云父稅子不，<lb/></seg>
<seg xml:id="CH2c1353_CHANT_001-2a.23">當其時則服之可知也。<lb/></seg>
<seg xml:id="CH2c1353_CHANT_001-2a.24">當時雖服，<lb/></seg>
<seg xml:id="CH2c1353_CHANT_001-2a.25">猶生不相見，<lb/></seg>
<seg xml:id="CH2c1353_CHANT_001-2a.26">則恩義疏，<lb/></seg>
<seg xml:id="CH2c1353_CHANT_001-2a.27">不責非時之恩於人，<lb/></seg>
<seg xml:id="CH2c1353_CHANT_001-2a.28">以情恕之也。<lb/></seg>
<seg xml:id="CH2c1353_CHANT_001-2a.29">若父以他故居異邦生己，<lb/></seg>
<seg xml:id="CH2c1353_CHANT_001-2a.30">復更居一邦生弟，<lb/></seg>
<seg xml:id="CH2c1353_CHANT_001-2a.31">然則例不稅服，<lb/></seg>
<seg xml:id="CH2c1353_CHANT_001-2a.32">以生不相見故也。<lb/></seg>
<seg xml:id="CH2c1353_CHANT_001-2a.33">文上言不及而下有弟字者，<lb/></seg>
<seg xml:id="CH2c1353_CHANT_001-2a.34">明生不及相見，<lb/></seg>
<seg xml:id="CH2c1353_CHANT_001-2a.35">理中可有弟矣。<lb/></seg>
<seg xml:id="CH2c1353_CHANT_001-2a.36">己死而兄亦不稅，<lb/></seg>
<seg xml:id="CH2c1353_CHANT_001-2a.37">此義兩施，<lb/></seg>
<seg xml:id="CH2c1353_CHANT_001-2a.38">非衍也。<lb/></seg>
<seg xml:id="CH2c1353_CHANT_001-2a.39">《通典》卷九十八。<lb/></seg>
</p>
<p>
<seg xml:id="CH2c1353_CHANT_001-3a.1"><pb xml:id="CH2c1353_CHANT_001-3a" ed="CHANT" n="001-3a"/><lb/></seg>
<seg xml:id="CH2c1353_CHANT_001-3a.2">劉智《釋疑》問云：<lb/></seg>
<seg xml:id="CH2c1353_CHANT_001-3a.3">按《喪服小記》：<lb/></seg>
<seg xml:id="CH2c1353_CHANT_001-3a.4">慈母之父母無服。<lb/></seg>
<seg xml:id="CH2c1353_CHANT_001-3a.5">孫宜無服慈祖母矣。<lb/></seg>
<seg xml:id="CH2c1353_CHANT_001-3a.6">又曰：<lb/></seg>
<seg xml:id="CH2c1353_CHANT_001-3a.7">慈母與妾母不代祭。<lb/></seg>
<seg xml:id="CH2c1353_CHANT_001-3a.8">孫不祭慈祖母，<lb/></seg>
<seg xml:id="CH2c1353_CHANT_001-3a.9">何服之有？<lb/></seg>
<seg xml:id="CH2c1353_CHANT_001-3a.10">智曰：<lb/></seg>
<seg xml:id="CH2c1353_CHANT_001-3a.11">《禮》為親母黨服，<lb/></seg>
<seg xml:id="CH2c1353_CHANT_001-3a.12">為繼母之黨不服。<lb/></seg>
<seg xml:id="CH2c1353_CHANT_001-3a.13">不妨孫服繼祖母也。<lb/></seg>
<seg xml:id="CH2c1353_CHANT_001-3a.14">《禮》孫為祖後如子。<lb/></seg>
<seg xml:id="CH2c1353_CHANT_001-3a.15">所言妾母不代祭者，<lb/></seg>
<seg xml:id="CH2c1353_CHANT_001-3a.16">據奉之者，<lb/></seg>
<seg xml:id="CH2c1353_CHANT_001-3a.17">身終則止耳。<lb/></seg>
<seg xml:id="CH2c1353_CHANT_001-3a.18">豈有妾子先亡，<lb/></seg>
<seg xml:id="CH2c1353_CHANT_001-3a.19">孫持喪事而終喪便不祭也？<lb/></seg>
<seg xml:id="CH2c1353_CHANT_001-3a.20">虞喜《通疑》云：<lb/></seg>
<seg xml:id="CH2c1353_CHANT_001-3a.21">慈母雖賤，<lb/></seg>
<seg xml:id="CH2c1353_CHANT_001-3a.22">服之如母而明矣。<lb/></seg>
<seg xml:id="CH2c1353_CHANT_001-3a.23">若其父先亡，<lb/></seg>
<seg xml:id="CH2c1353_CHANT_001-3a.24">己養於祖，<lb/></seg>
<seg xml:id="CH2c1353_CHANT_001-3a.25">以祖母之服服之周可也，<lb/></seg>
<seg xml:id="CH2c1353_CHANT_001-3a.26">不得復傳重三年同於繼祖母也。<lb/></seg>
<seg xml:id="CH2c1353_CHANT_001-3a.27">同上。<lb/></seg>
</p>
<p>
<seg xml:id="CH2c1353_CHANT_001-4a.1"><pb xml:id="CH2c1353_CHANT_001-4a" ed="CHANT" n="001-4a"/><lb/></seg>
<seg xml:id="CH2c1353_CHANT_001-4a.2">劉智《釋疑》曰：<lb/></seg>
<seg xml:id="CH2c1353_CHANT_001-4a.3">遇亂離析，<lb/></seg>
<seg xml:id="CH2c1353_CHANT_001-4a.4">計父母之年已過百年，<lb/></seg>
<seg xml:id="CH2c1353_CHANT_001-4a.5">可終卒矣，<lb/></seg>
<seg xml:id="CH2c1353_CHANT_001-4a.6">而不得音問，<lb/></seg>
<seg xml:id="CH2c1353_CHANT_001-4a.7">計同邑里同年者，<lb/></seg>
<seg xml:id="CH2c1353_CHANT_001-4a.8">於其死日便制喪服，<lb/></seg>
<seg xml:id="CH2c1353_CHANT_001-4a.9">或以為終身，<lb/></seg>
<seg xml:id="CH2c1353_CHANT_001-4a.10">或不許者，<lb/></seg>
<seg xml:id="CH2c1353_CHANT_001-4a.11">如何？<lb/></seg>
<seg xml:id="CH2c1353_CHANT_001-4a.12">智答曰：<lb/></seg>
<seg xml:id="CH2c1353_CHANT_001-4a.13">父母生死未定，<lb/></seg>
<seg xml:id="CH2c1353_CHANT_001-4a.14">則凶服不宜在身，<lb/></seg>
<seg xml:id="CH2c1353_CHANT_001-4a.15">繼祀為重，<lb/></seg>
<seg xml:id="CH2c1353_CHANT_001-4a.16">然則言不宜制服，<lb/></seg>
<seg xml:id="CH2c1353_CHANT_001-4a.17">必繼代祀者，<lb/></seg>
<seg xml:id="CH2c1353_CHANT_001-4a.18">吾以為得之矣。<lb/></seg>
<seg xml:id="CH2c1353_CHANT_001-4a.19">凡服喪而無哀容，<lb/></seg>
<seg xml:id="CH2c1353_CHANT_001-4a.20">得以不孝議之。<lb/></seg>
<seg xml:id="CH2c1353_CHANT_001-4a.21">處厭降不得服其親，<lb/></seg>
<seg xml:id="CH2c1353_CHANT_001-4a.22">而哀情至者，<lb/></seg>
<seg xml:id="CH2c1353_CHANT_001-4a.23">吾得以孝篤稱之。<lb/></seg>
<seg xml:id="CH2c1353_CHANT_001-4a.24">虞喜《通疑》曰：<lb/></seg>
<seg xml:id="CH2c1353_CHANT_001-4a.25">或以當終身服喪，<lb/></seg>
<seg xml:id="CH2c1353_CHANT_001-4a.26">如是曾、閔所能僅行，<lb/></seg>
<seg xml:id="CH2c1353_CHANT_001-4a.27">非凡人之所逮也。<lb/></seg>
<seg xml:id="CH2c1353_CHANT_001-4a.28">謂宜三年求之，<lb/></seg>
<seg xml:id="CH2c1353_CHANT_001-4a.29">不得乃制服居廬，<lb/></seg>
<seg xml:id="CH2c1353_CHANT_001-4a.30">祥禫而除。<lb/></seg>
<seg xml:id="CH2c1353_CHANT_001-4a.31">同上。<lb/></seg>
</p>
</div>
</body>
</text>
</TEI>
