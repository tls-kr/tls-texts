<TEI xmlns="http://www.tei-c.org/ns/1.0" xml:id="CH2c1354">
<teiHeader>
<fileDesc>
<titleStmt>
<title>廣林一卷</title>
</titleStmt>
<editionStmt><edition><idno type="kanripo">CH2c1354</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《廣林》</head>
<p>
<seg xml:id="CH2c1354_CHANT_001-1a.1"><pb xml:id="CH2c1354_CHANT_001-1a" ed="CHANT" n="001-1a"/><lb/></seg>
<seg xml:id="CH2c1354_CHANT_001-1a.2">譙周《五經然否》曰：<lb/></seg>
<seg xml:id="CH2c1354_CHANT_001-1a.3">小記曰庶子不為長子斬，<lb/></seg>
<seg xml:id="CH2c1354_CHANT_001-1a.4">不繼祖與禰也。<lb/></seg>
<seg xml:id="CH2c1354_CHANT_001-1a.5">此但別庶子，<lb/></seg>
<seg xml:id="CH2c1354_CHANT_001-1a.6">而下言不繼祖，<lb/></seg>
<seg xml:id="CH2c1354_CHANT_001-1a.7">謂庶子身不繼禰，<lb/></seg>
<seg xml:id="CH2c1354_CHANT_001-1a.8">故其長子為不繼祖，<lb/></seg>
<seg xml:id="CH2c1354_CHANT_001-1a.9">合而言之也。<lb/></seg>
<seg xml:id="CH2c1354_CHANT_001-1a.10">難曰：<lb/></seg>
<seg xml:id="CH2c1354_CHANT_001-1a.11">禮文三發，<lb/></seg>
<seg xml:id="CH2c1354_CHANT_001-1a.12">二言繼祖，<lb/></seg>
<seg xml:id="CH2c1354_CHANT_001-1a.13">一言連禰。<lb/></seg>
<seg xml:id="CH2c1354_CHANT_001-1a.14">如但繼禰，<lb/></seg>
<seg xml:id="CH2c1354_CHANT_001-1a.15">則應三年，<lb/></seg>
<seg xml:id="CH2c1354_CHANT_001-1a.16">何緣須祖，<lb/></seg>
<seg xml:id="CH2c1354_CHANT_001-1a.17">煩而失要，<lb/></seg>
<seg xml:id="CH2c1354_CHANT_001-1a.18">合子於父，<lb/></seg>
<seg xml:id="CH2c1354_CHANT_001-1a.19">舍徑就迂，<lb/></seg>
<seg xml:id="CH2c1354_CHANT_001-1a.20">非事實也。<lb/></seg>
<seg xml:id="CH2c1354_CHANT_001-1a.21">然則繼祖者必繼禰，<lb/></seg>
<seg xml:id="CH2c1354_CHANT_001-1a.22">繼禰者必繼祖，<lb/></seg>
<seg xml:id="CH2c1354_CHANT_001-1a.23">今連禰於祖，<lb/></seg>
<seg xml:id="CH2c1354_CHANT_001-1a.24">以己繼之，<lb/></seg>
<seg xml:id="CH2c1354_CHANT_001-1a.25">是繼祖者得三年，<lb/></seg>
<seg xml:id="CH2c1354_CHANT_001-1a.26">繼禰者不得也。<lb/></seg>
<seg xml:id="CH2c1354_CHANT_001-1a.27">至於連禰於祖，<lb/></seg>
<seg xml:id="CH2c1354_CHANT_001-1a.28">以別高曾之祖，<lb/></seg>
<seg xml:id="CH2c1354_CHANT_001-1a.29">故因禰以繼祖別嫌也。<lb/></seg>
<seg xml:id="CH2c1354_CHANT_001-1a.30">《通典》卷八十。<lb/></seg>
</p>
<p>
<seg xml:id="CH2c1354_CHANT_001-2a.1"><pb xml:id="CH2c1354_CHANT_001-2a" ed="CHANT" n="001-2a"/><lb/></seg>
<seg xml:id="CH2c1354_CHANT_001-2a.2">七廟不始於周，<lb/></seg>
<seg xml:id="CH2c1354_CHANT_001-2a.3">伊尹已言七代之廟矣。<lb/></seg>
<seg xml:id="CH2c1354_CHANT_001-2a.4">成王六年制禮，<lb/></seg>
<seg xml:id="CH2c1354_CHANT_001-2a.5">七廟亦已有見數。<lb/></seg>
<seg xml:id="CH2c1354_CHANT_001-2a.6">文王為祖，<lb/></seg>
<seg xml:id="CH2c1354_CHANT_001-2a.7">武王為禰，<lb/></seg>
<seg xml:id="CH2c1354_CHANT_001-2a.8">祖非遠廟也。<lb/></seg>
<seg xml:id="CH2c1354_CHANT_001-2a.9">《周官》宗廟而職曰宗祧，<lb/></seg>
<seg xml:id="CH2c1354_CHANT_001-2a.10">周公不稱祖禰為遠祧也。<lb/></seg>
<seg xml:id="CH2c1354_CHANT_001-2a.11">當須逆數成，<lb/></seg>
<seg xml:id="CH2c1354_CHANT_001-2a.12">然後廟得別出，<lb/></seg>
<seg xml:id="CH2c1354_CHANT_001-2a.13">不可於成王之代以文武逆云。<lb/></seg>
<seg xml:id="CH2c1354_CHANT_001-2a.14">為遷主所藏矣。<lb/></seg>
<seg xml:id="CH2c1354_CHANT_001-2a.15">《通典》卷四十七。<lb/></seg>
</p>
<p>
<seg xml:id="CH2c1354_CHANT_001-3a.1"><pb xml:id="CH2c1354_CHANT_001-3a" ed="CHANT" n="001-3a"/><lb/></seg>
<seg xml:id="CH2c1354_CHANT_001-3a.2">永和二年，<lb/></seg>
<seg xml:id="CH2c1354_CHANT_001-3a.3">有司奏征西、章郡、潁川、京兆四府君毀主藏處。<lb/></seg>
<seg xml:id="CH2c1354_CHANT_001-3a.4">虞喜曰：<lb/></seg>
<seg xml:id="CH2c1354_CHANT_001-3a.5">漢代韋元成等以毀主瘞於園，<lb/></seg>
<seg xml:id="CH2c1354_CHANT_001-3a.6">魏朝議者云應埋兩階間。<lb/></seg>
<seg xml:id="CH2c1354_CHANT_001-3a.7">且神主本在太廟，<lb/></seg>
<seg xml:id="CH2c1354_CHANT_001-3a.8">若今別室而祭，<lb/></seg>
<seg xml:id="CH2c1354_CHANT_001-3a.9">則不如永藏。<lb/></seg>
<seg xml:id="CH2c1354_CHANT_001-3a.10">又四君無追號之禮，<lb/></seg>
<seg xml:id="CH2c1354_CHANT_001-3a.11">益明應毀而祭。<lb/></seg>
<seg xml:id="CH2c1354_CHANT_001-3a.12">《通典》卷四十八。<lb/></seg>
<seg xml:id="CH2c1354_CHANT_001-3a.13">請瘞於廟兩階之間。<lb/></seg>
<seg xml:id="CH2c1354_CHANT_001-3a.14">《左氏》說古者先王日祭於祖考，<lb/></seg>
<seg xml:id="CH2c1354_CHANT_001-3a.15">月祀於高曾，<lb/></seg>
<seg xml:id="CH2c1354_CHANT_001-3a.16">時享及二祧，<lb/></seg>
<seg xml:id="CH2c1354_CHANT_001-3a.17">歲祫及壇墠，<lb/></seg>
<seg xml:id="CH2c1354_CHANT_001-3a.18">終禘及郊宗石室。<lb/></seg>
<seg xml:id="CH2c1354_CHANT_001-3a.19">但當時議所處石室，<lb/></seg>
<seg xml:id="CH2c1354_CHANT_001-3a.20">未有准的。<lb/></seg>
<seg xml:id="CH2c1354_CHANT_001-3a.21">喜請以夾室中。<lb/></seg>
<seg xml:id="CH2c1354_CHANT_001-3a.22">《通典》卷五十。<lb/></seg>
</p>
<p>
<seg xml:id="CH2c1354_CHANT_001-4a.1"><pb xml:id="CH2c1354_CHANT_001-4a" ed="CHANT" n="001-4a"/><lb/></seg>
<seg xml:id="CH2c1354_CHANT_001-4a.2">睦，<lb/></seg>
<seg xml:id="CH2c1354_CHANT_001-4a.3">譙王之弟，<lb/></seg>
<seg xml:id="CH2c1354_CHANT_001-4a.4">兄俱封，<lb/></seg>
<seg xml:id="CH2c1354_CHANT_001-4a.5">今求各立稱廟，<lb/></seg>
<seg xml:id="CH2c1354_CHANT_001-4a.6">下太常議。<lb/></seg>
<seg xml:id="CH2c1354_CHANT_001-4a.7">虞喜曰：<lb/></seg>
<seg xml:id="CH2c1354_CHANT_001-4a.8">譙與中山俱始封之君，<lb/></seg>
<seg xml:id="CH2c1354_CHANT_001-4a.9">父非諸侯，<lb/></seg>
<seg xml:id="CH2c1354_CHANT_001-4a.10">尊同體敵，<lb/></seg>
<seg xml:id="CH2c1354_CHANT_001-4a.11">無所為厭，<lb/></seg>
<seg xml:id="CH2c1354_CHANT_001-4a.12">並立稱廟，<lb/></seg>
<seg xml:id="CH2c1354_CHANT_001-4a.13">恩情兩伸，<lb/></seg>
<seg xml:id="CH2c1354_CHANT_001-4a.14">荀議是也。<lb/></seg>
<seg xml:id="CH2c1354_CHANT_001-4a.15">詔書所喻，<lb/></seg>
<seg xml:id="CH2c1354_CHANT_001-4a.16">恐非禮意。<lb/></seg>
<seg xml:id="CH2c1354_CHANT_001-4a.17">今上祭四代，<lb/></seg>
<seg xml:id="CH2c1354_CHANT_001-4a.18">自以諸侯位尊，<lb/></seg>
<seg xml:id="CH2c1354_CHANT_001-4a.19">得申其恩，<lb/></seg>
<seg xml:id="CH2c1354_CHANT_001-4a.20">祭及四代，<lb/></seg>
<seg xml:id="CH2c1354_CHANT_001-4a.21">不論毀且不毀，<lb/></seg>
<seg xml:id="CH2c1354_CHANT_001-4a.22">為始封之君，<lb/></seg>
<seg xml:id="CH2c1354_CHANT_001-4a.23">則譙王雖承父統，<lb/></seg>
<seg xml:id="CH2c1354_CHANT_001-4a.24">稱廟亦應在毀之例，<lb/></seg>
<seg xml:id="CH2c1354_CHANT_001-4a.25">不應長立也。<lb/></seg>
<seg xml:id="CH2c1354_CHANT_001-4a.26">又安平獻王自為始封，<lb/></seg>
<seg xml:id="CH2c1354_CHANT_001-4a.27">諸子雖別封，<lb/></seg>
<seg xml:id="CH2c1354_CHANT_001-4a.28">而同為諸侯，<lb/></seg>
<seg xml:id="CH2c1354_CHANT_001-4a.29">諸侯尊同，<lb/></seg>
<seg xml:id="CH2c1354_CHANT_001-4a.30">故不復各立，<lb/></seg>
<seg xml:id="CH2c1354_CHANT_001-4a.31">此則公子為諸侯不得立禰廟也。<lb/></seg>
<seg xml:id="CH2c1354_CHANT_001-4a.32">而譙王父非諸侯，<lb/></seg>
<seg xml:id="CH2c1354_CHANT_001-4a.33">使與諸侯同列，<lb/></seg>
<seg xml:id="CH2c1354_CHANT_001-4a.34">不得並祭。<lb/></seg>
<seg xml:id="CH2c1354_CHANT_001-4a.35">或難曰：<lb/></seg>
<seg xml:id="CH2c1354_CHANT_001-4a.36">《禮》，<lb/></seg>
<seg xml:id="CH2c1354_CHANT_001-4a.37">庶子不祭禰，<lb/></seg>
<seg xml:id="CH2c1354_CHANT_001-4a.38">明其宗也。<lb/></seg>
<seg xml:id="CH2c1354_CHANT_001-4a.39">若俱得祭父，<lb/></seg>
<seg xml:id="CH2c1354_CHANT_001-4a.40">則並統二嫡，<lb/></seg>
<seg xml:id="CH2c1354_CHANT_001-4a.41">非明其宗也。<lb/></seg>
<seg xml:id="CH2c1354_CHANT_001-4a.42">答曰：<lb/></seg>
<seg xml:id="CH2c1354_CHANT_001-4a.43">若宗子與庶子位俱為士，<lb/></seg>
<seg xml:id="CH2c1354_CHANT_001-4a.44">禰已有廟無為重設，<lb/></seg>
<seg xml:id="CH2c1354_CHANT_001-4a.45">與公子為諸侯不立禰廟同也。<lb/></seg>
<seg xml:id="CH2c1354_CHANT_001-4a.46">若尊卑不同，<lb/></seg>
<seg xml:id="CH2c1354_CHANT_001-4a.47">則己恩得施，<lb/></seg>
<seg xml:id="CH2c1354_CHANT_001-4a.48">並祭無嫌也。<lb/></seg>
<seg xml:id="CH2c1354_CHANT_001-4a.49">《禮》，<lb/></seg>
<seg xml:id="CH2c1354_CHANT_001-4a.50">大夫三廟，<lb/></seg>
<seg xml:id="CH2c1354_CHANT_001-4a.51">太祖百代不遷者也。<lb/></seg>
<seg xml:id="CH2c1354_CHANT_001-4a.52">使大夫之後有庶統為諸侯者，<lb/></seg>
<seg xml:id="CH2c1354_CHANT_001-4a.53">當上祭四代，<lb/></seg>
<seg xml:id="CH2c1354_CHANT_001-4a.54">四代之前不得復祭，<lb/></seg>
<seg xml:id="CH2c1354_CHANT_001-4a.55">若當奪尊，<lb/></seg>
<seg xml:id="CH2c1354_CHANT_001-4a.56">則大夫太祖為廢其祀。<lb/></seg>
<seg xml:id="CH2c1354_CHANT_001-4a.57">以此推之，<lb/></seg>
<seg xml:id="CH2c1354_CHANT_001-4a.58">明得兼祭，<lb/></seg>
<seg xml:id="CH2c1354_CHANT_001-4a.59">一者恩得伸，<lb/></seg>
<seg xml:id="CH2c1354_CHANT_001-4a.60">隨代而毀；<lb/></seg>
<seg xml:id="CH2c1354_CHANT_001-4a.61">一者繼太祖百代不替也。<lb/></seg>
<seg xml:id="CH2c1354_CHANT_001-4a.62">徐禪曰：<lb/></seg>
<seg xml:id="CH2c1354_CHANT_001-4a.63">愚等謂尊祖敬宗，<lb/></seg>
<seg xml:id="CH2c1354_CHANT_001-4a.64">禮之所同。<lb/></seg>
<seg xml:id="CH2c1354_CHANT_001-4a.65">若列國秩同，<lb/></seg>
<seg xml:id="CH2c1354_CHANT_001-4a.66">則祭歸嫡子，<lb/></seg>
<seg xml:id="CH2c1354_CHANT_001-4a.67">所以明宗也；<lb/></seg>
<seg xml:id="CH2c1354_CHANT_001-4a.68">嫡輕庶{重}，<lb/></seg>
<seg xml:id="CH2c1354_CHANT_001-4a.69">禮有兼享所以致孝也。<lb/></seg>
<seg xml:id="CH2c1354_CHANT_001-4a.70">今譙王為長，<lb/></seg>
<seg xml:id="CH2c1354_CHANT_001-4a.71">既享用重祿，<lb/></seg>
<seg xml:id="CH2c1354_CHANT_001-4a.72">中山之祀，<lb/></seg>
<seg xml:id="CH2c1354_CHANT_001-4a.73">無以加焉，<lb/></seg>
<seg xml:id="CH2c1354_CHANT_001-4a.74">二國兩祭，<lb/></seg>
<seg xml:id="CH2c1354_CHANT_001-4a.75">禮無所取，<lb/></seg>
<seg xml:id="CH2c1354_CHANT_001-4a.76">詔書禁之是也。<lb/></seg>
<seg xml:id="CH2c1354_CHANT_001-4a.77">詔稱安平獻王諸子並封，<lb/></seg>
<seg xml:id="CH2c1354_CHANT_001-4a.78">不可各令立廟，<lb/></seg>
<seg xml:id="CH2c1354_CHANT_001-4a.79">是荀暢之義矣。<lb/></seg>
<seg xml:id="CH2c1354_CHANT_001-4a.80">然虞謂中山父非諸侯，<lb/></seg>
<seg xml:id="CH2c1354_CHANT_001-4a.81">而祭更闕疑如禮意也。<lb/></seg>
<seg xml:id="CH2c1354_CHANT_001-4a.82">虞徵士答衛軍軍虞喜以嫡為大夫，<lb/></seg>
<seg xml:id="CH2c1354_CHANT_001-4a.83">庶為諸侯，<lb/></seg>
<seg xml:id="CH2c1354_CHANT_001-4a.84">禮重，<lb/></seg>
<seg xml:id="CH2c1354_CHANT_001-4a.85">應各立廟，<lb/></seg>
<seg xml:id="CH2c1354_CHANT_001-4a.86">禪謂為克矣。<lb/></seg>
<seg xml:id="CH2c1354_CHANT_001-4a.87">喜曰尊同體敵，<lb/></seg>
<seg xml:id="CH2c1354_CHANT_001-4a.88">恩情兩申，<lb/></seg>
<seg xml:id="CH2c1354_CHANT_001-4a.89">兄弟俱始為諸侯，<lb/></seg>
<seg xml:id="CH2c1354_CHANT_001-4a.90">命數無降。<lb/></seg>
<seg xml:id="CH2c1354_CHANT_001-4a.91">今士庶始封之君，<lb/></seg>
<seg xml:id="CH2c1354_CHANT_001-4a.92">尚得上祭四代，<lb/></seg>
<seg xml:id="CH2c1354_CHANT_001-4a.93">不拘於嫡，<lb/></seg>
<seg xml:id="CH2c1354_CHANT_001-4a.94">以貴異之。<lb/></seg>
<seg xml:id="CH2c1354_CHANT_001-4a.95">況己尊同五等，<lb/></seg>
<seg xml:id="CH2c1354_CHANT_001-4a.96">更嫌不得其均用豐禮，<lb/></seg>
<seg xml:id="CH2c1354_CHANT_001-4a.97">並祭四代，<lb/></seg>
<seg xml:id="CH2c1354_CHANT_001-4a.98">所以寵之，<lb/></seg>
<seg xml:id="CH2c1354_CHANT_001-4a.99">理非僭宗，<lb/></seg>
<seg xml:id="CH2c1354_CHANT_001-4a.100">此蓋先王以孝理天下，<lb/></seg>
<seg xml:id="CH2c1354_CHANT_001-4a.101">肅恭明祀之達意也。<lb/></seg>
<seg xml:id="CH2c1354_CHANT_001-4a.102">昔周公有王功，<lb/></seg>
<seg xml:id="CH2c1354_CHANT_001-4a.103">魯立文王之廟，<lb/></seg>
<seg xml:id="CH2c1354_CHANT_001-4a.104">鄭有平王東遷之勳，<lb/></seg>
<seg xml:id="CH2c1354_CHANT_001-4a.105">特令祖厲，<lb/></seg>
<seg xml:id="CH2c1354_CHANT_001-4a.106">是為榮之，<lb/></seg>
<seg xml:id="CH2c1354_CHANT_001-4a.107">非計享之祭在於周室，<lb/></seg>
<seg xml:id="CH2c1354_CHANT_001-4a.108">魯鄭豈得過之哉！<lb/></seg>
<seg xml:id="CH2c1354_CHANT_001-4a.109">《通典》卷五十一。<lb/></seg>
</p>
<p>
<seg xml:id="CH2c1354_CHANT_001-5a.1"><pb xml:id="CH2c1354_CHANT_001-5a" ed="CHANT" n="001-5a"/><lb/></seg>
<seg xml:id="CH2c1354_CHANT_001-5a.2">孔瑚問虞喜曰：<lb/></seg>
<seg xml:id="CH2c1354_CHANT_001-5a.3">愚謂庶子不得如禮服其私親者，<lb/></seg>
<seg xml:id="CH2c1354_CHANT_001-5a.4">以為身為宗主，<lb/></seg>
<seg xml:id="CH2c1354_CHANT_001-5a.5">奉脩祭祀，<lb/></seg>
<seg xml:id="CH2c1354_CHANT_001-5a.6">以別尊卑故也。<lb/></seg>
<seg xml:id="CH2c1354_CHANT_001-5a.7">凡婦服夫黨皆降一等，<lb/></seg>
<seg xml:id="CH2c1354_CHANT_001-5a.8">唯公子厭至尊，<lb/></seg>
<seg xml:id="CH2c1354_CHANT_001-5a.9">故其妻從輕而服重，<lb/></seg>
<seg xml:id="CH2c1354_CHANT_001-5a.10">盡禮於皇姑，<lb/></seg>
<seg xml:id="CH2c1354_CHANT_001-5a.11">則人情所許。<lb/></seg>
<seg xml:id="CH2c1354_CHANT_001-5a.12">愚謂不得以公子為例。<lb/></seg>
<seg xml:id="CH2c1354_CHANT_001-5a.13">喜答曰：<lb/></seg>
<seg xml:id="CH2c1354_CHANT_001-5a.14">謂庶子為人後，<lb/></seg>
<seg xml:id="CH2c1354_CHANT_001-5a.15">上繼祖禰，<lb/></seg>
<seg xml:id="CH2c1354_CHANT_001-5a.16">此則厭於承重，<lb/></seg>
<seg xml:id="CH2c1354_CHANT_001-5a.17">不得伸其私情，<lb/></seg>
<seg xml:id="CH2c1354_CHANT_001-5a.18">故為所生服止緦麻。<lb/></seg>
<seg xml:id="CH2c1354_CHANT_001-5a.19">其婦當依公子之妻，<lb/></seg>
<seg xml:id="CH2c1354_CHANT_001-5a.20">盡禮皇姑，<lb/></seg>
<seg xml:id="CH2c1354_CHANT_001-5a.21">從禮服重，<lb/></seg>
<seg xml:id="CH2c1354_CHANT_001-5a.22">不繫於夫。<lb/></seg>
<seg xml:id="CH2c1354_CHANT_001-5a.23">《通典》卷九十五。<lb/></seg>
</p>
<p>
<seg xml:id="CH2c1354_CHANT_001-6a.1"><pb xml:id="CH2c1354_CHANT_001-6a" ed="CHANT" n="001-6a"/><lb/></seg>
<seg xml:id="CH2c1354_CHANT_001-6a.2">漢初或云三老答天子拜。<lb/></seg>
<seg xml:id="CH2c1354_CHANT_001-6a.3">遭王莽亂，<lb/></seg>
<seg xml:id="CH2c1354_CHANT_001-6a.4">法度殘缺。<lb/></seg>
<seg xml:id="CH2c1354_CHANT_001-6a.5">中興定禮儀，<lb/></seg>
<seg xml:id="CH2c1354_CHANT_001-6a.6">群臣令三老答拜。<lb/></seg>
<seg xml:id="CH2c1354_CHANT_001-6a.7">城門挍尉董鈞駮曰：<lb/></seg>
<seg xml:id="CH2c1354_CHANT_001-6a.8">所以養三老以教事父母之道也，<lb/></seg>
<seg xml:id="CH2c1354_CHANT_001-6a.9">若答拜是使天下答子拜也。<lb/></seg>
<seg xml:id="CH2c1354_CHANT_001-6a.10">虞喜曰：<lb/></seg>
<seg xml:id="CH2c1354_CHANT_001-6a.11">漢儀，<lb/></seg>
<seg xml:id="CH2c1354_CHANT_001-6a.12">於門屏交禮，<lb/></seg>
<seg xml:id="CH2c1354_CHANT_001-6a.13">交禮即答拜矣。<lb/></seg>
<seg xml:id="CH2c1354_CHANT_001-6a.14">中興謬從鈞議後，<lb/></seg>
<seg xml:id="CH2c1354_CHANT_001-6a.15">已革之，<lb/></seg>
<seg xml:id="CH2c1354_CHANT_001-6a.16">甚得禮意。<lb/></seg>
<seg xml:id="CH2c1354_CHANT_001-6a.17">《通典》卷六十七。<lb/></seg>
</p>
<p>
<seg xml:id="CH2c1354_CHANT_001-7a.1"><pb xml:id="CH2c1354_CHANT_001-7a" ed="CHANT" n="001-7a"/><lb/></seg>
<seg xml:id="CH2c1354_CHANT_001-7a.2">魏征東長史吳綱亡入吳，<lb/></seg>
<seg xml:id="CH2c1354_CHANT_001-7a.3">妻子留在中國，<lb/></seg>
<seg xml:id="CH2c1354_CHANT_001-7a.4">於吳再娶。<lb/></seg>
<seg xml:id="CH2c1354_CHANT_001-7a.5">吳亡，<lb/></seg>
<seg xml:id="CH2c1354_CHANT_001-7a.6">綱與後妻并子俱還並存。<lb/></seg>
<seg xml:id="CH2c1354_CHANT_001-7a.7">虞喜議曰：<lb/></seg>
<seg xml:id="CH2c1354_CHANT_001-7a.8">法有大妨，<lb/></seg>
<seg xml:id="CH2c1354_CHANT_001-7a.9">禮無二嫡，<lb/></seg>
<seg xml:id="CH2c1354_CHANT_001-7a.10">趙姬以君女之尊，<lb/></seg>
<seg xml:id="CH2c1354_CHANT_001-7a.11">降身翟婦，<lb/></seg>
<seg xml:id="CH2c1354_CHANT_001-7a.12">著在《春秋》，<lb/></seg>
<seg xml:id="CH2c1354_CHANT_001-7a.13">此吳氏後妻所宜軌制。<lb/></seg>
<seg xml:id="CH2c1354_CHANT_001-7a.14">《通典》卷六十八。<lb/></seg>
</p>
<p>
<seg xml:id="CH2c1354_CHANT_001-8a.1"><pb xml:id="CH2c1354_CHANT_001-8a" ed="CHANT" n="001-8a"/><lb/></seg>
<seg xml:id="CH2c1354_CHANT_001-8a.2">虞喜答魏顆云：<lb/></seg>
<seg xml:id="CH2c1354_CHANT_001-8a.3">斬縗，<lb/></seg>
<seg xml:id="CH2c1354_CHANT_001-8a.4">因喪之稱，<lb/></seg>
<seg xml:id="CH2c1354_CHANT_001-8a.5">非為終三年也。<lb/></seg>
<seg xml:id="CH2c1354_CHANT_001-8a.6">按禮，<lb/></seg>
<seg xml:id="CH2c1354_CHANT_001-8a.7">為母喪縗四升，<lb/></seg>
<seg xml:id="CH2c1354_CHANT_001-8a.8">而父喪既虞縗六升，<lb/></seg>
<seg xml:id="CH2c1354_CHANT_001-8a.9">此為齋制，<lb/></seg>
<seg xml:id="CH2c1354_CHANT_001-8a.10">不復斬也。<lb/></seg>
<seg xml:id="CH2c1354_CHANT_001-8a.11">今代人既葬久後無改易，<lb/></seg>
<seg xml:id="CH2c1354_CHANT_001-8a.12">唯小祥而變，<lb/></seg>
<seg xml:id="CH2c1354_CHANT_001-8a.13">故緝在此月。<lb/></seg>
<seg xml:id="CH2c1354_CHANT_001-8a.14">父母情等，<lb/></seg>
<seg xml:id="CH2c1354_CHANT_001-8a.15">服俱三年，<lb/></seg>
<seg xml:id="CH2c1354_CHANT_001-8a.16">父斬縗，<lb/></seg>
<seg xml:id="CH2c1354_CHANT_001-8a.17">母緝縗，<lb/></seg>
<seg xml:id="CH2c1354_CHANT_001-8a.18">以別尊卑，<lb/></seg>
<seg xml:id="CH2c1354_CHANT_001-8a.19">斬止三月，<lb/></seg>
<seg xml:id="CH2c1354_CHANT_001-8a.20">未為怪也。<lb/></seg>
<seg xml:id="CH2c1354_CHANT_001-8a.21">女子出，<lb/></seg>
<seg xml:id="CH2c1354_CHANT_001-8a.22">待既虞受以斬縗之受，<lb/></seg>
<seg xml:id="CH2c1354_CHANT_001-8a.23">非更斬也。<lb/></seg>
<seg xml:id="CH2c1354_CHANT_001-8a.24">《通典》卷八十七。<lb/></seg>
</p>
<p>
<seg xml:id="CH2c1354_CHANT_001-9a.1"><pb xml:id="CH2c1354_CHANT_001-9a" ed="CHANT" n="001-9a"/><lb/></seg>
<seg xml:id="CH2c1354_CHANT_001-9a.2">又答曰：<lb/></seg>
<seg xml:id="CH2c1354_CHANT_001-9a.3">父為長子斬縗，<lb/></seg>
<seg xml:id="CH2c1354_CHANT_001-9a.4">母為齋縗，<lb/></seg>
<seg xml:id="CH2c1354_CHANT_001-9a.5">若不言其下，<lb/></seg>
<seg xml:id="CH2c1354_CHANT_001-9a.6">恐母與父俱當斬縗，<lb/></seg>
<seg xml:id="CH2c1354_CHANT_001-9a.7">所以別耳，<lb/></seg>
<seg xml:id="CH2c1354_CHANT_001-9a.8">非謂明終斬之議耶。<lb/></seg>
<seg xml:id="CH2c1354_CHANT_001-9a.9">同上。<lb/></seg>
</p>
<p>
<seg xml:id="CH2c1354_CHANT_001-9a.10">或問曰：<lb/></seg>
<seg xml:id="CH2c1354_CHANT_001-9a.11">《喪服經傳》為舊君仕焉而已者。<lb/></seg>
<seg xml:id="CH2c1354_CHANT_001-9a.12">鄭注曰：<lb/></seg>
<seg xml:id="CH2c1354_CHANT_001-9a.13">仕焉而已，<lb/></seg>
<seg xml:id="CH2c1354_CHANT_001-9a.14">謂老若廢疾而致仕者也。<lb/></seg>
<seg xml:id="CH2c1354_CHANT_001-9a.15">今致仕而廢疾，<lb/></seg>
<seg xml:id="CH2c1354_CHANT_001-9a.16">理得同不？<lb/></seg>
<seg xml:id="CH2c1354_CHANT_001-9a.17">喜正之曰：<lb/></seg>
<seg xml:id="CH2c1354_CHANT_001-9a.18">廢疾沉淪，<lb/></seg>
<seg xml:id="CH2c1354_CHANT_001-9a.19">罔同人伍，<lb/></seg>
<seg xml:id="CH2c1354_CHANT_001-9a.20">不論臣道，<lb/></seg>
<seg xml:id="CH2c1354_CHANT_001-9a.21">齋縗三月可也。<lb/></seg>
<seg xml:id="CH2c1354_CHANT_001-9a.22">老而致仕，<lb/></seg>
<seg xml:id="CH2c1354_CHANT_001-9a.23">臣禮既全，<lb/></seg>
<seg xml:id="CH2c1354_CHANT_001-9a.24">恩紀無替，<lb/></seg>
<seg xml:id="CH2c1354_CHANT_001-9a.25">自應三年，<lb/></seg>
<seg xml:id="CH2c1354_CHANT_001-9a.26">不得三月。<lb/></seg>
<seg xml:id="CH2c1354_CHANT_001-9a.27">《傳》言仕焉而已者，<lb/></seg>
<seg xml:id="CH2c1354_CHANT_001-9a.28">謂既仕而去，<lb/></seg>
<seg xml:id="CH2c1354_CHANT_001-9a.29">義同人伍耳。<lb/></seg>
<seg xml:id="CH2c1354_CHANT_001-9a.30">《通典》卷卷八十九。<lb/></seg>
</p>
<p>
<seg xml:id="CH2c1354_CHANT_001-10a.1"><pb xml:id="CH2c1354_CHANT_001-10a" ed="CHANT" n="001-10a"/><lb/></seg>
<seg xml:id="CH2c1354_CHANT_001-10a.2">孔瑚問虞喜曰：<lb/></seg>
<seg xml:id="CH2c1354_CHANT_001-10a.3">假使元孫為後，<lb/></seg>
<seg xml:id="CH2c1354_CHANT_001-10a.4">元孫之婦從周，<lb/></seg>
<seg xml:id="CH2c1354_CHANT_001-10a.5">曾孫之婦尚存，<lb/></seg>
<seg xml:id="CH2c1354_CHANT_001-10a.6">纔緦麻。<lb/></seg>
<seg xml:id="CH2c1354_CHANT_001-10a.7">近輕遠重，<lb/></seg>
<seg xml:id="CH2c1354_CHANT_001-10a.8">情實有疑。<lb/></seg>
<seg xml:id="CH2c1354_CHANT_001-10a.9">虞喜答曰：<lb/></seg>
<seg xml:id="CH2c1354_CHANT_001-10a.10">有嫡子者無嫡孫。<lb/></seg>
<seg xml:id="CH2c1354_CHANT_001-10a.11">又若為宗子母服，<lb/></seg>
<seg xml:id="CH2c1354_CHANT_001-10a.12">則不服宗子婦。<lb/></seg>
<seg xml:id="CH2c1354_CHANT_001-10a.13">以此推之，<lb/></seg>
<seg xml:id="CH2c1354_CHANT_001-10a.14">元孫為後，<lb/></seg>
<seg xml:id="CH2c1354_CHANT_001-10a.15">若其母尚存，<lb/></seg>
<seg xml:id="CH2c1354_CHANT_001-10a.16">元孫之服猶為庶，<lb/></seg>
<seg xml:id="CH2c1354_CHANT_001-10a.17">不得傳重。<lb/></seg>
<seg xml:id="CH2c1354_CHANT_001-10a.18">傳之服，<lb/></seg>
<seg xml:id="CH2c1354_CHANT_001-10a.19">理當在姑矣。<lb/></seg>
<seg xml:id="CH2c1354_CHANT_001-10a.20">《通典》卷九十六。<lb/></seg>
</p>
<p>
<seg xml:id="CH2c1354_CHANT_001-11a.1"><pb xml:id="CH2c1354_CHANT_001-11a" ed="CHANT" n="001-11a"/><lb/></seg>
<seg xml:id="CH2c1354_CHANT_001-11a.2">按賀循《喪服記》云：<lb/></seg>
<seg xml:id="CH2c1354_CHANT_001-11a.3">父死未殯而祖父死，<lb/></seg>
<seg xml:id="CH2c1354_CHANT_001-11a.4">服祖以周；<lb/></seg>
<seg xml:id="CH2c1354_CHANT_001-11a.5">既殯而祖父死，<lb/></seg>
<seg xml:id="CH2c1354_CHANT_001-11a.6">三年。<lb/></seg>
<seg xml:id="CH2c1354_CHANT_001-11a.7">此謂嫡子為父後者也。<lb/></seg>
<seg xml:id="CH2c1354_CHANT_001-11a.8">父未殯，<lb/></seg>
<seg xml:id="CH2c1354_CHANT_001-11a.9">服祖以周者，<lb/></seg>
<seg xml:id="CH2c1354_CHANT_001-11a.10">父屍尚在，<lb/></seg>
<seg xml:id="CH2c1354_CHANT_001-11a.11">人子之義，<lb/></seg>
<seg xml:id="CH2c1354_CHANT_001-11a.12">未可以代重也。<lb/></seg>
<seg xml:id="CH2c1354_CHANT_001-11a.13">喜以為三禮無有此條，<lb/></seg>
<seg xml:id="CH2c1354_CHANT_001-11a.14">殆是脫失。<lb/></seg>
<seg xml:id="CH2c1354_CHANT_001-11a.15">親父正統，<lb/></seg>
<seg xml:id="CH2c1354_CHANT_001-11a.16">非為旁親。<lb/></seg>
<seg xml:id="CH2c1354_CHANT_001-11a.17">若父死未殯，<lb/></seg>
<seg xml:id="CH2c1354_CHANT_001-11a.18">服祖但周，<lb/></seg>
<seg xml:id="CH2c1354_CHANT_001-11a.19">則祖無倚廬，<lb/></seg>
<seg xml:id="CH2c1354_CHANT_001-11a.20">傳重在誰？<lb/></seg>
<seg xml:id="CH2c1354_CHANT_001-11a.21">假使祖為國君，<lb/></seg>
<seg xml:id="CH2c1354_CHANT_001-11a.22">己為嫡孫，<lb/></seg>
<seg xml:id="CH2c1354_CHANT_001-11a.23">祖沒己嗣，<lb/></seg>
<seg xml:id="CH2c1354_CHANT_001-11a.24">此受封於祖，<lb/></seg>
<seg xml:id="CH2c1354_CHANT_001-11a.25">祖之群臣服祖三年，<lb/></seg>
<seg xml:id="CH2c1354_CHANT_001-11a.26">而己為嫡孫，<lb/></seg>
<seg xml:id="CH2c1354_CHANT_001-11a.27">則服一周，<lb/></seg>
<seg xml:id="CH2c1354_CHANT_001-11a.28">齌縗送葬，<lb/></seg>
<seg xml:id="CH2c1354_CHANT_001-11a.29">斬杖無主，<lb/></seg>
<seg xml:id="CH2c1354_CHANT_001-11a.30">雖云屍在未忍，<lb/></seg>
<seg xml:id="CH2c1354_CHANT_001-11a.31">如大父何！<lb/></seg>
<seg xml:id="CH2c1354_CHANT_001-11a.32">《通典》卷九十七。<lb/></seg>
</p>
</div>
</body>
</text>
</TEI>
