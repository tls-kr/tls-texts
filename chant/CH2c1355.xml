<TEI xmlns="http://www.tei-c.org/ns/1.0" xml:id="CH2c1355">
<teiHeader>
<fileDesc>
<titleStmt>
<title>釋滯一卷</title>
</titleStmt>
<editionStmt><edition><idno type="kanripo">CH2c1355</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《釋滯》</head>
<p>
<seg xml:id="CH2c1355_CHANT_001-1a.1"><pb xml:id="CH2c1355_CHANT_001-1a" ed="CHANT" n="001-1a"/><lb/></seg>
<seg xml:id="CH2c1355_CHANT_001-1a.2">漢魏以來，<lb/></seg>
<seg xml:id="CH2c1355_CHANT_001-1a.3">先儒論禮及喪服變除者，<lb/></seg>
<seg xml:id="CH2c1355_CHANT_001-1a.4">皆言大夫降其旁親，<lb/></seg>
<seg xml:id="CH2c1355_CHANT_001-1a.5">為士者一等，<lb/></seg>
<seg xml:id="CH2c1355_CHANT_001-1a.6">時人或班駮行之，<lb/></seg>
<seg xml:id="CH2c1355_CHANT_001-1a.7">自謂合禮。<lb/></seg>
<seg xml:id="CH2c1355_CHANT_001-1a.8">按《喪服經傳》：<lb/></seg>
<seg xml:id="CH2c1355_CHANT_001-1a.9">始封之君不臣諸父兄弟。<lb/></seg>
<seg xml:id="CH2c1355_CHANT_001-1a.10">封君之子不臣諸父，<lb/></seg>
<seg xml:id="CH2c1355_CHANT_001-1a.11">封君之孫盡臣之矣。<lb/></seg>
<seg xml:id="CH2c1355_CHANT_001-1a.12">夫始封之君尚服諸父昆弟，<lb/></seg>
<seg xml:id="CH2c1355_CHANT_001-1a.13">而始為大夫便降旁親，<lb/></seg>
<seg xml:id="CH2c1355_CHANT_001-1a.14">尊者就重，<lb/></seg>
<seg xml:id="CH2c1355_CHANT_001-1a.15">而卑者即輕，<lb/></seg>
<seg xml:id="CH2c1355_CHANT_001-1a.16">輕重顛倒，<lb/></seg>
<seg xml:id="CH2c1355_CHANT_001-1a.17">豈禮意哉！<lb/></seg>
<seg xml:id="CH2c1355_CHANT_001-1a.18">然皆有意，<lb/></seg>
<seg xml:id="CH2c1355_CHANT_001-1a.19">此為據諸侯成例，<lb/></seg>
<seg xml:id="CH2c1355_CHANT_001-1a.20">包于大夫，<lb/></seg>
<seg xml:id="CH2c1355_CHANT_001-1a.21">以相兼通也。<lb/></seg>
<seg xml:id="CH2c1355_CHANT_001-1a.22">如此，<lb/></seg>
<seg xml:id="CH2c1355_CHANT_001-1a.23">則一代為大夫不降諸父，<lb/></seg>
<seg xml:id="CH2c1355_CHANT_001-1a.24">二代為大夫不降兄弟，<lb/></seg>
<seg xml:id="CH2c1355_CHANT_001-1a.25">三代為大夫皆降之。<lb/></seg>
<seg xml:id="CH2c1355_CHANT_001-1a.26">古者貴大夫有菜邑，<lb/></seg>
<seg xml:id="CH2c1355_CHANT_001-1a.27">繼位不止一身。<lb/></seg>
<seg xml:id="CH2c1355_CHANT_001-1a.28">魯之三桓，<lb/></seg>
<seg xml:id="CH2c1355_CHANT_001-1a.29">鄭之七穆，<lb/></seg>
<seg xml:id="CH2c1355_CHANT_001-1a.30">皆自此也。<lb/></seg>
<seg xml:id="CH2c1355_CHANT_001-1a.31">或問曰：<lb/></seg>
<seg xml:id="CH2c1355_CHANT_001-1a.32">今大夫雖不繼位，<lb/></seg>
<seg xml:id="CH2c1355_CHANT_001-1a.33">亦有三代皆為大夫者，<lb/></seg>
<seg xml:id="CH2c1355_CHANT_001-1a.34">名例相准，<lb/></seg>
<seg xml:id="CH2c1355_CHANT_001-1a.35">不當隨古乎？<lb/></seg>
<seg xml:id="CH2c1355_CHANT_001-1a.36">答曰：<lb/></seg>
<seg xml:id="CH2c1355_CHANT_001-1a.37">古重今輕，<lb/></seg>
<seg xml:id="CH2c1355_CHANT_001-1a.38">位無常居，<lb/></seg>
<seg xml:id="CH2c1355_CHANT_001-1a.39">使吾處之，<lb/></seg>
<seg xml:id="CH2c1355_CHANT_001-1a.40">志不存降。<lb/></seg>
<seg xml:id="CH2c1355_CHANT_001-1a.41">杜佑《通典》卷九十三。<lb/></seg>
</p>
<p>
<seg xml:id="CH2c1355_CHANT_001-2a.1"><pb xml:id="CH2c1355_CHANT_001-2a" ed="CHANT" n="001-2a"/><lb/></seg>
<seg xml:id="CH2c1355_CHANT_001-2a.2">古者不降，<lb/></seg>
<seg xml:id="CH2c1355_CHANT_001-2a.3">上下各以其親，<lb/></seg>
<seg xml:id="CH2c1355_CHANT_001-2a.4">此殷以前也。<lb/></seg>
<seg xml:id="CH2c1355_CHANT_001-2a.5">降殺之禮，<lb/></seg>
<seg xml:id="CH2c1355_CHANT_001-2a.6">始之於周。<lb/></seg>
<seg xml:id="CH2c1355_CHANT_001-2a.7">然先所未臣。<lb/></seg>
<seg xml:id="CH2c1355_CHANT_001-2a.8">不忍即臣之，<lb/></seg>
<seg xml:id="CH2c1355_CHANT_001-2a.9">故為之服也。<lb/></seg>
<seg xml:id="CH2c1355_CHANT_001-2a.10">此當出逸禮，<lb/></seg>
<seg xml:id="CH2c1355_CHANT_001-2a.11">採之以為義。<lb/></seg>
<seg xml:id="CH2c1355_CHANT_001-2a.12">滕伯文為叔父齌縗，<lb/></seg>
<seg xml:id="CH2c1355_CHANT_001-2a.13">既周代請侯而從殷禮也。<lb/></seg>
<seg xml:id="CH2c1355_CHANT_001-2a.14">若殷時諸侯通爾，<lb/></seg>
<seg xml:id="CH2c1355_CHANT_001-2a.15">非獨一人，<lb/></seg>
<seg xml:id="CH2c1355_CHANT_001-2a.16">指論滕伯，<lb/></seg>
<seg xml:id="CH2c1355_CHANT_001-2a.17">欲以何明？<lb/></seg>
<seg xml:id="CH2c1355_CHANT_001-2a.18">明其在周，<lb/></seg>
<seg xml:id="CH2c1355_CHANT_001-2a.19">遠追於殷，<lb/></seg>
<seg xml:id="CH2c1355_CHANT_001-2a.20">引古證今耳。<lb/></seg>
<seg xml:id="CH2c1355_CHANT_001-2a.21">《通典》卷九十三。<lb/></seg>
</p>
<p>
<seg xml:id="CH2c1355_CHANT_001-3a.1"><pb xml:id="CH2c1355_CHANT_001-3a" ed="CHANT" n="001-3a"/><lb/></seg>
<seg xml:id="CH2c1355_CHANT_001-3a.2">《喪服小記》曰：<lb/></seg>
<seg xml:id="CH2c1355_CHANT_001-3a.3">三年而後葬者必再祭。<lb/></seg>
<seg xml:id="CH2c1355_CHANT_001-3a.4">鄭元曰：<lb/></seg>
<seg xml:id="CH2c1355_CHANT_001-3a.5">再祭，<lb/></seg>
<seg xml:id="CH2c1355_CHANT_001-3a.6">練祥也。<lb/></seg>
<seg xml:id="CH2c1355_CHANT_001-3a.7">其間之祭不同時而除喪。<lb/></seg>
<seg xml:id="CH2c1355_CHANT_001-3a.8">虞喜曰：<lb/></seg>
<seg xml:id="CH2c1355_CHANT_001-3a.9">若如鄭意，<lb/></seg>
<seg xml:id="CH2c1355_CHANT_001-3a.10">既祔明月練而祭，<lb/></seg>
<seg xml:id="CH2c1355_CHANT_001-3a.11">又明月祥，<lb/></seg>
<seg xml:id="CH2c1355_CHANT_001-3a.12">此則葬至祥合為三月，<lb/></seg>
<seg xml:id="CH2c1355_CHANT_001-3a.13">適足為一時，<lb/></seg>
<seg xml:id="CH2c1355_CHANT_001-3a.14">何得言不同時而除。<lb/></seg>
<seg xml:id="CH2c1355_CHANT_001-3a.15">練祥皆周之正數，<lb/></seg>
<seg xml:id="CH2c1355_CHANT_001-3a.16">再祭為練祥，<lb/></seg>
<seg xml:id="CH2c1355_CHANT_001-3a.17">不得闕而用禫。<lb/></seg>
<seg xml:id="CH2c1355_CHANT_001-3a.18">又按：<lb/></seg>
<seg xml:id="CH2c1355_CHANT_001-3a.19">袁准云有練無祥。<lb/></seg>
<seg xml:id="CH2c1355_CHANT_001-3a.20">失之矣。<lb/></seg>
<seg xml:id="CH2c1355_CHANT_001-3a.21">鄭元言練祥是也。<lb/></seg>
<seg xml:id="CH2c1355_CHANT_001-3a.22">余謂喪服既終，<lb/></seg>
<seg xml:id="CH2c1355_CHANT_001-3a.23">葬己踰月，<lb/></seg>
<seg xml:id="CH2c1355_CHANT_001-3a.24">猶然再祭者，<lb/></seg>
<seg xml:id="CH2c1355_CHANT_001-3a.25">存其大制耳。<lb/></seg>
<seg xml:id="CH2c1355_CHANT_001-3a.26">此二祭蓋同日而異時，<lb/></seg>
<seg xml:id="CH2c1355_CHANT_001-3a.27">時謂日也，<lb/></seg>
<seg xml:id="CH2c1355_CHANT_001-3a.28">非三月之時。<lb/></seg>
<seg xml:id="CH2c1355_CHANT_001-3a.29">亦一日再祭，<lb/></seg>
<seg xml:id="CH2c1355_CHANT_001-3a.30">《檀弓》曰：<lb/></seg>
<seg xml:id="CH2c1355_CHANT_001-3a.31">是日也，<lb/></seg>
<seg xml:id="CH2c1355_CHANT_001-3a.32">以吉祭喪祭。<lb/></seg>
<seg xml:id="CH2c1355_CHANT_001-3a.33">《通典》卷一百三。<lb/></seg>
</p>
</div>
</body>
</text>
</TEI>
