<TEI xmlns="http://www.tei-c.org/ns/1.0" xml:id="CH2c1361">
<teiHeader>
<fileDesc>
<titleStmt>
<title>禮論答問一卷</title>
</titleStmt>
<editionStmt><edition><idno type="kanripo">CH2c1361</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《禮論答問》</head>
<p>
<seg xml:id="CH2c1361_CHANT_001-1a.1"><pb xml:id="CH2c1361_CHANT_001-1a" ed="CHANT" n="001-1a"/><lb/></seg>
<seg xml:id="CH2c1361_CHANT_001-1a.2">元興殷祭議曰：<lb/></seg>
<seg xml:id="CH2c1361_CHANT_001-1a.3">若用三十月，<lb/></seg>
<seg xml:id="CH2c1361_CHANT_001-1a.4">今則應用四月。<lb/></seg>
<seg xml:id="CH2c1361_CHANT_001-1a.5">于時有殷而遷在冬，<lb/></seg>
<seg xml:id="CH2c1361_CHANT_001-1a.6">太元元年十月殷祠，<lb/></seg>
<seg xml:id="CH2c1361_CHANT_001-1a.7">若依三十月，<lb/></seg>
<seg xml:id="CH2c1361_CHANT_001-1a.8">今則應用二年四月，<lb/></seg>
<seg xml:id="CH2c1361_CHANT_001-1a.9">是追計辛未歲十月，<lb/></seg>
<seg xml:id="CH2c1361_CHANT_001-1a.10">未合六十月而再殷。<lb/></seg>
<seg xml:id="CH2c1361_CHANT_001-1a.11">杜佑《通典》卷四十九。<lb/></seg>
</p>
<p>
<seg xml:id="CH2c1361_CHANT_001-2a.1"><pb xml:id="CH2c1361_CHANT_001-2a" ed="CHANT" n="001-2a"/><lb/></seg>
<seg xml:id="CH2c1361_CHANT_001-2a.2">劉嗣問曰：<lb/></seg>
<seg xml:id="CH2c1361_CHANT_001-2a.3">嗣去年十二月有周慘，<lb/></seg>
<seg xml:id="CH2c1361_CHANT_001-2a.4">欲用六月婚，<lb/></seg>
<seg xml:id="CH2c1361_CHANT_001-2a.5">兒服已早除。<lb/></seg>
<seg xml:id="CH2c1361_CHANT_001-2a.6">大人本無服，<lb/></seg>
<seg xml:id="CH2c1361_CHANT_001-2a.7">便是一家主，<lb/></seg>
<seg xml:id="CH2c1361_CHANT_001-2a.8">想無復異？<lb/></seg>
<seg xml:id="CH2c1361_CHANT_001-2a.9">答曰：<lb/></seg>
<seg xml:id="CH2c1361_CHANT_001-2a.10">此議本據祖為孫兒婚，<lb/></seg>
<seg xml:id="CH2c1361_CHANT_001-2a.11">自平吉可得娶妻，<lb/></seg>
<seg xml:id="CH2c1361_CHANT_001-2a.12">不計兒之有慘也。<lb/></seg>
<seg xml:id="CH2c1361_CHANT_001-2a.13">嗣弟損又重問曰：<lb/></seg>
<seg xml:id="CH2c1361_CHANT_001-2a.14">諸賢唯元祖尊一家，<lb/></seg>
<seg xml:id="CH2c1361_CHANT_001-2a.15">得為婚主。<lb/></seg>
<seg xml:id="CH2c1361_CHANT_001-2a.16">若使婚，<lb/></seg>
<seg xml:id="CH2c1361_CHANT_001-2a.17">損疑速也。<lb/></seg>
<seg xml:id="CH2c1361_CHANT_001-2a.18">答曰：<lb/></seg>
<seg xml:id="CH2c1361_CHANT_001-2a.19">今歸重於王父，<lb/></seg>
<seg xml:id="CH2c1361_CHANT_001-2a.20">理無取於遲速。<lb/></seg>
<seg xml:id="CH2c1361_CHANT_001-2a.21">損重問曰：<lb/></seg>
<seg xml:id="CH2c1361_CHANT_001-2a.22">《禮》云：<lb/></seg>
<seg xml:id="CH2c1361_CHANT_001-2a.23">嫁女之家，<lb/></seg>
<seg xml:id="CH2c1361_CHANT_001-2a.24">三夜不息燭；<lb/></seg>
<seg xml:id="CH2c1361_CHANT_001-2a.25">娶婦之家，<lb/></seg>
<seg xml:id="CH2c1361_CHANT_001-2a.26">三日不舉樂。<lb/></seg>
<seg xml:id="CH2c1361_CHANT_001-2a.27">得不有輕不？<lb/></seg>
<seg xml:id="CH2c1361_CHANT_001-2a.28">又大功之末，<lb/></seg>
<seg xml:id="CH2c1361_CHANT_001-2a.29">可以嫁女，<lb/></seg>
<seg xml:id="CH2c1361_CHANT_001-2a.30">則男不得婚。<lb/></seg>
<seg xml:id="CH2c1361_CHANT_001-2a.31">向家是嫁女，<lb/></seg>
<seg xml:id="CH2c1361_CHANT_001-2a.32">今是己子婚，<lb/></seg>
<seg xml:id="CH2c1361_CHANT_001-2a.33">男女詎無異耶？<lb/></seg>
<seg xml:id="CH2c1361_CHANT_001-2a.34">答曰：<lb/></seg>
<seg xml:id="CH2c1361_CHANT_001-2a.35">秉燭寢樂，<lb/></seg>
<seg xml:id="CH2c1361_CHANT_001-2a.36">居然輕重，<lb/></seg>
<seg xml:id="CH2c1361_CHANT_001-2a.37">故嫁娶殊品。<lb/></seg>
<seg xml:id="CH2c1361_CHANT_001-2a.38">至於今事，<lb/></seg>
<seg xml:id="CH2c1361_CHANT_001-2a.39">理本分塗，<lb/></seg>
<seg xml:id="CH2c1361_CHANT_001-2a.40">唯取歸重極尊，<lb/></seg>
<seg xml:id="CH2c1361_CHANT_001-2a.41">而不別異男女一也。<lb/></seg>
<seg xml:id="CH2c1361_CHANT_001-2a.42">《通典》卷六十。<lb/></seg>
</p>
<p>
<seg xml:id="CH2c1361_CHANT_001-3a.1"><pb xml:id="CH2c1361_CHANT_001-3a" ed="CHANT" n="001-3a"/><lb/></seg>
<seg xml:id="CH2c1361_CHANT_001-3a.2">禮許變通。<lb/></seg>
<seg xml:id="CH2c1361_CHANT_001-3a.3">《記》所謂父大功者，<lb/></seg>
<seg xml:id="CH2c1361_CHANT_001-3a.4">當非有祖之家。<lb/></seg>
<seg xml:id="CH2c1361_CHANT_001-3a.5">又《公羊傳》云：<lb/></seg>
<seg xml:id="CH2c1361_CHANT_001-3a.6">不以父命辭王父母之命。<lb/></seg>
<seg xml:id="CH2c1361_CHANT_001-3a.7">推附名例，<lb/></seg>
<seg xml:id="CH2c1361_CHANT_001-3a.8">義在尊無二上，<lb/></seg>
<seg xml:id="CH2c1361_CHANT_001-3a.9">容或可通理耶！<lb/></seg>
<seg xml:id="CH2c1361_CHANT_001-3a.10">同上。<lb/></seg>
</p>
<p>
<seg xml:id="CH2c1361_CHANT_001-4a.1"><pb xml:id="CH2c1361_CHANT_001-4a" ed="CHANT" n="001-4a"/><lb/></seg>
<seg xml:id="CH2c1361_CHANT_001-4a.2">崇安四年，<lb/></seg>
<seg xml:id="CH2c1361_CHANT_001-4a.3">太皇太后李氏崩，<lb/></seg>
<seg xml:id="CH2c1361_CHANT_001-4a.4">祠部郎徐廣議：<lb/></seg>
<seg xml:id="CH2c1361_CHANT_001-4a.5">《左氏春秋》母以子貴，<lb/></seg>
<seg xml:id="CH2c1361_CHANT_001-4a.6">成風稱夫人，<lb/></seg>
<seg xml:id="CH2c1361_CHANT_001-4a.7">文公服三年之喪。<lb/></seg>
<seg xml:id="CH2c1361_CHANT_001-4a.8">凡子於父之所生，<lb/></seg>
<seg xml:id="CH2c1361_CHANT_001-4a.9">體尊義重。<lb/></seg>
<seg xml:id="CH2c1361_CHANT_001-4a.10">且禮，<lb/></seg>
<seg xml:id="CH2c1361_CHANT_001-4a.11">祖不厭孫，<lb/></seg>
<seg xml:id="CH2c1361_CHANT_001-4a.12">固宜遂服。<lb/></seg>
<seg xml:id="CH2c1361_CHANT_001-4a.13">若嫌禮文不存，<lb/></seg>
<seg xml:id="CH2c1361_CHANT_001-4a.14">則宜從重，<lb/></seg>
<seg xml:id="CH2c1361_CHANT_001-4a.15">同為祖母服齋縗三年，<lb/></seg>
<seg xml:id="CH2c1361_CHANT_001-4a.16">百官一周。<lb/></seg>
<seg xml:id="CH2c1361_CHANT_001-4a.17">廣又尋按漢文所生薄太后亡，<lb/></seg>
<seg xml:id="CH2c1361_CHANT_001-4a.18">朝臣亦服重服。<lb/></seg>
<seg xml:id="CH2c1361_CHANT_001-4a.19">太常殷茂曰：<lb/></seg>
<seg xml:id="CH2c1361_CHANT_001-4a.20">太皇太后名稱雖尊，<lb/></seg>
<seg xml:id="CH2c1361_CHANT_001-4a.21">而據非正體，<lb/></seg>
<seg xml:id="CH2c1361_CHANT_001-4a.22">主上篡承宗祖，<lb/></seg>
<seg xml:id="CH2c1361_CHANT_001-4a.23">不宜持重。<lb/></seg>
<seg xml:id="CH2c1361_CHANT_001-4a.24">謂宜齋服為安。<lb/></seg>
<seg xml:id="CH2c1361_CHANT_001-4a.25">徐野人曰：<lb/></seg>
<seg xml:id="CH2c1361_CHANT_001-4a.26">若以魯侯所行失禮者，<lb/></seg>
<seg xml:id="CH2c1361_CHANT_001-4a.27">《左傳》不見譏責，<lb/></seg>
<seg xml:id="CH2c1361_CHANT_001-4a.28">而漢代持服，<lb/></seg>
<seg xml:id="CH2c1361_CHANT_001-4a.29">與正嫡無異。<lb/></seg>
<seg xml:id="CH2c1361_CHANT_001-4a.30">殷太常所上服事，<lb/></seg>
<seg xml:id="CH2c1361_CHANT_001-4a.31">於禮中尋求，<lb/></seg>
<seg xml:id="CH2c1361_CHANT_001-4a.32">俱無明文。<lb/></seg>
<seg xml:id="CH2c1361_CHANT_001-4a.33">然僕之所言，<lb/></seg>
<seg xml:id="CH2c1361_CHANT_001-4a.34">專據《春秋》也。<lb/></seg>
<seg xml:id="CH2c1361_CHANT_001-4a.35">車允答云：<lb/></seg>
<seg xml:id="CH2c1361_CHANT_001-4a.36">漢代皆服重。<lb/></seg>
<seg xml:id="CH2c1361_CHANT_001-4a.37">且大體己定，<lb/></seg>
<seg xml:id="CH2c1361_CHANT_001-4a.38">此當無復飜革耶！<lb/></seg>
<seg xml:id="CH2c1361_CHANT_001-4a.39">《通典》卷八十一。<lb/></seg>
</p>
<p>
<seg xml:id="CH2c1361_CHANT_001-5a.1"><pb xml:id="CH2c1361_CHANT_001-5a" ed="CHANT" n="001-5a"/><lb/></seg>
<seg xml:id="CH2c1361_CHANT_001-5a.2">樂亮問曰：<lb/></seg>
<seg xml:id="CH2c1361_CHANT_001-5a.3">君弔之儀，<lb/></seg>
<seg xml:id="CH2c1361_CHANT_001-5a.4">雖在於《禮》，<lb/></seg>
<seg xml:id="CH2c1361_CHANT_001-5a.5">未審皇子之弔，<lb/></seg>
<seg xml:id="CH2c1361_CHANT_001-5a.6">受弔為當迎送及拜以不？<lb/></seg>
<seg xml:id="CH2c1361_CHANT_001-5a.7">當於廬室主，<lb/></seg>
<seg xml:id="CH2c1361_CHANT_001-5a.8">當別施位耶？<lb/></seg>
<seg xml:id="CH2c1361_CHANT_001-5a.9">若別施位者，<lb/></seg>
<seg xml:id="CH2c1361_CHANT_001-5a.10">應在何處？<lb/></seg>
<seg xml:id="CH2c1361_CHANT_001-5a.11">即位為應立？<lb/></seg>
<seg xml:id="CH2c1361_CHANT_001-5a.12">應坐？<lb/></seg>
<seg xml:id="CH2c1361_CHANT_001-5a.13">君弔，<lb/></seg>
<seg xml:id="CH2c1361_CHANT_001-5a.14">已葬，<lb/></seg>
<seg xml:id="CH2c1361_CHANT_001-5a.15">主人必絻。<lb/></seg>
<seg xml:id="CH2c1361_CHANT_001-5a.16">此禮已廢，<lb/></seg>
<seg xml:id="CH2c1361_CHANT_001-5a.17">並未詳。<lb/></seg>
<seg xml:id="CH2c1361_CHANT_001-5a.18">既小祥，<lb/></seg>
<seg xml:id="CH2c1361_CHANT_001-5a.19">重服已徐，<lb/></seg>
<seg xml:id="CH2c1361_CHANT_001-5a.20">正當即以練冠功縗受弔耶！<lb/></seg>
<seg xml:id="CH2c1361_CHANT_001-5a.21">答曰：<lb/></seg>
<seg xml:id="CH2c1361_CHANT_001-5a.22">皇子之儀，<lb/></seg>
<seg xml:id="CH2c1361_CHANT_001-5a.23">揖而不拜，<lb/></seg>
<seg xml:id="CH2c1361_CHANT_001-5a.24">然猶應以練冠功縗迎立於戶側。<lb/></seg>
<seg xml:id="CH2c1361_CHANT_001-5a.25">皇子向戶揖訖，<lb/></seg>
<seg xml:id="CH2c1361_CHANT_001-5a.26">伏廬室而哭。<lb/></seg>
<seg xml:id="CH2c1361_CHANT_001-5a.27">及皇子前執手時，<lb/></seg>
<seg xml:id="CH2c1361_CHANT_001-5a.28">乃可長跪受之。<lb/></seg>
<seg xml:id="CH2c1361_CHANT_001-5a.29">去出室，<lb/></seg>
<seg xml:id="CH2c1361_CHANT_001-5a.30">還至戶，<lb/></seg>
<seg xml:id="CH2c1361_CHANT_001-5a.31">更哭。<lb/></seg>
<seg xml:id="CH2c1361_CHANT_001-5a.32">《通典》卷八十三。<lb/></seg>
</p>
<p>
<seg xml:id="CH2c1361_CHANT_001-6a.1"><pb xml:id="CH2c1361_CHANT_001-6a" ed="CHANT" n="001-6a"/><lb/></seg>
<seg xml:id="CH2c1361_CHANT_001-6a.2">庾氏問曰：<lb/></seg>
<seg xml:id="CH2c1361_CHANT_001-6a.3">母喪已小祥而父亡，<lb/></seg>
<seg xml:id="CH2c1361_CHANT_001-6a.4">未葬，<lb/></seg>
<seg xml:id="CH2c1361_CHANT_001-6a.5">至母十三月，<lb/></seg>
<seg xml:id="CH2c1361_CHANT_001-6a.6">常伸服三年，<lb/></seg>
<seg xml:id="CH2c1361_CHANT_001-6a.7">猶厭屈而祥耶？<lb/></seg>
<seg xml:id="CH2c1361_CHANT_001-6a.8">答曰：<lb/></seg>
<seg xml:id="CH2c1361_CHANT_001-6a.9">按賀循云：<lb/></seg>
<seg xml:id="CH2c1361_CHANT_001-6a.10">大未殯而祖亡，<lb/></seg>
<seg xml:id="CH2c1361_CHANT_001-6a.11">承嫡猶周，<lb/></seg>
<seg xml:id="CH2c1361_CHANT_001-6a.12">此不忍變父在也。<lb/></seg>
<seg xml:id="CH2c1361_CHANT_001-6a.13">故自用父在服母之禮，<lb/></seg>
<seg xml:id="CH2c1361_CHANT_001-6a.14">靈筵不得終三年也。<lb/></seg>
<seg xml:id="CH2c1361_CHANT_001-6a.15">《禮》云：<lb/></seg>
<seg xml:id="CH2c1361_CHANT_001-6a.16">三年之喪既葬，<lb/></seg>
<seg xml:id="CH2c1361_CHANT_001-6a.17">乃為前喪練祥。<lb/></seg>
<seg xml:id="CH2c1361_CHANT_001-6a.18">則猶須後喪葬訖，<lb/></seg>
<seg xml:id="CH2c1361_CHANT_001-6a.19">乃得為前喪變服練祥也。<lb/></seg>
<seg xml:id="CH2c1361_CHANT_001-6a.20">《通典》卷九十七。<lb/></seg>
</p>
<p>
<seg xml:id="CH2c1361_CHANT_001-7a.1"><pb xml:id="CH2c1361_CHANT_001-7a" ed="CHANT" n="001-7a"/><lb/></seg>
<seg xml:id="CH2c1361_CHANT_001-7a.2">蔡眇之問云：<lb/></seg>
<seg xml:id="CH2c1361_CHANT_001-7a.3">從弟心喪，<lb/></seg>
<seg xml:id="CH2c1361_CHANT_001-7a.4">當除此月，<lb/></seg>
<seg xml:id="CH2c1361_CHANT_001-7a.5">不知猶應設祭者。<lb/></seg>
<seg xml:id="CH2c1361_CHANT_001-7a.6">為應施床為地席耶？<lb/></seg>
<seg xml:id="CH2c1361_CHANT_001-7a.7">其大兄昔在西，<lb/></seg>
<seg xml:id="CH2c1361_CHANT_001-7a.8">知喪晚，<lb/></seg>
<seg xml:id="CH2c1361_CHANT_001-7a.9">心制乃應除臘月。<lb/></seg>
<seg xml:id="CH2c1361_CHANT_001-7a.10">其妹先除，<lb/></seg>
<seg xml:id="CH2c1361_CHANT_001-7a.11">不知便可著綵衣不？<lb/></seg>
<seg xml:id="CH2c1361_CHANT_001-7a.12">答曰：<lb/></seg>
<seg xml:id="CH2c1361_CHANT_001-7a.13">禫著喪事之極也，<lb/></seg>
<seg xml:id="CH2c1361_CHANT_001-7a.14">故於此日設祭而告終。<lb/></seg>
<seg xml:id="CH2c1361_CHANT_001-7a.15">自爾之後，<lb/></seg>
<seg xml:id="CH2c1361_CHANT_001-7a.16">沉哀在心，<lb/></seg>
<seg xml:id="CH2c1361_CHANT_001-7a.17">故謂之心喪。<lb/></seg>
<seg xml:id="CH2c1361_CHANT_001-7a.18">外無節文，<lb/></seg>
<seg xml:id="CH2c1361_CHANT_001-7a.19">故服祭並闕也，<lb/></seg>
<seg xml:id="CH2c1361_CHANT_001-7a.20">晦日唯哭以寫哀而已。<lb/></seg>
<seg xml:id="CH2c1361_CHANT_001-7a.21">既各盡其服，<lb/></seg>
<seg xml:id="CH2c1361_CHANT_001-7a.22">從禮而除矣。<lb/></seg>
<seg xml:id="CH2c1361_CHANT_001-7a.23">綵衣無所疑。<lb/></seg>
<seg xml:id="CH2c1361_CHANT_001-7a.24">《通典》卷一百一。<lb/></seg>
</p>
<p>
<seg xml:id="CH2c1361_CHANT_001-8a.1"><pb xml:id="CH2c1361_CHANT_001-8a" ed="CHANT" n="001-8a"/><lb/></seg>
<seg xml:id="CH2c1361_CHANT_001-8a.2">劉鎮之問：<lb/></seg>
<seg xml:id="CH2c1361_CHANT_001-8a.3">父尚在，<lb/></seg>
<seg xml:id="CH2c1361_CHANT_001-8a.4">母出嫁亡，<lb/></seg>
<seg xml:id="CH2c1361_CHANT_001-8a.5">今改葬應有服不？<lb/></seg>
<seg xml:id="CH2c1361_CHANT_001-8a.6">答云：<lb/></seg>
<seg xml:id="CH2c1361_CHANT_001-8a.7">改葬服緦，<lb/></seg>
<seg xml:id="CH2c1361_CHANT_001-8a.8">唯施極重，<lb/></seg>
<seg xml:id="CH2c1361_CHANT_001-8a.9">此既出嫁，<lb/></seg>
<seg xml:id="CH2c1361_CHANT_001-8a.10">未聞兒有服之文。<lb/></seg>
<seg xml:id="CH2c1361_CHANT_001-8a.11">然緣情立禮，<lb/></seg>
<seg xml:id="CH2c1361_CHANT_001-8a.12">令制服奉臨，<lb/></seg>
<seg xml:id="CH2c1361_CHANT_001-8a.13">就從重之義，<lb/></seg>
<seg xml:id="CH2c1361_CHANT_001-8a.14">合即心之理，<lb/></seg>
<seg xml:id="CH2c1361_CHANT_001-8a.15">亦當無疑於不允也。<lb/></seg>
<seg xml:id="CH2c1361_CHANT_001-8a.16">《通典》卷一百二。<lb/></seg>
</p>
</div>
</body>
</text>
</TEI>
