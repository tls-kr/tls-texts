<TEI xmlns="http://www.tei-c.org/ns/1.0" xml:id="CH2d1737">
<teiHeader>
<fileDesc>
<titleStmt>
<title>南方草木狀三卷</title>
</titleStmt>
<editionStmt><edition><idno type="kanripo">CH2d1737</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>木類</head>
<p>
<seg xml:id="CH2d1737_CHANT_002-1a.1"><pb xml:id="CH2d1737_CHANT_002-1a" ed="CHANT" n="002-1a"/><lb/></seg>
<seg xml:id="CH2d1737_CHANT_002-1a.2">楓人，<lb/></seg>
<seg xml:id="CH2d1737_CHANT_002-1a.3">五嶺之間多楓木，<lb/></seg>
<seg xml:id="CH2d1737_CHANT_002-1a.4">歲久則生瘤癭，<lb/></seg>
<seg xml:id="CH2d1737_CHANT_002-1a.5">一夕遇慕雷驟雨，<lb/></seg>
<seg xml:id="CH2d1737_CHANT_002-1a.6">其樹贅暗長三五尺，<lb/></seg>
<seg xml:id="CH2d1737_CHANT_002-1a.7">謂之楓人。<lb/></seg>
<seg xml:id="CH2d1737_CHANT_002-1a.8">越巫取之作術，<lb/></seg>
<seg xml:id="CH2d1737_CHANT_002-1a.9">有通神之驗，<lb/></seg>
<seg xml:id="CH2d1737_CHANT_002-1a.10">取之不以法，<lb/></seg>
<seg xml:id="CH2d1737_CHANT_002-1a.11">則能化去。<lb/></seg>
</p>
<p>
<seg xml:id="CH2d1737_CHANT_002-2a.1"><pb xml:id="CH2d1737_CHANT_002-2a" ed="CHANT" n="002-2a"/><lb/></seg>
<seg xml:id="CH2d1737_CHANT_002-2a.2">楓香，<lb/></seg>
<seg xml:id="CH2d1737_CHANT_002-2a.3">樹似白楊，<lb/></seg>
<seg xml:id="CH2d1737_CHANT_002-2a.4">葉圓而歧分，<lb/></seg>
<seg xml:id="CH2d1737_CHANT_002-2a.5">有脂而香，<lb/></seg>
<seg xml:id="CH2d1737_CHANT_002-2a.6">其子大如鴨卵。<lb/></seg>
<seg xml:id="CH2d1737_CHANT_002-2a.7">二月華發，<lb/></seg>
<seg xml:id="CH2d1737_CHANT_002-2a.8">乃著實，<lb/></seg>
<seg xml:id="CH2d1737_CHANT_002-2a.9">八九月熟，<lb/></seg>
<seg xml:id="CH2d1737_CHANT_002-2a.10">曝乾可燒。<lb/></seg>
<seg xml:id="CH2d1737_CHANT_002-2a.11">惟九真郡有之。<lb/></seg>
</p>
<p>
<seg xml:id="CH2d1737_CHANT_002-3a.1"><pb xml:id="CH2d1737_CHANT_002-3a" ed="CHANT" n="002-3a"/><lb/></seg>
<seg xml:id="CH2d1737_CHANT_002-3a.2">薰陸香，<lb/></seg>
<seg xml:id="CH2d1737_CHANT_002-3a.3">出大秦。<lb/></seg>
<seg xml:id="CH2d1737_CHANT_002-3a.4">在海邊有大樹，<lb/></seg>
<seg xml:id="CH2d1737_CHANT_002-3a.5">枝葉正如古松，<lb/></seg>
<seg xml:id="CH2d1737_CHANT_002-3a.6">生於沙中。<lb/></seg>
<seg xml:id="CH2d1737_CHANT_002-3a.7">盛夏樹膠流出沙上，<lb/></seg>
<seg xml:id="CH2d1737_CHANT_002-3a.8">方採之。<lb/></seg>
</p>
<p>
<seg xml:id="CH2d1737_CHANT_002-3a.9">榕</seg>
<seg xml:id="CH2d1737_CHANT_002-4a.1"><pb xml:id="CH2d1737_CHANT_002-4a" ed="CHANT" n="002-4a"/><lb/></seg>
<seg xml:id="CH2d1737_CHANT_002-4a.2">榕樹，<lb/></seg>
<seg xml:id="CH2d1737_CHANT_002-4a.3">南海桂林多植之，<lb/></seg>
<seg xml:id="CH2d1737_CHANT_002-4a.4">葉如木麻，<lb/></seg>
<seg xml:id="CH2d1737_CHANT_002-4a.5">實如冬青。<lb/></seg>
<seg xml:id="CH2d1737_CHANT_002-4a.6">樹榦拳曲，<lb/></seg>
<seg xml:id="CH2d1737_CHANT_002-4a.7">是不可以為器也；<lb/></seg>
<seg xml:id="CH2d1737_CHANT_002-4a.8">其本稜理而深，<lb/></seg>
<seg xml:id="CH2d1737_CHANT_002-4a.9">是不可以為材也；<lb/></seg>
<seg xml:id="CH2d1737_CHANT_002-4a.10">燒之無焰，<lb/></seg>
<seg xml:id="CH2d1737_CHANT_002-4a.11">是不可以為薪也。<lb/></seg>
<seg xml:id="CH2d1737_CHANT_002-4a.12">以其不材，<lb/></seg>
<seg xml:id="CH2d1737_CHANT_002-4a.13">故能久而無傷；<lb/></seg>
<seg xml:id="CH2d1737_CHANT_002-4a.14">其蔭十畝，<lb/></seg>
<seg xml:id="CH2d1737_CHANT_002-4a.15">故人以為息焉。<lb/></seg>
<seg xml:id="CH2d1737_CHANT_002-4a.16">而又枝條既繁，<lb/></seg>
<seg xml:id="CH2d1737_CHANT_002-4a.17">葉又茂細，<lb/></seg>
<seg xml:id="CH2d1737_CHANT_002-4a.18">軟條如藤垂下，<lb/></seg>
<seg xml:id="CH2d1737_CHANT_002-4a.19">漸漸及地；<lb/></seg>
<seg xml:id="CH2d1737_CHANT_002-4a.20">藤稍入地，<lb/></seg>
<seg xml:id="CH2d1737_CHANT_002-4a.21">便生根節，<lb/></seg>
<seg xml:id="CH2d1737_CHANT_002-4a.22">或一大株有根四五處，<lb/></seg>
<seg xml:id="CH2d1737_CHANT_002-4a.23">而橫枝及鄰樹即連理。<lb/></seg>
<seg xml:id="CH2d1737_CHANT_002-4a.24">南人以為常，<lb/></seg>
<seg xml:id="CH2d1737_CHANT_002-4a.25">不謂之瑞木。<lb/></seg>
</p>
<p>
<seg xml:id="CH2d1737_CHANT_002-5a.1"><pb xml:id="CH2d1737_CHANT_002-5a" ed="CHANT" n="002-5a"/><lb/></seg>
<seg xml:id="CH2d1737_CHANT_002-5a.2">益智子，<lb/></seg>
<seg xml:id="CH2d1737_CHANT_002-5a.3">如筆毫，<lb/></seg>
<seg xml:id="CH2d1737_CHANT_002-5a.4">長七八分。<lb/></seg>
<seg xml:id="CH2d1737_CHANT_002-5a.5">二月花，<lb/></seg>
<seg xml:id="CH2d1737_CHANT_002-5a.6">色若蓮，<lb/></seg>
<seg xml:id="CH2d1737_CHANT_002-5a.7">著實，<lb/></seg>
<seg xml:id="CH2d1737_CHANT_002-5a.8">五六月熟。<lb/></seg>
<seg xml:id="CH2d1737_CHANT_002-5a.9">味辛，<lb/></seg>
<seg xml:id="CH2d1737_CHANT_002-5a.10">雜五味中芬芳，<lb/></seg>
<seg xml:id="CH2d1737_CHANT_002-5a.11">亦可鹽曝。<lb/></seg>
<seg xml:id="CH2d1737_CHANT_002-5a.12">出交趾合浦。<lb/></seg>
<seg xml:id="CH2d1737_CHANT_002-5a.13">建安八年，<lb/></seg>
<seg xml:id="CH2d1737_CHANT_002-5a.14">交州刺史張津，<lb/></seg>
<seg xml:id="CH2d1737_CHANT_002-5a.15">嘗以益智子粽餉魏武帝。<lb/></seg>
</p>
<p>
<seg xml:id="CH2d1737_CHANT_002-6a.1"><pb xml:id="CH2d1737_CHANT_002-6a" ed="CHANT" n="002-6a"/><lb/></seg>
<seg xml:id="CH2d1737_CHANT_002-6a.2">桂，<lb/></seg>
<seg xml:id="CH2d1737_CHANT_002-6a.3">出合浦。<lb/></seg>
<seg xml:id="CH2d1737_CHANT_002-6a.4">生必以高山之巔，<lb/></seg>
<seg xml:id="CH2d1737_CHANT_002-6a.5">冬夏常青，<lb/></seg>
<seg xml:id="CH2d1737_CHANT_002-6a.6">其類自為林，<lb/></seg>
<seg xml:id="CH2d1737_CHANT_002-6a.7">間無雜樹。<lb/></seg>
<seg xml:id="CH2d1737_CHANT_002-6a.8">交趾置桂園。<lb/></seg>
<seg xml:id="CH2d1737_CHANT_002-6a.9">桂有三種：<lb/></seg>
<seg xml:id="CH2d1737_CHANT_002-6a.10">葉如柏葉，<lb/></seg>
<seg xml:id="CH2d1737_CHANT_002-6a.11">皮赤者，<lb/></seg>
<seg xml:id="CH2d1737_CHANT_002-6a.12">為丹桂；<lb/></seg>
<seg xml:id="CH2d1737_CHANT_002-6a.13">葉似柿葉者，<lb/></seg>
<seg xml:id="CH2d1737_CHANT_002-6a.14">為茵桂；<lb/></seg>
<seg xml:id="CH2d1737_CHANT_002-6a.15">其葉似枇杷葉者，<lb/></seg>
<seg xml:id="CH2d1737_CHANT_002-6a.16">為牡桂。<lb/></seg>
<seg xml:id="CH2d1737_CHANT_002-6a.17">《三輔黃圖》曰：<lb/></seg>
<seg xml:id="CH2d1737_CHANT_002-6a.18">「甘泉宮南有昆明池，<lb/></seg>
<seg xml:id="CH2d1737_CHANT_002-6a.19">池中有靈波殿，<lb/></seg>
<seg xml:id="CH2d1737_CHANT_002-6a.20">以桂為柱，<lb/></seg>
<seg xml:id="CH2d1737_CHANT_002-6a.21">風來自香。」<lb/></seg>
</p>
<p>
<seg xml:id="CH2d1737_CHANT_002-7a.1"><pb xml:id="CH2d1737_CHANT_002-7a" ed="CHANT" n="002-7a"/><lb/></seg>
<seg xml:id="CH2d1737_CHANT_002-7a.2">朱槿</seg>
</p>
<p>
<seg xml:id="CH2d1737_CHANT_002-7a.3">朱槿花，<lb/></seg>
<seg xml:id="CH2d1737_CHANT_002-7a.4">莖、葉皆如桑，<lb/></seg>
<seg xml:id="CH2d1737_CHANT_002-7a.5">葉光而厚，<lb/></seg>
<seg xml:id="CH2d1737_CHANT_002-7a.6">樹高止四五尺，<lb/></seg>
<seg xml:id="CH2d1737_CHANT_002-7a.7">而枝葉婆娑。<lb/></seg>
<seg xml:id="CH2d1737_CHANT_002-7a.8">自二月開花，<lb/></seg>
<seg xml:id="CH2d1737_CHANT_002-7a.9">至中冬即歇。<lb/></seg>
<seg xml:id="CH2d1737_CHANT_002-7a.10">其花深紅色，<lb/></seg>
<seg xml:id="CH2d1737_CHANT_002-7a.11">五出，<lb/></seg>
<seg xml:id="CH2d1737_CHANT_002-7a.12">大如蜀葵，<lb/></seg>
<seg xml:id="CH2d1737_CHANT_002-7a.13">有蕊一條，<lb/></seg>
<seg xml:id="CH2d1737_CHANT_002-7a.14">長於花葉，<lb/></seg>
<seg xml:id="CH2d1737_CHANT_002-7a.15">上綴金屑，<lb/></seg>
<seg xml:id="CH2d1737_CHANT_002-7a.16">日光所爍，<lb/></seg>
<seg xml:id="CH2d1737_CHANT_002-7a.17">疑若焰生。<lb/></seg>
<seg xml:id="CH2d1737_CHANT_002-7a.18">一叢之上，<lb/></seg>
<seg xml:id="CH2d1737_CHANT_002-7a.19">日開數百朵，<lb/></seg>
<seg xml:id="CH2d1737_CHANT_002-7a.20">朝開暮落，<lb/></seg>
<seg xml:id="CH2d1737_CHANT_002-7a.21">插枝即活。<lb/></seg>
<seg xml:id="CH2d1737_CHANT_002-7a.22">出高涼郡。<lb/></seg>
<seg xml:id="CH2d1737_CHANT_002-7a.23">一名赤槿，<lb/></seg>
<seg xml:id="CH2d1737_CHANT_002-7a.24">一名日及。<lb/></seg>
</p>
<p>
<seg xml:id="CH2d1737_CHANT_002-8a.1"><pb xml:id="CH2d1737_CHANT_002-8a" ed="CHANT" n="002-8a"/><lb/></seg>
<seg xml:id="CH2d1737_CHANT_002-8a.2">指甲花，<lb/></seg>
<seg xml:id="CH2d1737_CHANT_002-8a.3">其樹高五六尺，<lb/></seg>
<seg xml:id="CH2d1737_CHANT_002-8a.4">枝條柔弱，<lb/></seg>
<seg xml:id="CH2d1737_CHANT_002-8a.5">葉如嫩榆，<lb/></seg>
<seg xml:id="CH2d1737_CHANT_002-8a.6">與耶悉茗、末利花皆雪白，<lb/></seg>
<seg xml:id="CH2d1737_CHANT_002-8a.7">而香不相上下，<lb/></seg>
<seg xml:id="CH2d1737_CHANT_002-8a.8">亦胡人自大秦國移稙于南海。<lb/></seg>
<seg xml:id="CH2d1737_CHANT_002-8a.9">而此花極繁細，<lb/></seg>
<seg xml:id="CH2d1737_CHANT_002-8a.10">纔如半米粒許，<lb/></seg>
<seg xml:id="CH2d1737_CHANT_002-8a.11">彼人多折置襟袖間，<lb/></seg>
<seg xml:id="CH2d1737_CHANT_002-8a.12">蓋資其芬馥爾。<lb/></seg>
<seg xml:id="CH2d1737_CHANT_002-8a.13">一名散沬花。<lb/></seg>
</p>
<p>
<seg xml:id="CH2d1737_CHANT_002-9a.1"><pb xml:id="CH2d1737_CHANT_002-9a" ed="CHANT" n="002-9a"/><lb/></seg>
<seg xml:id="CH2d1737_CHANT_002-9a.2">密香、沉香、鷄骨香、黃熟香、鷄舌香、棧香、青桂香、馬蹄香</seg>
</p>
<p>
<seg xml:id="CH2d1737_CHANT_002-9a.3">案：<lb/></seg>
<seg xml:id="CH2d1737_CHANT_002-9a.4">此八物同出於一樹也。<lb/></seg>
<seg xml:id="CH2d1737_CHANT_002-9a.5">交趾有蜜香樹，<lb/></seg>
<seg xml:id="CH2d1737_CHANT_002-9a.6">榦似柜柳，<lb/></seg>
<seg xml:id="CH2d1737_CHANT_002-9a.7">其花白而繁，<lb/></seg>
<seg xml:id="CH2d1737_CHANT_002-9a.8">其葉如橘。<lb/></seg>
<seg xml:id="CH2d1737_CHANT_002-9a.9">欲取香，<lb/></seg>
<seg xml:id="CH2d1737_CHANT_002-9a.10">伐之；<lb/></seg>
<seg xml:id="CH2d1737_CHANT_002-9a.11">經年，<lb/></seg>
<seg xml:id="CH2d1737_CHANT_002-9a.12">其根、榦、枝、節各有別色也。<lb/></seg>
<seg xml:id="CH2d1737_CHANT_002-9a.13">木心與節堅黑沉水者，<lb/></seg>
<seg xml:id="CH2d1737_CHANT_002-9a.14">為沉香；<lb/></seg>
<seg xml:id="CH2d1737_CHANT_002-9a.15">與水面平者，<lb/></seg>
<seg xml:id="CH2d1737_CHANT_002-9a.16">為鷄骨香；<lb/></seg>
<seg xml:id="CH2d1737_CHANT_002-9a.17">其根，<lb/></seg>
<seg xml:id="CH2d1737_CHANT_002-9a.18">為黃熟香；<lb/></seg>
<seg xml:id="CH2d1737_CHANT_002-9a.19">其榦，<lb/></seg>
<seg xml:id="CH2d1737_CHANT_002-9a.20">為棧香；<lb/></seg>
<seg xml:id="CH2d1737_CHANT_002-9a.21">細枝緊實未爛者，<lb/></seg>
<seg xml:id="CH2d1737_CHANT_002-9a.22">為青桂香；<lb/></seg>
<seg xml:id="CH2d1737_CHANT_002-9a.23">其根節輕而大者，<lb/></seg>
<seg xml:id="CH2d1737_CHANT_002-9a.24">為馬蹄香；<lb/></seg>
<seg xml:id="CH2d1737_CHANT_002-9a.25">其花不香，<lb/></seg>
<seg xml:id="CH2d1737_CHANT_002-9a.26">成實乃香，<lb/></seg>
<seg xml:id="CH2d1737_CHANT_002-9a.27">為鷄舌香。<lb/></seg>
<seg xml:id="CH2d1737_CHANT_002-9a.28">珍異之木也。<lb/></seg>
</p>
<p>
<seg xml:id="CH2d1737_CHANT_002-10a.1"><pb xml:id="CH2d1737_CHANT_002-10a" ed="CHANT" n="002-10a"/><lb/></seg>
<seg xml:id="CH2d1737_CHANT_002-10a.2">桄榔，<lb/></seg>
<seg xml:id="CH2d1737_CHANT_002-10a.3">樹似栟櫚實，<lb/></seg>
<seg xml:id="CH2d1737_CHANT_002-10a.4">其皮可作綆，<lb/></seg>
<seg xml:id="CH2d1737_CHANT_002-10a.5">得水則柔韌，<lb/></seg>
<seg xml:id="CH2d1737_CHANT_002-10a.6">胡人以此聯木為舟。<lb/></seg>
<seg xml:id="CH2d1737_CHANT_002-10a.7">皮中有屑如麪，<lb/></seg>
<seg xml:id="CH2d1737_CHANT_002-10a.8">多者至數斛，<lb/></seg>
<seg xml:id="CH2d1737_CHANT_002-10a.9">食之與常麪無異。<lb/></seg>
<seg xml:id="CH2d1737_CHANT_002-10a.10">木性如竹，<lb/></seg>
<seg xml:id="CH2d1737_CHANT_002-10a.11">紫黑色，<lb/></seg>
<seg xml:id="CH2d1737_CHANT_002-10a.12">有文理。<lb/></seg>
<seg xml:id="CH2d1737_CHANT_002-10a.13">工人解之，<lb/></seg>
<seg xml:id="CH2d1737_CHANT_002-10a.14">以製奕枰。<lb/></seg>
<seg xml:id="CH2d1737_CHANT_002-10a.15">出九真、交趾。<lb/></seg>
</p>
<p>
<seg xml:id="CH2d1737_CHANT_002-11a.1"><pb xml:id="CH2d1737_CHANT_002-11a" ed="CHANT" n="002-11a"/><lb/></seg>
<seg xml:id="CH2d1737_CHANT_002-11a.2">訶梨勒，<lb/></seg>
<seg xml:id="CH2d1737_CHANT_002-11a.3">樹似木梡，<lb/></seg>
<seg xml:id="CH2d1737_CHANT_002-11a.4">花白，<lb/></seg>
<seg xml:id="CH2d1737_CHANT_002-11a.5">子形如橄欖，<lb/></seg>
<seg xml:id="CH2d1737_CHANT_002-11a.6">六路，<lb/></seg>
<seg xml:id="CH2d1737_CHANT_002-11a.7">皮肉相著。<lb/></seg>
<seg xml:id="CH2d1737_CHANT_002-11a.8">可作飲，<lb/></seg>
<seg xml:id="CH2d1737_CHANT_002-11a.9">變白髭髮令黑。<lb/></seg>
<seg xml:id="CH2d1737_CHANT_002-11a.10">出九真。<lb/></seg>
</p>
<p>
<seg xml:id="CH2d1737_CHANT_002-12a.1"><pb xml:id="CH2d1737_CHANT_002-12a" ed="CHANT" n="002-12a"/><lb/></seg>
<seg xml:id="CH2d1737_CHANT_002-12a.2">蘇枋，<lb/></seg>
<seg xml:id="CH2d1737_CHANT_002-12a.3">樹類槐花，<lb/></seg>
<seg xml:id="CH2d1737_CHANT_002-12a.4">黑子。<lb/></seg>
<seg xml:id="CH2d1737_CHANT_002-12a.5">出九真。<lb/></seg>
<seg xml:id="CH2d1737_CHANT_002-12a.6">南人以染綘，<lb/></seg>
<seg xml:id="CH2d1737_CHANT_002-12a.7">清以大庾之水，<lb/></seg>
<seg xml:id="CH2d1737_CHANT_002-12a.8">則色愈深。<lb/></seg>
</p>
<p>
<seg xml:id="CH2d1737_CHANT_002-12a.9">水松，<lb/></seg>
<seg xml:id="CH2d1737_CHANT_002-12a.10">葉如橧而細長。<lb/></seg>
<seg xml:id="CH2d1737_CHANT_002-12a.11">出南海。<lb/></seg>
<seg xml:id="CH2d1737_CHANT_002-12a.12">土產眾香，<lb/></seg>
<seg xml:id="CH2d1737_CHANT_002-12a.13">而此木不大香，<lb/></seg>
<seg xml:id="CH2d1737_CHANT_002-12a.14">故彼人無佩服者。<lb/></seg>
<seg xml:id="CH2d1737_CHANT_002-12a.15">嶺北人極愛之，<lb/></seg>
<seg xml:id="CH2d1737_CHANT_002-12a.16">然其香殊勝在南方時。<lb/></seg>
<seg xml:id="CH2d1737_CHANT_002-12a.17">植物無情者也，<lb/></seg>
<seg xml:id="CH2d1737_CHANT_002-12a.18">不香於彼而香於此，<lb/></seg>
<seg xml:id="CH2d1737_CHANT_002-12a.19">豈屈於不知己而伸於知巳者歟？<lb/></seg>
<seg xml:id="CH2d1737_CHANT_002-12a.20">物理之難窮如此！<lb/></seg>
</p>
<p>
<seg xml:id="CH2d1737_CHANT_002-13a.1"><pb xml:id="CH2d1737_CHANT_002-13a" ed="CHANT" n="002-13a"/><lb/></seg>
<seg xml:id="CH2d1737_CHANT_002-13a.2">刺桐</seg>
</p>
<p>
<seg xml:id="CH2d1737_CHANT_002-13a.3">刺桐，<lb/></seg>
<seg xml:id="CH2d1737_CHANT_002-13a.4">其木為材，<lb/></seg>
<seg xml:id="CH2d1737_CHANT_002-13a.5">三月三時，<lb/></seg>
<seg xml:id="CH2d1737_CHANT_002-13a.6">布葉繁密，<lb/></seg>
<seg xml:id="CH2d1737_CHANT_002-13a.7">後有花，<lb/></seg>
<seg xml:id="CH2d1737_CHANT_002-13a.8">赤色，<lb/></seg>
<seg xml:id="CH2d1737_CHANT_002-13a.9">間生葉間，<lb/></seg>
<seg xml:id="CH2d1737_CHANT_002-13a.10">旁照他物，<lb/></seg>
<seg xml:id="CH2d1737_CHANT_002-13a.11">皆朱殷。<lb/></seg>
<seg xml:id="CH2d1737_CHANT_002-13a.12">然三五房凋，<lb/></seg>
<seg xml:id="CH2d1737_CHANT_002-13a.13">則三五復發，<lb/></seg>
<seg xml:id="CH2d1737_CHANT_002-13a.14">如是者竟歲。<lb/></seg>
<seg xml:id="CH2d1737_CHANT_002-13a.15">九真有之。<lb/></seg>
</p>
<p>
<seg xml:id="CH2d1737_CHANT_002-14a.1"><pb xml:id="CH2d1737_CHANT_002-14a" ed="CHANT" n="002-14a"/><lb/></seg>
<seg xml:id="CH2d1737_CHANT_002-14a.2">棹，<lb/></seg>
<seg xml:id="CH2d1737_CHANT_002-14a.3">樹榦、葉俱似椿，<lb/></seg>
<seg xml:id="CH2d1737_CHANT_002-14a.4">以其葉鬻汁漬果，<lb/></seg>
<seg xml:id="CH2d1737_CHANT_002-14a.5">呼為棹汁。<lb/></seg>
<seg xml:id="CH2d1737_CHANT_002-14a.6">若以棹汁雜彘肉食者，<lb/></seg>
<seg xml:id="CH2d1737_CHANT_002-14a.7">即時為雷震死。<lb/></seg>
<seg xml:id="CH2d1737_CHANT_002-14a.8">棹出高涼郡。<lb/></seg>
</p>
<p>
<seg xml:id="CH2d1737_CHANT_002-14a.9">杉，<lb/></seg>
<seg xml:id="CH2d1737_CHANT_002-14a.10">一名披煔。<lb/></seg>
<seg xml:id="CH2d1737_CHANT_002-14a.11">合浦東二百里有杉一樹。<lb/></seg>
<seg xml:id="CH2d1737_CHANT_002-14a.12">漢安帝永初五年春，<lb/></seg>
<seg xml:id="CH2d1737_CHANT_002-14a.13">葉落隨風飄入洛陽城，<lb/></seg>
<seg xml:id="CH2d1737_CHANT_002-14a.14">其葉大常杉數十倍，<lb/></seg>
<seg xml:id="CH2d1737_CHANT_002-14a.15">術士廉盛曰：<lb/></seg>
<seg xml:id="CH2d1737_CHANT_002-14a.16">「合浦東杉葉也，<lb/></seg>
<seg xml:id="CH2d1737_CHANT_002-14a.17">此休徵，<lb/></seg>
<seg xml:id="CH2d1737_CHANT_002-14a.18">當出王者。」<lb/></seg>
<seg xml:id="CH2d1737_CHANT_002-14a.19">帝遣使驗之，<lb/></seg>
<seg xml:id="CH2d1737_CHANT_002-14a.20">信然，<lb/></seg>
<seg xml:id="CH2d1737_CHANT_002-14a.21">乃以千人伐樹，<lb/></seg>
<seg xml:id="CH2d1737_CHANT_002-14a.22">役夫多死者。<lb/></seg>
<seg xml:id="CH2d1737_CHANT_002-14a.23">其後三百人坐斷株上食，<lb/></seg>
<seg xml:id="CH2d1737_CHANT_002-14a.24">過足相容。<lb/></seg>
<seg xml:id="CH2d1737_CHANT_002-14a.25">至今猶存。<lb/></seg>
</p>
<p>
<seg xml:id="CH2d1737_CHANT_002-15a.1"><pb xml:id="CH2d1737_CHANT_002-15a" ed="CHANT" n="002-15a"/><lb/></seg>
<seg xml:id="CH2d1737_CHANT_002-15a.2">荊，<lb/></seg>
<seg xml:id="CH2d1737_CHANT_002-15a.3">寧浦有三種：<lb/></seg>
<seg xml:id="CH2d1737_CHANT_002-15a.4">金荊可作枕，<lb/></seg>
<seg xml:id="CH2d1737_CHANT_002-15a.5">紫荊堪作床，<lb/></seg>
<seg xml:id="CH2d1737_CHANT_002-15a.6">白荊堪作履。<lb/></seg>
<seg xml:id="CH2d1737_CHANT_002-15a.7">與他處牡荊、蔓荊全異。<lb/></seg>
<seg xml:id="CH2d1737_CHANT_002-15a.8">又彼境有社荊，<lb/></seg>
<seg xml:id="CH2d1737_CHANT_002-15a.9">指病自愈；<lb/></seg>
<seg xml:id="CH2d1737_CHANT_002-15a.10">節不相當者，<lb/></seg>
<seg xml:id="CH2d1737_CHANT_002-15a.11">月暈時刻之，<lb/></seg>
<seg xml:id="CH2d1737_CHANT_002-15a.12">與病人身齊等，<lb/></seg>
<seg xml:id="CH2d1737_CHANT_002-15a.13">置床下，<lb/></seg>
<seg xml:id="CH2d1737_CHANT_002-15a.14">雖危困亦愈。<lb/></seg>
</p>
<p>
<seg xml:id="CH2d1737_CHANT_002-16a.1"><pb xml:id="CH2d1737_CHANT_002-16a" ed="CHANT" n="002-16a"/><lb/></seg>
<seg xml:id="CH2d1737_CHANT_002-16a.2">紫藤，<lb/></seg>
<seg xml:id="CH2d1737_CHANT_002-16a.3">葉細長，<lb/></seg>
<seg xml:id="CH2d1737_CHANT_002-16a.4">莖如竹根，<lb/></seg>
<seg xml:id="CH2d1737_CHANT_002-16a.5">極堅實，<lb/></seg>
<seg xml:id="CH2d1737_CHANT_002-16a.6">重重有皮。<lb/></seg>
<seg xml:id="CH2d1737_CHANT_002-16a.7">花白，<lb/></seg>
<seg xml:id="CH2d1737_CHANT_002-16a.8">子黑，<lb/></seg>
<seg xml:id="CH2d1737_CHANT_002-16a.9">置酒中，<lb/></seg>
<seg xml:id="CH2d1737_CHANT_002-16a.10">歷二三十年亦不腐敗。<lb/></seg>
<seg xml:id="CH2d1737_CHANT_002-16a.11">其莖截置煙炱中，<lb/></seg>
<seg xml:id="CH2d1737_CHANT_002-16a.12">經時成紫香，<lb/></seg>
<seg xml:id="CH2d1737_CHANT_002-16a.13">可以降神。<lb/></seg>
</p>
<p>
<seg xml:id="CH2d1737_CHANT_002-17a.1"><pb xml:id="CH2d1737_CHANT_002-17a" ed="CHANT" n="002-17a"/><lb/></seg>
<seg xml:id="CH2d1737_CHANT_002-17a.2">榼藤，<lb/></seg>
<seg xml:id="CH2d1737_CHANT_002-17a.3">依樹蔓生，<lb/></seg>
<seg xml:id="CH2d1737_CHANT_002-17a.4">如通草藤也。<lb/></seg>
<seg xml:id="CH2d1737_CHANT_002-17a.5">其子紫黑色，<lb/></seg>
<seg xml:id="CH2d1737_CHANT_002-17a.6">一名象豆，<lb/></seg>
<seg xml:id="CH2d1737_CHANT_002-17a.7">三年方熟。<lb/></seg>
<seg xml:id="CH2d1737_CHANT_002-17a.8">其殼眝藥，<lb/></seg>
<seg xml:id="CH2d1737_CHANT_002-17a.9">歷年不壞。<lb/></seg>
<seg xml:id="CH2d1737_CHANT_002-17a.10">生南海。<lb/></seg>
<seg xml:id="CH2d1737_CHANT_002-17a.11">解諸藥毒。<lb/></seg>
</p>
<p>
<seg xml:id="CH2d1737_CHANT_002-18a.1"><pb xml:id="CH2d1737_CHANT_002-18a" ed="CHANT" n="002-18a"/><lb/></seg>
<seg xml:id="CH2d1737_CHANT_002-18a.2">蜜香𥿄，<lb/></seg>
<seg xml:id="CH2d1737_CHANT_002-18a.3">以蜜香樹皮葉作之，<lb/></seg>
<seg xml:id="CH2d1737_CHANT_002-18a.4">微褐色，<lb/></seg>
<seg xml:id="CH2d1737_CHANT_002-18a.5">有紋如魚，<lb/></seg>
<seg xml:id="CH2d1737_CHANT_002-18a.6">子極香而堅韌，<lb/></seg>
<seg xml:id="CH2d1737_CHANT_002-18a.7">水漬之不潰爛。<lb/></seg>
<seg xml:id="CH2d1737_CHANT_002-18a.8">泰康五年，<lb/></seg>
<seg xml:id="CH2d1737_CHANT_002-18a.9">大秦獻三萬幅，<lb/></seg>
<seg xml:id="CH2d1737_CHANT_002-18a.10">帝以萬幅賜鎮南大將軍當陽侯杜預，<lb/></seg>
<seg xml:id="CH2d1737_CHANT_002-18a.11">令寫所撰《春秋釋例》及《經傳集解》以進。<lb/></seg>
<seg xml:id="CH2d1737_CHANT_002-18a.12">未至而預卒，<lb/></seg>
<seg xml:id="CH2d1737_CHANT_002-18a.13">詔賜其家，<lb/></seg>
<seg xml:id="CH2d1737_CHANT_002-18a.14">令藏之。<lb/></seg>
</p>
<p>
<seg xml:id="CH2d1737_CHANT_002-19a.1"><pb xml:id="CH2d1737_CHANT_002-19a" ed="CHANT" n="002-19a"/><lb/></seg>
<seg xml:id="CH2d1737_CHANT_002-19a.2">抱香履，<lb/></seg>
<seg xml:id="CH2d1737_CHANT_002-19a.3">抱木生於水松之旁，<lb/></seg>
<seg xml:id="CH2d1737_CHANT_002-19a.4">若寄生然。<lb/></seg>
<seg xml:id="CH2d1737_CHANT_002-19a.5">極柔弱，<lb/></seg>
<seg xml:id="CH2d1737_CHANT_002-19a.6">不勝刀鋸，<lb/></seg>
<seg xml:id="CH2d1737_CHANT_002-19a.7">乘濕時刳而為履，<lb/></seg>
<seg xml:id="CH2d1737_CHANT_002-19a.8">易如削瓜；<lb/></seg>
<seg xml:id="CH2d1737_CHANT_002-19a.9">既乾而韌，<lb/></seg>
<seg xml:id="CH2d1737_CHANT_002-19a.10">不可理也。<lb/></seg>
<seg xml:id="CH2d1737_CHANT_002-19a.11">履雖猥大，<lb/></seg>
<seg xml:id="CH2d1737_CHANT_002-19a.12">而輕者若通脫木，<lb/></seg>
<seg xml:id="CH2d1737_CHANT_002-19a.13">風至則隨飄而動。<lb/></seg>
<seg xml:id="CH2d1737_CHANT_002-19a.14">夏月納之，<lb/></seg>
<seg xml:id="CH2d1737_CHANT_002-19a.15">可禦蒸濕之氣。<lb/></seg>
<seg xml:id="CH2d1737_CHANT_002-19a.16">出扶南、大秦諸國。<lb/></seg>
<seg xml:id="CH2d1737_CHANT_002-19a.17">泰康六年，<lb/></seg>
<seg xml:id="CH2d1737_CHANT_002-19a.18">扶南貢百雙，<lb/></seg>
<seg xml:id="CH2d1737_CHANT_002-19a.19">帝深歎異，<lb/></seg>
<seg xml:id="CH2d1737_CHANT_002-19a.20">然哂其制作之陋，<lb/></seg>
<seg xml:id="CH2d1737_CHANT_002-19a.21">但置諸外府，<lb/></seg>
<seg xml:id="CH2d1737_CHANT_002-19a.22">以備方物而巳。<lb/></seg>
<seg xml:id="CH2d1737_CHANT_002-19a.23">按東方朔《瑣語》曰：<lb/></seg>
<seg xml:id="CH2d1737_CHANT_002-19a.24">「木履起於晉文公時。<lb/></seg>
<seg xml:id="CH2d1737_CHANT_002-19a.25">介之推逃祿自隱，<lb/></seg>
<seg xml:id="CH2d1737_CHANT_002-19a.26">抱樹而死。<lb/></seg>
<seg xml:id="CH2d1737_CHANT_002-19a.27">公撫木哀歎，<lb/></seg>
<seg xml:id="CH2d1737_CHANT_002-19a.28">遂以為履。<lb/></seg>
<seg xml:id="CH2d1737_CHANT_002-19a.29">每懷從亡之功，<lb/></seg>
<seg xml:id="CH2d1737_CHANT_002-19a.30">輒俯視其履，<lb/></seg>
<seg xml:id="CH2d1737_CHANT_002-19a.31">曰：<lb/></seg>
<seg xml:id="CH2d1737_CHANT_002-19a.32">「悲乎！<lb/></seg>
<seg xml:id="CH2d1737_CHANT_002-19a.33">足下！」<lb/></seg>
<seg xml:id="CH2d1737_CHANT_002-19a.34">「足下」之稱亦自此始也。」<lb/></seg>
</p>
</div>
<div><head>果類</head>
<p>
<seg xml:id="CH2d1737_CHANT_003-1a.1"><pb xml:id="CH2d1737_CHANT_003-1a" ed="CHANT" n="003-1a"/><lb/></seg>
<seg xml:id="CH2d1737_CHANT_003-1a.2">檳榔，<lb/></seg>
<seg xml:id="CH2d1737_CHANT_003-1a.3">樹高十餘丈，<lb/></seg>
<seg xml:id="CH2d1737_CHANT_003-1a.4">皮似青銅，<lb/></seg>
<seg xml:id="CH2d1737_CHANT_003-1a.5">節如桂竹。<lb/></seg>
<seg xml:id="CH2d1737_CHANT_003-1a.6">下本不大，<lb/></seg>
<seg xml:id="CH2d1737_CHANT_003-1a.7">上枝不小，<lb/></seg>
<seg xml:id="CH2d1737_CHANT_003-1a.8">調直亭亭，<lb/></seg>
<seg xml:id="CH2d1737_CHANT_003-1a.9">千萬若一，<lb/></seg>
<seg xml:id="CH2d1737_CHANT_003-1a.10">森秀無柯，<lb/></seg>
<seg xml:id="CH2d1737_CHANT_003-1a.11">端頂有葉；<lb/></seg>
<seg xml:id="CH2d1737_CHANT_003-1a.12">葉似甘蕉，<lb/></seg>
<seg xml:id="CH2d1737_CHANT_003-1a.13">條泒開破。<lb/></seg>
<seg xml:id="CH2d1737_CHANT_003-1a.14">仰望眇眇，<lb/></seg>
<seg xml:id="CH2d1737_CHANT_003-1a.15">如插叢蕉於竹抄；<lb/></seg>
<seg xml:id="CH2d1737_CHANT_003-1a.16">風至獨動，<lb/></seg>
<seg xml:id="CH2d1737_CHANT_003-1a.17">似舉羽扇之掃天。<lb/></seg>
<seg xml:id="CH2d1737_CHANT_003-1a.18">葉下繫數房，<lb/></seg>
<seg xml:id="CH2d1737_CHANT_003-1a.19">房綴數十實，<lb/></seg>
<seg xml:id="CH2d1737_CHANT_003-1a.20">實大如桃李，<lb/></seg>
<seg xml:id="CH2d1737_CHANT_003-1a.21">天生棘重累其下，<lb/></seg>
<seg xml:id="CH2d1737_CHANT_003-1a.22">所以禦衛其實也。<lb/></seg>
<seg xml:id="CH2d1737_CHANT_003-1a.23">味苦澀，<lb/></seg>
<seg xml:id="CH2d1737_CHANT_003-1a.24">剖其皮，<lb/></seg>
<seg xml:id="CH2d1737_CHANT_003-1a.25">鬻其膚，<lb/></seg>
<seg xml:id="CH2d1737_CHANT_003-1a.26">熟如貫珠，<lb/></seg>
<seg xml:id="CH2d1737_CHANT_003-1a.27">堅如乾棗。<lb/></seg>
<seg xml:id="CH2d1737_CHANT_003-1a.28">以扶留藤、古賁灰并食，<lb/></seg>
<seg xml:id="CH2d1737_CHANT_003-1a.29">則滑美，<lb/></seg>
<seg xml:id="CH2d1737_CHANT_003-1a.30">下氣消穀。<lb/></seg>
<seg xml:id="CH2d1737_CHANT_003-1a.31">出林邑，<lb/></seg>
<seg xml:id="CH2d1737_CHANT_003-1a.32">彼人以為貴，<lb/></seg>
<seg xml:id="CH2d1737_CHANT_003-1a.33">婚族客必先進，<lb/></seg>
<seg xml:id="CH2d1737_CHANT_003-1a.34">若邂逅不設，<lb/></seg>
<seg xml:id="CH2d1737_CHANT_003-1a.35">用相嫌恨。<lb/></seg>
<seg xml:id="CH2d1737_CHANT_003-1a.36">一名賓門藥餞。<lb/></seg>
</p>
<p>
<seg xml:id="CH2d1737_CHANT_003-2a.1"><pb xml:id="CH2d1737_CHANT_003-2a" ed="CHANT" n="003-2a"/><lb/></seg>
<seg xml:id="CH2d1737_CHANT_003-2a.2">荔枝，<lb/></seg>
<seg xml:id="CH2d1737_CHANT_003-2a.3">樹高五六丈餘，<lb/></seg>
<seg xml:id="CH2d1737_CHANT_003-2a.4">如桂樹，<lb/></seg>
<seg xml:id="CH2d1737_CHANT_003-2a.5">緣葉蓬蓬，<lb/></seg>
<seg xml:id="CH2d1737_CHANT_003-2a.6">冬夏榮茂，<lb/></seg>
<seg xml:id="CH2d1737_CHANT_003-2a.7">青華朱實。<lb/></seg>
<seg xml:id="CH2d1737_CHANT_003-2a.8">實大如鷄子，<lb/></seg>
<seg xml:id="CH2d1737_CHANT_003-2a.9">核黃黑，<lb/></seg>
<seg xml:id="CH2d1737_CHANT_003-2a.10">似熟蓮；<lb/></seg>
<seg xml:id="CH2d1737_CHANT_003-2a.11">實白如肪，<lb/></seg>
<seg xml:id="CH2d1737_CHANT_003-2a.12">甘而多汁，<lb/></seg>
<seg xml:id="CH2d1737_CHANT_003-2a.13">似安石榴。<lb/></seg>
<seg xml:id="CH2d1737_CHANT_003-2a.14">有甜酢者，<lb/></seg>
<seg xml:id="CH2d1737_CHANT_003-2a.15">至日將中，<lb/></seg>
<seg xml:id="CH2d1737_CHANT_003-2a.16">翕然俱赤，<lb/></seg>
<seg xml:id="CH2d1737_CHANT_003-2a.17">則可食也，<lb/></seg>
<seg xml:id="CH2d1737_CHANT_003-2a.18">一樹下子百斛。<lb/></seg>
<seg xml:id="CH2d1737_CHANT_003-2a.19">《三輔黃圖》曰：<lb/></seg>
<seg xml:id="CH2d1737_CHANT_003-2a.20">「漢武帝元鼎六年，<lb/></seg>
<seg xml:id="CH2d1737_CHANT_003-2a.21">破南越，<lb/></seg>
<seg xml:id="CH2d1737_CHANT_003-2a.22">建扶荔官。<lb/></seg>
<seg xml:id="CH2d1737_CHANT_003-2a.23">扶荔者，<lb/></seg>
<seg xml:id="CH2d1737_CHANT_003-2a.24">以荔枝得名也。<lb/></seg>
<seg xml:id="CH2d1737_CHANT_003-2a.25">自交趾移植百株於庭，<lb/></seg>
<seg xml:id="CH2d1737_CHANT_003-2a.26">無一生者，<lb/></seg>
<seg xml:id="CH2d1737_CHANT_003-2a.27">連年移植不息。<lb/></seg>
<seg xml:id="CH2d1737_CHANT_003-2a.28">後數歲，<lb/></seg>
<seg xml:id="CH2d1737_CHANT_003-2a.29">偶一株稍茂，<lb/></seg>
<seg xml:id="CH2d1737_CHANT_003-2a.30">然終無華實，<lb/></seg>
<seg xml:id="CH2d1737_CHANT_003-2a.31">帝亦珍惜之。<lb/></seg>
<seg xml:id="CH2d1737_CHANT_003-2a.32">一旦，<lb/></seg>
<seg xml:id="CH2d1737_CHANT_003-2a.33">忽萎死，<lb/></seg>
<seg xml:id="CH2d1737_CHANT_003-2a.34">守吏坐誅死者數十，<lb/></seg>
<seg xml:id="CH2d1737_CHANT_003-2a.35">遂不復茂矣。<lb/></seg>
<seg xml:id="CH2d1737_CHANT_003-2a.36">其實則歲貢焉，<lb/></seg>
<seg xml:id="CH2d1737_CHANT_003-2a.37">郵傳者疲斃於道，<lb/></seg>
<seg xml:id="CH2d1737_CHANT_003-2a.38">極為生民之患。」<lb/></seg>
</p>
<p>
<seg xml:id="CH2d1737_CHANT_003-3a.1"><pb xml:id="CH2d1737_CHANT_003-3a" ed="CHANT" n="003-3a"/><lb/></seg>
<seg xml:id="CH2d1737_CHANT_003-3a.2">椰，<lb/></seg>
<seg xml:id="CH2d1737_CHANT_003-3a.3">樹葉如栟櫚，<lb/></seg>
<seg xml:id="CH2d1737_CHANT_003-3a.4">高六七丈，<lb/></seg>
<seg xml:id="CH2d1737_CHANT_003-3a.5">無枝條。<lb/></seg>
<seg xml:id="CH2d1737_CHANT_003-3a.6">其實大如寒瓜，<lb/></seg>
<seg xml:id="CH2d1737_CHANT_003-3a.7">外有麤皮，<lb/></seg>
<seg xml:id="CH2d1737_CHANT_003-3a.8">次有殼，<lb/></seg>
<seg xml:id="CH2d1737_CHANT_003-3a.9">圓而且堅；<lb/></seg>
<seg xml:id="CH2d1737_CHANT_003-3a.10">剖之有白膚，<lb/></seg>
<seg xml:id="CH2d1737_CHANT_003-3a.11">厚半寸，<lb/></seg>
<seg xml:id="CH2d1737_CHANT_003-3a.12">味似胡桃而極肥美；<lb/></seg>
<seg xml:id="CH2d1737_CHANT_003-3a.13">有漿，<lb/></seg>
<seg xml:id="CH2d1737_CHANT_003-3a.14">飲之得醉。<lb/></seg>
<seg xml:id="CH2d1737_CHANT_003-3a.15">俗謂之越王頭，<lb/></seg>
<seg xml:id="CH2d1737_CHANT_003-3a.16">云：<lb/></seg>
<seg xml:id="CH2d1737_CHANT_003-3a.17">昔林邑王與越王有故怨，<lb/></seg>
<seg xml:id="CH2d1737_CHANT_003-3a.18">遣俠客刺得其首，<lb/></seg>
<seg xml:id="CH2d1737_CHANT_003-3a.19">懸之于樹，<lb/></seg>
<seg xml:id="CH2d1737_CHANT_003-3a.20">俄化為椰子。<lb/></seg>
<seg xml:id="CH2d1737_CHANT_003-3a.21">林邑王憤之，<lb/></seg>
<seg xml:id="CH2d1737_CHANT_003-3a.22">命剖以為飲器。<lb/></seg>
<seg xml:id="CH2d1737_CHANT_003-3a.23">當刺時，<lb/></seg>
<seg xml:id="CH2d1737_CHANT_003-3a.24">越王大醉，<lb/></seg>
<seg xml:id="CH2d1737_CHANT_003-3a.25">故其漿猶如酒云。<lb/></seg>
</p>
<p>
<seg xml:id="CH2d1737_CHANT_003-4a.1"><pb xml:id="CH2d1737_CHANT_003-4a" ed="CHANT" n="003-4a"/><lb/></seg>
<seg xml:id="CH2d1737_CHANT_003-4a.2">楊梅，<lb/></seg>
<seg xml:id="CH2d1737_CHANT_003-4a.3">其子如彈丸，<lb/></seg>
<seg xml:id="CH2d1737_CHANT_003-4a.4">正赤。<lb/></seg>
<seg xml:id="CH2d1737_CHANT_003-4a.5">五月中熟，<lb/></seg>
<seg xml:id="CH2d1737_CHANT_003-4a.6">熟時似梅，<lb/></seg>
<seg xml:id="CH2d1737_CHANT_003-4a.7">其味甜酸。<lb/></seg>
<seg xml:id="CH2d1737_CHANT_003-4a.8">陸賈《南越行紀》曰：<lb/></seg>
<seg xml:id="CH2d1737_CHANT_003-4a.9">「羅浮山頂有胡楊梅，<lb/></seg>
<seg xml:id="CH2d1737_CHANT_003-4a.10">山桃繞其際，<lb/></seg>
<seg xml:id="CH2d1737_CHANT_003-4a.11">海人時豋採拾，<lb/></seg>
<seg xml:id="CH2d1737_CHANT_003-4a.12">止得於上飽噉，<lb/></seg>
<seg xml:id="CH2d1737_CHANT_003-4a.13">不得持下。」<lb/></seg>
<seg xml:id="CH2d1737_CHANT_003-4a.14">東方朔《林邑記》曰：<lb/></seg>
<seg xml:id="CH2d1737_CHANT_003-4a.15">「林邑山楊梅，<lb/></seg>
<seg xml:id="CH2d1737_CHANT_003-4a.16">其大如杯椀，<lb/></seg>
<seg xml:id="CH2d1737_CHANT_003-4a.17">青時極酸；<lb/></seg>
<seg xml:id="CH2d1737_CHANT_003-4a.18">既紅，<lb/></seg>
<seg xml:id="CH2d1737_CHANT_003-4a.19">味如崖蜜。<lb/></seg>
<seg xml:id="CH2d1737_CHANT_003-4a.20">以醞酒，<lb/></seg>
<seg xml:id="CH2d1737_CHANT_003-4a.21">號梅香酎，<lb/></seg>
<seg xml:id="CH2d1737_CHANT_003-4a.22">非貴人重客，<lb/></seg>
<seg xml:id="CH2d1737_CHANT_003-4a.23">不得飲之。」<lb/></seg>
</p>
<p>
<seg xml:id="CH2d1737_CHANT_003-5a.1"><pb xml:id="CH2d1737_CHANT_003-5a" ed="CHANT" n="003-5a"/><lb/></seg>
<seg xml:id="CH2d1737_CHANT_003-5a.2">橘，<lb/></seg>
<seg xml:id="CH2d1737_CHANT_003-5a.3">白華、赤實，<lb/></seg>
<seg xml:id="CH2d1737_CHANT_003-5a.4">皮馨香，<lb/></seg>
<seg xml:id="CH2d1737_CHANT_003-5a.5">有美味。<lb/></seg>
<seg xml:id="CH2d1737_CHANT_003-5a.6">自漢武帝，<lb/></seg>
<seg xml:id="CH2d1737_CHANT_003-5a.7">交趾有橘官長一人，<lb/></seg>
<seg xml:id="CH2d1737_CHANT_003-5a.8">秩二百石，<lb/></seg>
<seg xml:id="CH2d1737_CHANT_003-5a.9">主貢御橘。<lb/></seg>
<seg xml:id="CH2d1737_CHANT_003-5a.10">吳黃武中，<lb/></seg>
<seg xml:id="CH2d1737_CHANT_003-5a.11">交趾太守士燮獻橘十七實同一蔕，<lb/></seg>
<seg xml:id="CH2d1737_CHANT_003-5a.12">以為瑞異，<lb/></seg>
<seg xml:id="CH2d1737_CHANT_003-5a.13">郡臣畢賀。<lb/></seg>
</p>
<p>
<seg xml:id="CH2d1737_CHANT_003-6a.1"><pb xml:id="CH2d1737_CHANT_003-6a" ed="CHANT" n="003-6a"/><lb/></seg>
<seg xml:id="CH2d1737_CHANT_003-6a.2">柑</seg>
</p>
<p>
<seg xml:id="CH2d1737_CHANT_003-6a.3">柑乃橘之屬，<lb/></seg>
<seg xml:id="CH2d1737_CHANT_003-6a.4">滋味甘美特異者也。<lb/></seg>
<seg xml:id="CH2d1737_CHANT_003-6a.5">有黃者，<lb/></seg>
<seg xml:id="CH2d1737_CHANT_003-6a.6">有頳者。<lb/></seg>
<seg xml:id="CH2d1737_CHANT_003-6a.7">頳者謂之壺柑，<lb/></seg>
<seg xml:id="CH2d1737_CHANT_003-6a.8">交趾人以席囊貯蟻鬻於市者。<lb/></seg>
<seg xml:id="CH2d1737_CHANT_003-6a.9">其窠如薄絮，<lb/></seg>
<seg xml:id="CH2d1737_CHANT_003-6a.10">囊皆連枝葉，<lb/></seg>
<seg xml:id="CH2d1737_CHANT_003-6a.11">蟻在其中，<lb/></seg>
<seg xml:id="CH2d1737_CHANT_003-6a.12">并窠而賣。<lb/></seg>
<seg xml:id="CH2d1737_CHANT_003-6a.13">蟻，<lb/></seg>
<seg xml:id="CH2d1737_CHANT_003-6a.14">赤黃色，<lb/></seg>
<seg xml:id="CH2d1737_CHANT_003-6a.15">大於常蟻。<lb/></seg>
<seg xml:id="CH2d1737_CHANT_003-6a.16">南方柑樹若無此蟻，<lb/></seg>
<seg xml:id="CH2d1737_CHANT_003-6a.17">則其實皆為群蠹所傷，<lb/></seg>
<seg xml:id="CH2d1737_CHANT_003-6a.18">無復一完者矣。<lb/></seg>
<seg xml:id="CH2d1737_CHANT_003-6a.19">今華林園有柑二株，<lb/></seg>
<seg xml:id="CH2d1737_CHANT_003-6a.20">遇結實，<lb/></seg>
<seg xml:id="CH2d1737_CHANT_003-6a.21">上命群臣宴飲于旁，<lb/></seg>
<seg xml:id="CH2d1737_CHANT_003-6a.22">摘而分賜焉。<lb/></seg>
</p>
<p>
<seg xml:id="CH2d1737_CHANT_003-7a.1"><pb xml:id="CH2d1737_CHANT_003-7a" ed="CHANT" n="003-7a"/><lb/></seg>
<seg xml:id="CH2d1737_CHANT_003-7a.2">橄欖，<lb/></seg>
<seg xml:id="CH2d1737_CHANT_003-7a.3">樹身聳，<lb/></seg>
<seg xml:id="CH2d1737_CHANT_003-7a.4">枝皆高數丈。<lb/></seg>
<seg xml:id="CH2d1737_CHANT_003-7a.5">其子深秋方熟，<lb/></seg>
<seg xml:id="CH2d1737_CHANT_003-7a.6">味雖苦澀，<lb/></seg>
<seg xml:id="CH2d1737_CHANT_003-7a.7">咀之芬馥，<lb/></seg>
<seg xml:id="CH2d1737_CHANT_003-7a.8">勝含鷄骨香。<lb/></seg>
<seg xml:id="CH2d1737_CHANT_003-7a.9">吳時歲貢，<lb/></seg>
<seg xml:id="CH2d1737_CHANT_003-7a.10">以賜近侍。<lb/></seg>
<seg xml:id="CH2d1737_CHANT_003-7a.11">本朝自泰康後亦如之。<lb/></seg>
</p>
<p>
<seg xml:id="CH2d1737_CHANT_003-8a.1"><pb xml:id="CH2d1737_CHANT_003-8a" ed="CHANT" n="003-8a"/><lb/></seg>
<seg xml:id="CH2d1737_CHANT_003-8a.2">龍眼，<lb/></seg>
<seg xml:id="CH2d1737_CHANT_003-8a.3">樹如荔枝，<lb/></seg>
<seg xml:id="CH2d1737_CHANT_003-8a.4">但枝葉稍小，<lb/></seg>
<seg xml:id="CH2d1737_CHANT_003-8a.5">殼青黃色，<lb/></seg>
<seg xml:id="CH2d1737_CHANT_003-8a.6">形圓如彈丸，<lb/></seg>
<seg xml:id="CH2d1737_CHANT_003-8a.7">核如木梡子而不堅，<lb/></seg>
<seg xml:id="CH2d1737_CHANT_003-8a.8">肉白而帶漿。<lb/></seg>
<seg xml:id="CH2d1737_CHANT_003-8a.9">其甘如蜜，<lb/></seg>
<seg xml:id="CH2d1737_CHANT_003-8a.10">一朵五六十顆，<lb/></seg>
<seg xml:id="CH2d1737_CHANT_003-8a.11">作穗如莆萄。<lb/></seg>
<seg xml:id="CH2d1737_CHANT_003-8a.12">然荔枝過，<lb/></seg>
<seg xml:id="CH2d1737_CHANT_003-8a.13">即龍眼熟，<lb/></seg>
<seg xml:id="CH2d1737_CHANT_003-8a.14">故謂之「荔枝奴」，<lb/></seg>
<seg xml:id="CH2d1737_CHANT_003-8a.15">言常隨其後也。<lb/></seg>
<seg xml:id="CH2d1737_CHANT_003-8a.16">《東觀漢記》曰：<lb/></seg>
<seg xml:id="CH2d1737_CHANT_003-8a.17">「單于來朝，<lb/></seg>
<seg xml:id="CH2d1737_CHANT_003-8a.18">賜橙、橘、龍眼、荔枝。」<lb/></seg>
<seg xml:id="CH2d1737_CHANT_003-8a.19">魏文帝詔群臣曰：<lb/></seg>
<seg xml:id="CH2d1737_CHANT_003-8a.20">「南方果之珍異者，<lb/></seg>
<seg xml:id="CH2d1737_CHANT_003-8a.21">有龍眼、荔枝，<lb/></seg>
<seg xml:id="CH2d1737_CHANT_003-8a.22">令歲貢焉。」<lb/></seg>
<seg xml:id="CH2d1737_CHANT_003-8a.23">出九真、交趾。<lb/></seg>
</p>
<p>
<seg xml:id="CH2d1737_CHANT_003-9a.1"><pb xml:id="CH2d1737_CHANT_003-9a" ed="CHANT" n="003-9a"/><lb/></seg>
<seg xml:id="CH2d1737_CHANT_003-9a.2">海棗</seg>
</p>
<p>
<seg xml:id="CH2d1737_CHANT_003-9a.3">海棘，<lb/></seg>
<seg xml:id="CH2d1737_CHANT_003-9a.4">樹身無閑枝，<lb/></seg>
<seg xml:id="CH2d1737_CHANT_003-9a.5">直聳三四十丈，<lb/></seg>
<seg xml:id="CH2d1737_CHANT_003-9a.6">樹頂四面共生十餘枝，<lb/></seg>
<seg xml:id="CH2d1737_CHANT_003-9a.7">葉如栟櫚，<lb/></seg>
<seg xml:id="CH2d1737_CHANT_003-9a.8">五年一實。<lb/></seg>
<seg xml:id="CH2d1737_CHANT_003-9a.9">實甚大，<lb/></seg>
<seg xml:id="CH2d1737_CHANT_003-9a.10">如柸盌，<lb/></seg>
<seg xml:id="CH2d1737_CHANT_003-9a.11">核兩頭不尖，<lb/></seg>
<seg xml:id="CH2d1737_CHANT_003-9a.12">雙卷而圓，<lb/></seg>
<seg xml:id="CH2d1737_CHANT_003-9a.13">其味極甘美，<lb/></seg>
<seg xml:id="CH2d1737_CHANT_003-9a.14">安邑御棗無以加也。<lb/></seg>
<seg xml:id="CH2d1737_CHANT_003-9a.15">泰康五年，<lb/></seg>
<seg xml:id="CH2d1737_CHANT_003-9a.16">林邑獻百枚。<lb/></seg>
<seg xml:id="CH2d1737_CHANT_003-9a.17">昔李少君謂漢武帝曰：<lb/></seg>
<seg xml:id="CH2d1737_CHANT_003-9a.18">「臣嘗遊海上，<lb/></seg>
<seg xml:id="CH2d1737_CHANT_003-9a.19">見安期生，<lb/></seg>
<seg xml:id="CH2d1737_CHANT_003-9a.20">食臣棗，<lb/></seg>
<seg xml:id="CH2d1737_CHANT_003-9a.21">大如瓜，<lb/></seg>
<seg xml:id="CH2d1737_CHANT_003-9a.22">非誕說也。」<lb/></seg>
</p>
<p>
<seg xml:id="CH2d1737_CHANT_003-10a.1"><pb xml:id="CH2d1737_CHANT_003-10a" ed="CHANT" n="003-10a"/><lb/></seg>
<seg xml:id="CH2d1737_CHANT_003-10a.2">千歲子，<lb/></seg>
<seg xml:id="CH2d1737_CHANT_003-10a.3">有藤蔓出土，<lb/></seg>
<seg xml:id="CH2d1737_CHANT_003-10a.4">子在根下，<lb/></seg>
<seg xml:id="CH2d1737_CHANT_003-10a.5">鬚綠色，<lb/></seg>
<seg xml:id="CH2d1737_CHANT_003-10a.6">交加如織。<lb/></seg>
<seg xml:id="CH2d1737_CHANT_003-10a.7">其子一苞恒二百餘顆，<lb/></seg>
<seg xml:id="CH2d1737_CHANT_003-10a.8">皮殼青黃色，<lb/></seg>
<seg xml:id="CH2d1737_CHANT_003-10a.9">殼中有肉如栗，<lb/></seg>
<seg xml:id="CH2d1737_CHANT_003-10a.10">味亦如之。<lb/></seg>
<seg xml:id="CH2d1737_CHANT_003-10a.11">乾者，<lb/></seg>
<seg xml:id="CH2d1737_CHANT_003-10a.12">殼肉相離，<lb/></seg>
<seg xml:id="CH2d1737_CHANT_003-10a.13">撼之有聲，<lb/></seg>
<seg xml:id="CH2d1737_CHANT_003-10a.14">似肉豆蔻。<lb/></seg>
<seg xml:id="CH2d1737_CHANT_003-10a.15">出交趾。<lb/></seg>
</p>
<p>
<seg xml:id="CH2d1737_CHANT_003-11a.1"><pb xml:id="CH2d1737_CHANT_003-11a" ed="CHANT" n="003-11a"/><lb/></seg>
<seg xml:id="CH2d1737_CHANT_003-11a.2">五歛子，<lb/></seg>
<seg xml:id="CH2d1737_CHANT_003-11a.3">大如木瓜，<lb/></seg>
<seg xml:id="CH2d1737_CHANT_003-11a.4">黃色，<lb/></seg>
<seg xml:id="CH2d1737_CHANT_003-11a.5">皮肉脆軟，<lb/></seg>
<seg xml:id="CH2d1737_CHANT_003-11a.6">味極酸，<lb/></seg>
<seg xml:id="CH2d1737_CHANT_003-11a.7">上有五稜，<lb/></seg>
<seg xml:id="CH2d1737_CHANT_003-11a.8">如刻出。<lb/></seg>
<seg xml:id="CH2d1737_CHANT_003-11a.9">南人呼棱為歛，<lb/></seg>
<seg xml:id="CH2d1737_CHANT_003-11a.10">故以為名。<lb/></seg>
<seg xml:id="CH2d1737_CHANT_003-11a.11">以蜜漬之，<lb/></seg>
<seg xml:id="CH2d1737_CHANT_003-11a.12">甘酢而美。<lb/></seg>
<seg xml:id="CH2d1737_CHANT_003-11a.13">出南海。<lb/></seg>
</p>
<p>
<seg xml:id="CH2d1737_CHANT_003-12a.1"><pb xml:id="CH2d1737_CHANT_003-12a" ed="CHANT" n="003-12a"/><lb/></seg>
<seg xml:id="CH2d1737_CHANT_003-12a.2">鉤緣子，<lb/></seg>
<seg xml:id="CH2d1737_CHANT_003-12a.3">形如瓜，<lb/></seg>
<seg xml:id="CH2d1737_CHANT_003-12a.4">皮似橙而金色，<lb/></seg>
<seg xml:id="CH2d1737_CHANT_003-12a.5">胡人重之。<lb/></seg>
<seg xml:id="CH2d1737_CHANT_003-12a.6">極芬香，<lb/></seg>
<seg xml:id="CH2d1737_CHANT_003-12a.7">肉甚厚白，<lb/></seg>
<seg xml:id="CH2d1737_CHANT_003-12a.8">如蘆菔。<lb/></seg>
<seg xml:id="CH2d1737_CHANT_003-12a.9">女工競雕鏤花鳥，<lb/></seg>
<seg xml:id="CH2d1737_CHANT_003-12a.10">漬以蜂蜜，<lb/></seg>
<seg xml:id="CH2d1737_CHANT_003-12a.11">點燕檀，<lb/></seg>
<seg xml:id="CH2d1737_CHANT_003-12a.12">巧麗妙絕，<lb/></seg>
<seg xml:id="CH2d1737_CHANT_003-12a.13">無與為比。<lb/></seg>
<seg xml:id="CH2d1737_CHANT_003-12a.14">泰康五年，<lb/></seg>
<seg xml:id="CH2d1737_CHANT_003-12a.15">大秦貢十御，<lb/></seg>
<seg xml:id="CH2d1737_CHANT_003-12a.16">帝以三御賜王愷，<lb/></seg>
<seg xml:id="CH2d1737_CHANT_003-12a.17">助其珍味夸示於石崇。<lb/></seg>
</p>
<p>
<seg xml:id="CH2d1737_CHANT_003-13a.1"><pb xml:id="CH2d1737_CHANT_003-13a" ed="CHANT" n="003-13a"/><lb/></seg>
<seg xml:id="CH2d1737_CHANT_003-13a.2">海梧子，<lb/></seg>
<seg xml:id="CH2d1737_CHANT_003-13a.3">樹與中國松同，<lb/></seg>
<seg xml:id="CH2d1737_CHANT_003-13a.4">但結實絕大，<lb/></seg>
<seg xml:id="CH2d1737_CHANT_003-13a.5">形如小栗，<lb/></seg>
<seg xml:id="CH2d1737_CHANT_003-13a.6">三角，<lb/></seg>
<seg xml:id="CH2d1737_CHANT_003-13a.7">肥甘香味，<lb/></seg>
<seg xml:id="CH2d1737_CHANT_003-13a.8">亦樽俎間佳果也。<lb/></seg>
<seg xml:id="CH2d1737_CHANT_003-13a.9">出林邑。<lb/></seg>
</p>
<p>
<seg xml:id="CH2d1737_CHANT_003-13a.10">菴摩勒，<lb/></seg>
<seg xml:id="CH2d1737_CHANT_003-13a.11">樹葉細，<lb/></seg>
<seg xml:id="CH2d1737_CHANT_003-13a.12">似合昏；<lb/></seg>
<seg xml:id="CH2d1737_CHANT_003-13a.13">花黃，<lb/></seg>
<seg xml:id="CH2d1737_CHANT_003-13a.14">實似李，<lb/></seg>
<seg xml:id="CH2d1737_CHANT_003-13a.15">青黃色；<lb/></seg>
<seg xml:id="CH2d1737_CHANT_003-13a.16">核圓，<lb/></seg>
<seg xml:id="CH2d1737_CHANT_003-13a.17">作六七稜，<lb/></seg>
<seg xml:id="CH2d1737_CHANT_003-13a.18">食之，<lb/></seg>
<seg xml:id="CH2d1737_CHANT_003-13a.19">先苦後甘。<lb/></seg>
<seg xml:id="CH2d1737_CHANT_003-13a.20">術士以變白鬚髮有驗。<lb/></seg>
<seg xml:id="CH2d1737_CHANT_003-13a.21">出九真。<lb/></seg>
</p>
<p>
<seg xml:id="CH2d1737_CHANT_003-14a.1"><pb xml:id="CH2d1737_CHANT_003-14a" ed="CHANT" n="003-14a"/><lb/></seg>
<seg xml:id="CH2d1737_CHANT_003-14a.2">石栗，<lb/></seg>
<seg xml:id="CH2d1737_CHANT_003-14a.3">樹與栗同，<lb/></seg>
<seg xml:id="CH2d1737_CHANT_003-14a.4">但生於山石鏬間。<lb/></seg>
<seg xml:id="CH2d1737_CHANT_003-14a.5">花開三年方結實，<lb/></seg>
<seg xml:id="CH2d1737_CHANT_003-14a.6">其殼厚而肉少，<lb/></seg>
<seg xml:id="CH2d1737_CHANT_003-14a.7">其味似胡桃仁，<lb/></seg>
<seg xml:id="CH2d1737_CHANT_003-14a.8">熟時，<lb/></seg>
<seg xml:id="CH2d1737_CHANT_003-14a.9">或為群鸚鵡至啄食，<lb/></seg>
<seg xml:id="CH2d1737_CHANT_003-14a.10">略盡故彼人多珍貴之。<lb/></seg>
<seg xml:id="CH2d1737_CHANT_003-14a.11">出日南。<lb/></seg>
</p>
<p>
<seg xml:id="CH2d1737_CHANT_003-15a.1"><pb xml:id="CH2d1737_CHANT_003-15a" ed="CHANT" n="003-15a"/><lb/></seg>
<seg xml:id="CH2d1737_CHANT_003-15a.2">人面子，<lb/></seg>
<seg xml:id="CH2d1737_CHANT_003-15a.3">樹似含桃，<lb/></seg>
<seg xml:id="CH2d1737_CHANT_003-15a.4">結子如桃實，<lb/></seg>
<seg xml:id="CH2d1737_CHANT_003-15a.5">無味。<lb/></seg>
<seg xml:id="CH2d1737_CHANT_003-15a.6">其核正如人面，<lb/></seg>
<seg xml:id="CH2d1737_CHANT_003-15a.7">故以為名。<lb/></seg>
<seg xml:id="CH2d1737_CHANT_003-15a.8">以蜜漬之，<lb/></seg>
<seg xml:id="CH2d1737_CHANT_003-15a.9">稍可食。<lb/></seg>
<seg xml:id="CH2d1737_CHANT_003-15a.10">以其核可玩，<lb/></seg>
<seg xml:id="CH2d1737_CHANT_003-15a.11">於席間飣餖禦客。<lb/></seg>
<seg xml:id="CH2d1737_CHANT_003-15a.12">出南海。<lb/></seg>
</p>
<p>
<seg xml:id="CH2d1737_CHANT_003-16a.1"><pb xml:id="CH2d1737_CHANT_003-16a" ed="CHANT" n="003-16a"/><lb/></seg>
<seg xml:id="CH2d1737_CHANT_003-16a.2">雲丘竹，<lb/></seg>
<seg xml:id="CH2d1737_CHANT_003-16a.3">一節為船。<lb/></seg>
<seg xml:id="CH2d1737_CHANT_003-16a.4">出扶南。<lb/></seg>
<seg xml:id="CH2d1737_CHANT_003-16a.5">然今交、廣有竹，<lb/></seg>
<seg xml:id="CH2d1737_CHANT_003-16a.6">節長二丈，<lb/></seg>
<seg xml:id="CH2d1737_CHANT_003-16a.7">其圍一二丈者，<lb/></seg>
<seg xml:id="CH2d1737_CHANT_003-16a.8">往往有之。<lb/></seg>
</p>
<p>
<seg xml:id="CH2d1737_CHANT_003-16a.9">𥯨簩竹，<lb/></seg>
<seg xml:id="CH2d1737_CHANT_003-16a.10">皮薄而空多，<lb/></seg>
<seg xml:id="CH2d1737_CHANT_003-16a.11">大者徑不過二寸，<lb/></seg>
<seg xml:id="CH2d1737_CHANT_003-16a.12">皮麤澀，<lb/></seg>
<seg xml:id="CH2d1737_CHANT_003-16a.13">以鎊犀、象，<lb/></seg>
<seg xml:id="CH2d1737_CHANT_003-16a.14">利勝於鐵。<lb/></seg>
<seg xml:id="CH2d1737_CHANT_003-16a.15">出大秦。<lb/></seg>
</p>
<p>
<seg xml:id="CH2d1737_CHANT_003-17a.1"><pb xml:id="CH2d1737_CHANT_003-17a" ed="CHANT" n="003-17a"/><lb/></seg>
<seg xml:id="CH2d1737_CHANT_003-17a.2">石林竹，<lb/></seg>
<seg xml:id="CH2d1737_CHANT_003-17a.3">似桂竹，<lb/></seg>
<seg xml:id="CH2d1737_CHANT_003-17a.4">勁而利，<lb/></seg>
<seg xml:id="CH2d1737_CHANT_003-17a.5">削為刀，<lb/></seg>
<seg xml:id="CH2d1737_CHANT_003-17a.6">割象皮如切芋。<lb/></seg>
<seg xml:id="CH2d1737_CHANT_003-17a.7">出九真、交趾。<lb/></seg>
</p>
<p>
<seg xml:id="CH2d1737_CHANT_003-17a.8">思摩竹，<lb/></seg>
<seg xml:id="CH2d1737_CHANT_003-17a.9">如竹大，<lb/></seg>
<seg xml:id="CH2d1737_CHANT_003-17a.10">而筍生其節，<lb/></seg>
<seg xml:id="CH2d1737_CHANT_003-17a.11">筍既成竹，<lb/></seg>
<seg xml:id="CH2d1737_CHANT_003-17a.12">春而荀復生節焉。<lb/></seg>
<seg xml:id="CH2d1737_CHANT_003-17a.13">交、廣所在有之。<lb/></seg>
</p>
<p>
<seg xml:id="CH2d1737_CHANT_003-18a.1"><pb xml:id="CH2d1737_CHANT_003-18a" ed="CHANT" n="003-18a"/><lb/></seg>
<seg xml:id="CH2d1737_CHANT_003-18a.2">簞竹，<lb/></seg>
<seg xml:id="CH2d1737_CHANT_003-18a.3">葉疏而大，<lb/></seg>
<seg xml:id="CH2d1737_CHANT_003-18a.4">一節相去五六尺。<lb/></seg>
<seg xml:id="CH2d1737_CHANT_003-18a.5">出九真。<lb/></seg>
<seg xml:id="CH2d1737_CHANT_003-18a.6">彼人取嫩者搥浸，<lb/></seg>
<seg xml:id="CH2d1737_CHANT_003-18a.7">紡績為布，<lb/></seg>
<seg xml:id="CH2d1737_CHANT_003-18a.8">謂之竹疏布。<lb/></seg>
</p>
<p>
<seg xml:id="CH2d1737_CHANT_003-18a.9">越王竹，<lb/></seg>
<seg xml:id="CH2d1737_CHANT_003-18a.10">根生石上，<lb/></seg>
<seg xml:id="CH2d1737_CHANT_003-18a.11">若細荻，<lb/></seg>
<seg xml:id="CH2d1737_CHANT_003-18a.12">高尺餘，<lb/></seg>
<seg xml:id="CH2d1737_CHANT_003-18a.13">南海有之。<lb/></seg>
<seg xml:id="CH2d1737_CHANT_003-18a.14">南人愛其青色，<lb/></seg>
<seg xml:id="CH2d1737_CHANT_003-18a.15">用為酒籌，<lb/></seg>
<seg xml:id="CH2d1737_CHANT_003-18a.16">云越王棄餘筭而竹生。<lb/></seg>
</p>
</div>
</body>
</text>
</TEI>
