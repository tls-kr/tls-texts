<TEI xmlns="http://www.tei-c.org/ns/1.0" xml:id="CH2e1061">
<teiHeader>
<fileDesc>
<titleStmt>
<title>毛詩序義一卷</title>
</titleStmt>
<editionStmt><edition><idno type="kanripo">CH2e1061</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《毛詩序義》</head>
<p>
<seg xml:id="CH2e1061_CHANT_001-1a.1"><pb xml:id="CH2e1061_CHANT_001-1a" ed="CHANT" n="001-1a"/><lb/></seg>
<seg xml:id="CH2e1061_CHANT_001-1a.2">夫風、雅者體同，<lb/></seg>
<seg xml:id="CH2e1061_CHANT_001-1a.3">而由我化物，<lb/></seg>
<seg xml:id="CH2e1061_CHANT_001-1a.4">則謂之風；<lb/></seg>
<seg xml:id="CH2e1061_CHANT_001-1a.5">物由我正，<lb/></seg>
<seg xml:id="CH2e1061_CHANT_001-1a.6">則謂之雅。<lb/></seg>
<seg xml:id="CH2e1061_CHANT_001-1a.7">考之禮教，<lb/></seg>
<seg xml:id="CH2e1061_CHANT_001-1a.8">其歸不殊也。<lb/></seg>
<seg xml:id="CH2e1061_CHANT_001-1a.9">《書鈔》引周續之《解詩》。<lb/></seg>
</p>
<p>
<seg xml:id="CH2e1061_CHANT_001-1a.10">黃鳥于飛，<lb/></seg>
<seg xml:id="CH2e1061_CHANT_001-1a.11">集于灌木。<lb/></seg>
<seg xml:id="CH2e1061_CHANT_001-1a.12">《毛傳》：<lb/></seg>
<seg xml:id="CH2e1061_CHANT_001-1a.13">灌木，<lb/></seg>
<seg xml:id="CH2e1061_CHANT_001-1a.14">叢木也。<lb/></seg>
<seg xml:id="CH2e1061_CHANT_001-1a.15">叢，<lb/></seg>
<seg xml:id="CH2e1061_CHANT_001-1a.16">狙會反。<lb/></seg>
<seg xml:id="CH2e1061_CHANT_001-1a.17">《顏氏家訓》曰：<lb/></seg>
<seg xml:id="CH2e1061_CHANT_001-1a.18">《毛傳》乃《爾雅》之文，<lb/></seg>
<seg xml:id="CH2e1061_CHANT_001-1a.19">故李巡注曰：<lb/></seg>
<seg xml:id="CH2e1061_CHANT_001-1a.20">「木叢生曰灌。」<lb/></seg>
<seg xml:id="CH2e1061_CHANT_001-1a.21">《爾雅》末章又云：<lb/></seg>
<seg xml:id="CH2e1061_CHANT_001-1a.22">「木族生為灌，<lb/></seg>
<seg xml:id="CH2e1061_CHANT_001-1a.23">族亦叢聚也。<lb/></seg>
<seg xml:id="CH2e1061_CHANT_001-1a.24">所以江南詩古本皆為藂聚之藂，<lb/></seg>
<seg xml:id="CH2e1061_CHANT_001-1a.25">而古『叢』字似『㝡』字，<lb/></seg>
<seg xml:id="CH2e1061_CHANT_001-1a.26">近世儒生因改為『㝡』。」<lb/></seg>
<seg xml:id="CH2e1061_CHANT_001-1a.27">解云：<lb/></seg>
<seg xml:id="CH2e1061_CHANT_001-1a.28">「木之㝡高長者。」<lb/></seg>
<seg xml:id="CH2e1061_CHANT_001-1a.29">案：<lb/></seg>
<seg xml:id="CH2e1061_CHANT_001-1a.30">眾家《爾雅》及《解詩》無言此者，<lb/></seg>
<seg xml:id="CH2e1061_CHANT_001-1a.31">唯周續之《毛詩注音》為徂會反。<lb/></seg>
<seg xml:id="CH2e1061_CHANT_001-1a.32">劉昌宗《詩注音》為在公反、又祖會反，<lb/></seg>
<seg xml:id="CH2e1061_CHANT_001-1a.33">皆為穿鑿失《爾雅》訓也。<lb/></seg>
</p>
<p>
<seg xml:id="CH2e1061_CHANT_001-2a.1"><pb xml:id="CH2e1061_CHANT_001-2a" ed="CHANT" n="001-2a"/><lb/></seg>
<seg xml:id="CH2e1061_CHANT_001-2a.2">維鵲有巢。<lb/></seg>
<seg xml:id="CH2e1061_CHANT_001-2a.3">鄭《箋》：<lb/></seg>
<seg xml:id="CH2e1061_CHANT_001-2a.4">鵲之有巢，<lb/></seg>
<seg xml:id="CH2e1061_CHANT_001-2a.5">冬至加功，<lb/></seg>
<seg xml:id="CH2e1061_CHANT_001-2a.6">至春乃成。<lb/></seg>
<seg xml:id="CH2e1061_CHANT_001-2a.7">加音架。<lb/></seg>
<seg xml:id="CH2e1061_CHANT_001-2a.8">《匡謬正俗》曰：<lb/></seg>
<seg xml:id="CH2e1061_CHANT_001-2a.9">《鄭箋》是言。<lb/></seg>
<seg xml:id="CH2e1061_CHANT_001-2a.10">始起冬至，<lb/></seg>
<seg xml:id="CH2e1061_CHANT_001-2a.11">加功力作巢蓋，<lb/></seg>
<seg xml:id="CH2e1061_CHANT_001-2a.12">直語耳而。<lb/></seg>
<seg xml:id="CH2e1061_CHANT_001-2a.13">劉昌宗、周續之等音加為架，<lb/></seg>
<seg xml:id="CH2e1061_CHANT_001-2a.14">若以搆架為義，<lb/></seg>
<seg xml:id="CH2e1061_CHANT_001-2a.15">則不應為架功也。<lb/></seg>
</p>
<p>
<seg xml:id="CH2e1061_CHANT_001-3a.1"><pb xml:id="CH2e1061_CHANT_001-3a" ed="CHANT" n="001-3a"/><lb/></seg>
<seg xml:id="CH2e1061_CHANT_001-3a.2">夾其皇澗，<lb/></seg>
<seg xml:id="CH2e1061_CHANT_001-3a.3">遡其過澗。<lb/></seg>
<seg xml:id="CH2e1061_CHANT_001-3a.4">毛《傳》：<lb/></seg>
<seg xml:id="CH2e1061_CHANT_001-3a.5">山夾水曰澗。<lb/></seg>
<seg xml:id="CH2e1061_CHANT_001-3a.6">夾，<lb/></seg>
<seg xml:id="CH2e1061_CHANT_001-3a.7">音頰。<lb/></seg>
<seg xml:id="CH2e1061_CHANT_001-3a.8">《匡謬正俗》曰：<lb/></seg>
<seg xml:id="CH2e1061_CHANT_001-3a.9">《詩傳》引《爾雅》正文言兩山夾水名之為澗，<lb/></seg>
<seg xml:id="CH2e1061_CHANT_001-3a.10">居然可想，<lb/></seg>
<seg xml:id="CH2e1061_CHANT_001-3a.11">而劉周之徒又音夾為頰，<lb/></seg>
<seg xml:id="CH2e1061_CHANT_001-3a.12">於義無取，<lb/></seg>
<seg xml:id="CH2e1061_CHANT_001-3a.13">亦為專輒。<lb/></seg>
</p>
<p>
<seg xml:id="CH2e1061_CHANT_001-4a.1"><pb xml:id="CH2e1061_CHANT_001-4a" ed="CHANT" n="001-4a"/><lb/></seg>
<seg xml:id="CH2e1061_CHANT_001-4a.2">或問曰：<lb/></seg>
<seg xml:id="CH2e1061_CHANT_001-4a.3">「斬縗終三年乎？」<lb/></seg>
<seg xml:id="CH2e1061_CHANT_001-4a.4">答曰：<lb/></seg>
<seg xml:id="CH2e1061_CHANT_001-4a.5">「不也。<lb/></seg>
<seg xml:id="CH2e1061_CHANT_001-4a.6">卒哭而服齊縗。」<lb/></seg>
<seg xml:id="CH2e1061_CHANT_001-4a.7">又問：<lb/></seg>
<seg xml:id="CH2e1061_CHANT_001-4a.8">「若不終三年，<lb/></seg>
<seg xml:id="CH2e1061_CHANT_001-4a.9">則喪服禮何故？」<lb/></seg>
<seg xml:id="CH2e1061_CHANT_001-4a.10">云：<lb/></seg>
<seg xml:id="CH2e1061_CHANT_001-4a.11">「髽。」<lb/></seg>
<seg xml:id="CH2e1061_CHANT_001-4a.12">又云：<lb/></seg>
<seg xml:id="CH2e1061_CHANT_001-4a.13">「三年之喪若斬，<lb/></seg>
<seg xml:id="CH2e1061_CHANT_001-4a.14">則是居情理之極，<lb/></seg>
<seg xml:id="CH2e1061_CHANT_001-4a.15">所謂致喪者也。<lb/></seg>
<seg xml:id="CH2e1061_CHANT_001-4a.16">焉得卒哭而奪情？」<lb/></seg>
<seg xml:id="CH2e1061_CHANT_001-4a.17">答曰：<lb/></seg>
<seg xml:id="CH2e1061_CHANT_001-4a.18">「但尋名教者，<lb/></seg>
<seg xml:id="CH2e1061_CHANT_001-4a.19">宜求其本。<lb/></seg>
<seg xml:id="CH2e1061_CHANT_001-4a.20">本正則條目自明，<lb/></seg>
<seg xml:id="CH2e1061_CHANT_001-4a.21">聖王雖總企及俯就以為之制，<lb/></seg>
<seg xml:id="CH2e1061_CHANT_001-4a.22">要以滅性為深憂，<lb/></seg>
<seg xml:id="CH2e1061_CHANT_001-4a.23">是以節哀順變，<lb/></seg>
<seg xml:id="CH2e1061_CHANT_001-4a.24">每受以輕也。」<lb/></seg>
</p>
<p>
<seg xml:id="CH2e1061_CHANT_001-5a.1"><pb xml:id="CH2e1061_CHANT_001-5a" ed="CHANT" n="001-5a"/><lb/></seg>
<seg xml:id="CH2e1061_CHANT_001-5a.2">孟氏問曰：<lb/></seg>
<seg xml:id="CH2e1061_CHANT_001-5a.3">「嗣子今為孟使君，<lb/></seg>
<seg xml:id="CH2e1061_CHANT_001-5a.4">持重光祿喪庭，<lb/></seg>
<seg xml:id="CH2e1061_CHANT_001-5a.5">便無復主位，<lb/></seg>
<seg xml:id="CH2e1061_CHANT_001-5a.6">於禮云何？」<lb/></seg>
<seg xml:id="CH2e1061_CHANT_001-5a.7">周續之答曰：<lb/></seg>
<seg xml:id="CH2e1061_CHANT_001-5a.8">「禮無曉然之文，<lb/></seg>
<seg xml:id="CH2e1061_CHANT_001-5a.9">然意謂嗣子宜兼持重正位之喪，<lb/></seg>
<seg xml:id="CH2e1061_CHANT_001-5a.10">豈可嗣三年正主耶？」<lb/></seg>
<seg xml:id="CH2e1061_CHANT_001-5a.11">又問曰：<lb/></seg>
<seg xml:id="CH2e1061_CHANT_001-5a.12">「若嗣子兼持重者光祿喪，<lb/></seg>
<seg xml:id="CH2e1061_CHANT_001-5a.13">次親有廬耶？」<lb/></seg>
<seg xml:id="CH2e1061_CHANT_001-5a.14">又答曰：<lb/></seg>
<seg xml:id="CH2e1061_CHANT_001-5a.15">「禮之倚廬在東牆下，<lb/></seg>
<seg xml:id="CH2e1061_CHANT_001-5a.16">蓋是寢苦枕凷之處，<lb/></seg>
<seg xml:id="CH2e1061_CHANT_001-5a.17">非接賓位也。<lb/></seg>
<seg xml:id="CH2e1061_CHANT_001-5a.18">謂寢息之所，<lb/></seg>
<seg xml:id="CH2e1061_CHANT_001-5a.19">宜在親之殯宮，<lb/></seg>
<seg xml:id="CH2e1061_CHANT_001-5a.20">於光祿喪庭，<lb/></seg>
<seg xml:id="CH2e1061_CHANT_001-5a.21">若賓客饋奠。<lb/></seg>
<seg xml:id="CH2e1061_CHANT_001-5a.22">凡是有事然後之喪所巳則還廬次。<lb/></seg>
<seg xml:id="CH2e1061_CHANT_001-5a.23">然今代皆以廬為接賓之位，<lb/></seg>
<seg xml:id="CH2e1061_CHANT_001-5a.24">位則二處，<lb/></seg>
<seg xml:id="CH2e1061_CHANT_001-5a.25">從禮之變，<lb/></seg>
<seg xml:id="CH2e1061_CHANT_001-5a.26">亦宜兩設也。」<lb/></seg>
<seg xml:id="CH2e1061_CHANT_001-5a.27">又問：<lb/></seg>
<seg xml:id="CH2e1061_CHANT_001-5a.28">「葬奠之禮何先何後？」<lb/></seg>
<seg xml:id="CH2e1061_CHANT_001-5a.29">又答曰：<lb/></seg>
<seg xml:id="CH2e1061_CHANT_001-5a.30">「父母之喪，<lb/></seg>
<seg xml:id="CH2e1061_CHANT_001-5a.31">偕其葬也。<lb/></seg>
<seg xml:id="CH2e1061_CHANT_001-5a.32">先輕而後重其虞也，<lb/></seg>
<seg xml:id="CH2e1061_CHANT_001-5a.33">先重而後輕其葬服。<lb/></seg>
<seg xml:id="CH2e1061_CHANT_001-5a.34">斬縗以例，<lb/></seg>
<seg xml:id="CH2e1061_CHANT_001-5a.35">而推光祿葬及奠虞皆宜先，<lb/></seg>
<seg xml:id="CH2e1061_CHANT_001-5a.36">於情則祖輕於尊則祖重。」<lb/></seg>
</p>
</div>
</body>
</text>
</TEI>
