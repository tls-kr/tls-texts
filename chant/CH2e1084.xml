<TEI xmlns="http://www.tei-c.org/ns/1.0" xml:id="CH2e1084">
<teiHeader>
<fileDesc>
<titleStmt>
<title>喪服釋疑一卷</title>
</titleStmt>
<editionStmt><edition><idno type="kanripo">CH2e1084</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>喪服釋疑</head>
<p>
<seg xml:id="CH2e1084_CHANT_001-1a.1"><pb xml:id="CH2e1084_CHANT_001-1a" ed="CHANT" n="001-1a"/><lb/></seg>
<seg xml:id="CH2e1084_CHANT_001-1a.2">〈文王世子〉云：<lb/></seg>
<seg xml:id="CH2e1084_CHANT_001-1a.3">「公素服不舉，<lb/></seg>
<seg xml:id="CH2e1084_CHANT_001-1a.4">無其倫之喪，<lb/></seg>
<seg xml:id="CH2e1084_CHANT_001-1a.5">無服。<lb/></seg>
<seg xml:id="CH2e1084_CHANT_001-1a.6">親哭之。<lb/></seg>
<seg xml:id="CH2e1084_CHANT_001-1a.7">諸侯於兄弟服加衰絰。<lb/></seg>
<seg xml:id="CH2e1084_CHANT_001-1a.8">此無服但素服，<lb/></seg>
<seg xml:id="CH2e1084_CHANT_001-1a.9">不加衰絰。<lb/></seg>
<seg xml:id="CH2e1084_CHANT_001-1a.10">《禮記‧文王世子》孔頴達《正義》。<lb/></seg>
</p>
<p>
<seg xml:id="CH2e1084_CHANT_001-2a.1"><pb xml:id="CH2e1084_CHANT_001-2a" ed="CHANT" n="001-2a"/><lb/></seg>
<seg xml:id="CH2e1084_CHANT_001-2a.2">父之重長子，<lb/></seg>
<seg xml:id="CH2e1084_CHANT_001-2a.3">以其當為禰後也。<lb/></seg>
<seg xml:id="CH2e1084_CHANT_001-2a.4">其所繼者於父則禰，<lb/></seg>
<seg xml:id="CH2e1084_CHANT_001-2a.5">於子則祖也。<lb/></seg>
<seg xml:id="CH2e1084_CHANT_001-2a.6">《禮記‧喪服小記‧正義》。<lb/></seg>
</p>
<p>
<seg xml:id="CH2e1084_CHANT_001-2a.7">「亡其親者，<lb/></seg>
<seg xml:id="CH2e1084_CHANT_001-2a.8">不知其死生則不敢服，<lb/></seg>
<seg xml:id="CH2e1084_CHANT_001-2a.9">然則終身不祭乎？」<lb/></seg>
<seg xml:id="CH2e1084_CHANT_001-2a.10">智曰：<lb/></seg>
<seg xml:id="CH2e1084_CHANT_001-2a.11">「唯疑其生，<lb/></seg>
<seg xml:id="CH2e1084_CHANT_001-2a.12">則不敢服也；<lb/></seg>
<seg xml:id="CH2e1084_CHANT_001-2a.13">必疑死焉，<lb/></seg>
<seg xml:id="CH2e1084_CHANT_001-2a.14">可不祭乎！<lb/></seg>
<seg xml:id="CH2e1084_CHANT_001-2a.15">古之死者必告於廟。<lb/></seg>
<seg xml:id="CH2e1084_CHANT_001-2a.16">今亡其親，<lb/></seg>
<seg xml:id="CH2e1084_CHANT_001-2a.17">必告其先廟，<lb/></seg>
<seg xml:id="CH2e1084_CHANT_001-2a.18">使咸知之。<lb/></seg>
<seg xml:id="CH2e1084_CHANT_001-2a.19">求之三年，<lb/></seg>
<seg xml:id="CH2e1084_CHANT_001-2a.20">若不得也，<lb/></seg>
<seg xml:id="CH2e1084_CHANT_001-2a.21">則又告之。<lb/></seg>
<seg xml:id="CH2e1084_CHANT_001-2a.22">者，<lb/></seg>
<seg xml:id="CH2e1084_CHANT_001-2a.23">欲令其生也，<lb/></seg>
<seg xml:id="CH2e1084_CHANT_001-2a.24">則隨而祏之。<lb/></seg>
<seg xml:id="CH2e1084_CHANT_001-2a.25">其後疑，<lb/></seg>
<seg xml:id="CH2e1084_CHANT_001-2a.26">祭必告，<lb/></seg>
<seg xml:id="CH2e1084_CHANT_001-2a.27">今知其疑，<lb/></seg>
<seg xml:id="CH2e1084_CHANT_001-2a.28">不受也鬼，<lb/></seg>
<seg xml:id="CH2e1084_CHANT_001-2a.29">死者終歸饗也。<lb/></seg>
<seg xml:id="CH2e1084_CHANT_001-2a.30">祝辭以告疑，<lb/></seg>
<seg xml:id="CH2e1084_CHANT_001-2a.31">則還廟不遷矣。<lb/></seg>
<seg xml:id="CH2e1084_CHANT_001-2a.32">憑陵之心，<lb/></seg>
<seg xml:id="CH2e1084_CHANT_001-2a.33">加崇於尊，<lb/></seg>
<seg xml:id="CH2e1084_CHANT_001-2a.34">此孝子之心也。」<lb/></seg>
<seg xml:id="CH2e1084_CHANT_001-2a.35">杜佑《通典》卷五十一。<lb/></seg>
</p>
<p>
<seg xml:id="CH2e1084_CHANT_001-3a.1"><pb xml:id="CH2e1084_CHANT_001-3a" ed="CHANT" n="001-3a"/><lb/></seg>
<seg xml:id="CH2e1084_CHANT_001-3a.2">凡屈不得服者，<lb/></seg>
<seg xml:id="CH2e1084_CHANT_001-3a.3">皆有心喪之禮。<lb/></seg>
<seg xml:id="CH2e1084_CHANT_001-3a.4">小功以下不稅服，<lb/></seg>
<seg xml:id="CH2e1084_CHANT_001-3a.5">乃無心喪也。<lb/></seg>
<seg xml:id="CH2e1084_CHANT_001-3a.6">《通典》卷八十一。<lb/></seg>
</p>
<p>
<seg xml:id="CH2e1084_CHANT_001-3a.7">嬰兒無知，<lb/></seg>
<seg xml:id="CH2e1084_CHANT_001-3a.8">然於其父母之喪，<lb/></seg>
<seg xml:id="CH2e1084_CHANT_001-3a.9">則以縗抱之。<lb/></seg>
<seg xml:id="CH2e1084_CHANT_001-3a.10">其餘親，<lb/></seg>
<seg xml:id="CH2e1084_CHANT_001-3a.11">八歲則制服矣。<lb/></seg>
<seg xml:id="CH2e1084_CHANT_001-3a.12">七年曰悼，<lb/></seg>
<seg xml:id="CH2e1084_CHANT_001-3a.13">過此有罪，<lb/></seg>
<seg xml:id="CH2e1084_CHANT_001-3a.14">則入於刑；<lb/></seg>
<seg xml:id="CH2e1084_CHANT_001-3a.15">必致之於禮，<lb/></seg>
<seg xml:id="CH2e1084_CHANT_001-3a.16">故在下殤之年，<lb/></seg>
<seg xml:id="CH2e1084_CHANT_001-3a.17">為之制服。<lb/></seg>
<seg xml:id="CH2e1084_CHANT_001-3a.18">按小功章昆弟之殤，<lb/></seg>
<seg xml:id="CH2e1084_CHANT_001-3a.19">服昆弟之下殤，<lb/></seg>
<seg xml:id="CH2e1084_CHANT_001-3a.20">是己下殤之年則行服也。<lb/></seg>
<seg xml:id="CH2e1084_CHANT_001-3a.21">同上。<lb/></seg>
</p>
<p>
<seg xml:id="CH2e1084_CHANT_001-4a.1"><pb xml:id="CH2e1084_CHANT_001-4a" ed="CHANT" n="001-4a"/><lb/></seg>
<seg xml:id="CH2e1084_CHANT_001-4a.2">〈喪服〉云：<lb/></seg>
<seg xml:id="CH2e1084_CHANT_001-4a.3">「庶子不得為長子三年，<lb/></seg>
<seg xml:id="CH2e1084_CHANT_001-4a.4">不繼祖也。」<lb/></seg>
<seg xml:id="CH2e1084_CHANT_001-4a.5">譙周〈五經然否〉云：<lb/></seg>
<seg xml:id="CH2e1084_CHANT_001-4a.6">小記曰「庶子不為長子斬，<lb/></seg>
<seg xml:id="CH2e1084_CHANT_001-4a.7">不繼祖與禰也」，<lb/></seg>
<seg xml:id="CH2e1084_CHANT_001-4a.8">此但別庶子，<lb/></seg>
<seg xml:id="CH2e1084_CHANT_001-4a.9">而下言不繼祖者，<lb/></seg>
<seg xml:id="CH2e1084_CHANT_001-4a.10">謂庶子身不繼禰，<lb/></seg>
<seg xml:id="CH2e1084_CHANT_001-4a.11">故其長子為不繼祖，<lb/></seg>
<seg xml:id="CH2e1084_CHANT_001-4a.12">合而言之也。<lb/></seg>
<seg xml:id="CH2e1084_CHANT_001-4a.13">《通典》卷八十八引譙周《五經然否》云劉智釋疑，<lb/></seg>
<seg xml:id="CH2e1084_CHANT_001-4a.14">亦同此議。<lb/></seg>
</p>
<p>
<seg xml:id="CH2e1084_CHANT_001-5a.1"><pb xml:id="CH2e1084_CHANT_001-5a" ed="CHANT" n="001-5a"/><lb/></seg>
<seg xml:id="CH2e1084_CHANT_001-5a.2">侍中庾純云：<lb/></seg>
<seg xml:id="CH2e1084_CHANT_001-5a.3">「古者所以重宗，<lb/></seg>
<seg xml:id="CH2e1084_CHANT_001-5a.4">諸侯代爵，<lb/></seg>
<seg xml:id="CH2e1084_CHANT_001-5a.5">士大夫代祿，<lb/></seg>
<seg xml:id="CH2e1084_CHANT_001-5a.6">防其爭競，<lb/></seg>
<seg xml:id="CH2e1084_CHANT_001-5a.7">故明其宗。<lb/></seg>
<seg xml:id="CH2e1084_CHANT_001-5a.8">今無國士代祿者，<lb/></seg>
<seg xml:id="CH2e1084_CHANT_001-5a.9">防無所施。<lb/></seg>
<seg xml:id="CH2e1084_CHANT_001-5a.10">又古之嫡孫，<lb/></seg>
<seg xml:id="CH2e1084_CHANT_001-5a.11">在士位，<lb/></seg>
<seg xml:id="CH2e1084_CHANT_001-5a.12">無代祿之士，<lb/></seg>
<seg xml:id="CH2e1084_CHANT_001-5a.13">猶承祖考業，<lb/></seg>
<seg xml:id="CH2e1084_CHANT_001-5a.14">上供祭祠，<lb/></seg>
<seg xml:id="CH2e1084_CHANT_001-5a.15">下正子孫，<lb/></seg>
<seg xml:id="CH2e1084_CHANT_001-5a.16">旁理昆弟，<lb/></seg>
<seg xml:id="CH2e1084_CHANT_001-5a.17">敘親合族，<lb/></seg>
<seg xml:id="CH2e1084_CHANT_001-5a.18">是以宗人男女長幼，<lb/></seg>
<seg xml:id="CH2e1084_CHANT_001-5a.19">皆為之服𪗋縗。<lb/></seg>
<seg xml:id="CH2e1084_CHANT_001-5a.20">今則不然，<lb/></seg>
<seg xml:id="CH2e1084_CHANT_001-5a.21">諸侯無爵邑者，<lb/></seg>
<seg xml:id="CH2e1084_CHANT_001-5a.22">嫡之子卒，<lb/></seg>
<seg xml:id="CH2e1084_CHANT_001-5a.23">則其次長攝家主祭，<lb/></seg>
<seg xml:id="CH2e1084_CHANT_001-5a.24">嫡孫以長幼齒，<lb/></seg>
<seg xml:id="CH2e1084_CHANT_001-5a.25">無復殊制也。<lb/></seg>
<seg xml:id="CH2e1084_CHANT_001-5a.26">又未聞今代為宗子服𪗋縗者。<lb/></seg>
<seg xml:id="CH2e1084_CHANT_001-5a.27">然則嫡孫於古則有殊制，<lb/></seg>
<seg xml:id="CH2e1084_CHANT_001-5a.28">於今則無異等。<lb/></seg>
<seg xml:id="CH2e1084_CHANT_001-5a.29">今王侯有爵土者，<lb/></seg>
<seg xml:id="CH2e1084_CHANT_001-5a.30">其所防與古無異，<lb/></seg>
<seg xml:id="CH2e1084_CHANT_001-5a.31">重嫡之制，<lb/></seg>
<seg xml:id="CH2e1084_CHANT_001-5a.32">則不得不同。<lb/></seg>
<seg xml:id="CH2e1084_CHANT_001-5a.33">至於大夫以下，<lb/></seg>
<seg xml:id="CH2e1084_CHANT_001-5a.34">既與古禮異矣，<lb/></seg>
<seg xml:id="CH2e1084_CHANT_001-5a.35">吉不統家，<lb/></seg>
<seg xml:id="CH2e1084_CHANT_001-5a.36">凶則統喪，<lb/></seg>
<seg xml:id="CH2e1084_CHANT_001-5a.37">考之情禮，<lb/></seg>
<seg xml:id="CH2e1084_CHANT_001-5a.38">俱亦有違。<lb/></seg>
<seg xml:id="CH2e1084_CHANT_001-5a.39">按律無嫡孫先諸父承財之文，<lb/></seg>
<seg xml:id="CH2e1084_CHANT_001-5a.40">宜無承重之制。」<lb/></seg>
<seg xml:id="CH2e1084_CHANT_001-5a.41">劉智以為此說非從古制也，<lb/></seg>
<seg xml:id="CH2e1084_CHANT_001-5a.42">魏晉二代亦自行之。<lb/></seg>
<seg xml:id="CH2e1084_CHANT_001-5a.43">《通典》卷八十二。<lb/></seg>
</p>
<p>
<seg xml:id="CH2e1084_CHANT_001-6a.1"><pb xml:id="CH2e1084_CHANT_001-6a" ed="CHANT" n="001-6a"/><lb/></seg>
<seg xml:id="CH2e1084_CHANT_001-6a.2">問者曰：<lb/></seg>
<seg xml:id="CH2e1084_CHANT_001-6a.3">「禮孫無祖後三年者，<lb/></seg>
<seg xml:id="CH2e1084_CHANT_001-6a.4">以其當正統也。<lb/></seg>
<seg xml:id="CH2e1084_CHANT_001-6a.5">庶子之長孫，<lb/></seg>
<seg xml:id="CH2e1084_CHANT_001-6a.6">既不繼曾高祖，<lb/></seg>
<seg xml:id="CH2e1084_CHANT_001-6a.7">此孫為庶祖承重三年不？」<lb/></seg>
<seg xml:id="CH2e1084_CHANT_001-6a.8">答曰：<lb/></seg>
<seg xml:id="CH2e1084_CHANT_001-6a.9">「繼祖者，<lb/></seg>
<seg xml:id="CH2e1084_CHANT_001-6a.10">不唯謂大宗也。<lb/></seg>
<seg xml:id="CH2e1084_CHANT_001-6a.11">按喪服傳與小記皆云：<lb/></seg>
<seg xml:id="CH2e1084_CHANT_001-6a.12">『庶子不為長子三年，<lb/></seg>
<seg xml:id="CH2e1084_CHANT_001-6a.13">不繼祖與禰也。』<lb/></seg>
<seg xml:id="CH2e1084_CHANT_001-6a.14">兩舉之者，<lb/></seg>
<seg xml:id="CH2e1084_CHANT_001-6a.15">明父之重長子，<lb/></seg>
<seg xml:id="CH2e1084_CHANT_001-6a.16">以其當為禰後也。<lb/></seg>
<seg xml:id="CH2e1084_CHANT_001-6a.17">其所繼者，<lb/></seg>
<seg xml:id="CH2e1084_CHANT_001-6a.18">於父則禰，<lb/></seg>
<seg xml:id="CH2e1084_CHANT_001-6a.19">於子則祖也。<lb/></seg>
<seg xml:id="CH2e1084_CHANT_001-6a.20">父以己當繼祖，<lb/></seg>
<seg xml:id="CH2e1084_CHANT_001-6a.21">故重其服，<lb/></seg>
<seg xml:id="CH2e1084_CHANT_001-6a.22">則孫為祖後者，<lb/></seg>
<seg xml:id="CH2e1084_CHANT_001-6a.23">不得輕也。<lb/></seg>
<seg xml:id="CH2e1084_CHANT_001-6a.24">然則孫為祖後，<lb/></seg>
<seg xml:id="CH2e1084_CHANT_001-6a.25">皆三年矣。<lb/></seg>
<seg xml:id="CH2e1084_CHANT_001-6a.26">且甲，<lb/></seg>
<seg xml:id="CH2e1084_CHANT_001-6a.27">眾子也，<lb/></seg>
<seg xml:id="CH2e1084_CHANT_001-6a.28">生乙。<lb/></seg>
<seg xml:id="CH2e1084_CHANT_001-6a.29">乙生景而乙先卒，<lb/></seg>
<seg xml:id="CH2e1084_CHANT_001-6a.30">景為長子孫而後甲。<lb/></seg>
<seg xml:id="CH2e1084_CHANT_001-6a.31">甲亡，<lb/></seg>
<seg xml:id="CH2e1084_CHANT_001-6a.32">景為甲三年。<lb/></seg>
<seg xml:id="CH2e1084_CHANT_001-6a.33">則甲是庶子，<lb/></seg>
<seg xml:id="CH2e1084_CHANT_001-6a.34">無嫡可傳，<lb/></seg>
<seg xml:id="CH2e1084_CHANT_001-6a.35">若不三年，<lb/></seg>
<seg xml:id="CH2e1084_CHANT_001-6a.36">則景為乙之嫡子，<lb/></seg>
<seg xml:id="CH2e1084_CHANT_001-6a.37">而闕父卒為祖後之義也。<lb/></seg>
<seg xml:id="CH2e1084_CHANT_001-6a.38">同上。<lb/></seg>
</p>
<p>
<seg xml:id="CH2e1084_CHANT_001-7a.1"><pb xml:id="CH2e1084_CHANT_001-7a" ed="CHANT" n="001-7a"/><lb/></seg>
<seg xml:id="CH2e1084_CHANT_001-7a.2">或問曰：<lb/></seg>
<seg xml:id="CH2e1084_CHANT_001-7a.3">「若祖父先卒，<lb/></seg>
<seg xml:id="CH2e1084_CHANT_001-7a.4">父自為之三年，<lb/></seg>
<seg xml:id="CH2e1084_CHANT_001-7a.5">己為之服周矣。<lb/></seg>
<seg xml:id="CH2e1084_CHANT_001-7a.6">而父卒祖母後卒，<lb/></seg>
<seg xml:id="CH2e1084_CHANT_001-7a.7">當服三年不乎？」<lb/></seg>
<seg xml:id="CH2e1084_CHANT_001-7a.8">劉智答曰：<lb/></seg>
<seg xml:id="CH2e1084_CHANT_001-7a.9">「嫡孫服祖三年，<lb/></seg>
<seg xml:id="CH2e1084_CHANT_001-7a.10">誠以父卒則己不敢不以子道孝於祖，<lb/></seg>
<seg xml:id="CH2e1084_CHANT_001-7a.11">為是服三年也。<lb/></seg>
<seg xml:id="CH2e1084_CHANT_001-7a.12">謂之受重於祖者，<lb/></seg>
<seg xml:id="CH2e1084_CHANT_001-7a.13">父卒則祖當為己服周，<lb/></seg>
<seg xml:id="CH2e1084_CHANT_001-7a.14">此則受重也。<lb/></seg>
<seg xml:id="CH2e1084_CHANT_001-7a.15">己雖不得受重於祖，<lb/></seg>
<seg xml:id="CH2e1084_CHANT_001-7a.16">然祖母今當服己周，<lb/></seg>
<seg xml:id="CH2e1084_CHANT_001-7a.17">己不得不為祖母三年也。<lb/></seg>
<seg xml:id="CH2e1084_CHANT_001-7a.18">小記曰『祖父卒而後為祖母後者三年』，<lb/></seg>
<seg xml:id="CH2e1084_CHANT_001-7a.19">特為此發也。<lb/></seg>
<seg xml:id="CH2e1084_CHANT_001-7a.20">《通典》卷八十九。<lb/></seg>
</p>
<p>
<seg xml:id="CH2e1084_CHANT_001-8a.1"><pb xml:id="CH2e1084_CHANT_001-8a" ed="CHANT" n="001-8a"/><lb/></seg>
<seg xml:id="CH2e1084_CHANT_001-8a.2">問曰：<lb/></seg>
<seg xml:id="CH2e1084_CHANT_001-8a.3">「高曾祖母與祖母俱存，<lb/></seg>
<seg xml:id="CH2e1084_CHANT_001-8a.4">其卑者先亡，<lb/></seg>
<seg xml:id="CH2e1084_CHANT_001-8a.5">則嘗厭屈不？」<lb/></seg>
<seg xml:id="CH2e1084_CHANT_001-8a.6">答曰：<lb/></seg>
<seg xml:id="CH2e1084_CHANT_001-8a.7">「昔魯穆姜在而成公夫人薨，<lb/></seg>
<seg xml:id="CH2e1084_CHANT_001-8a.8">《春秋書》曰『葬我小君齊姜』。<lb/></seg>
<seg xml:id="CH2e1084_CHANT_001-8a.9">舊說云，<lb/></seg>
<seg xml:id="CH2e1084_CHANT_001-8a.10">妻隨夫而成尊，<lb/></seg>
<seg xml:id="CH2e1084_CHANT_001-8a.11">姑不厭婦，<lb/></seg>
<seg xml:id="CH2e1084_CHANT_001-8a.12">婦人不主祭，<lb/></seg>
<seg xml:id="CH2e1084_CHANT_001-8a.13">已承先君之正體，<lb/></seg>
<seg xml:id="CH2e1084_CHANT_001-8a.14">無疑於服重也。<lb/></seg>
<seg xml:id="CH2e1084_CHANT_001-8a.15">同上。<lb/></seg>
</p>
<p>
<seg xml:id="CH2e1084_CHANT_001-9a.1"><pb xml:id="CH2e1084_CHANT_001-9a" ed="CHANT" n="001-9a"/><lb/></seg>
<seg xml:id="CH2e1084_CHANT_001-9a.2">雖為父後，<lb/></seg>
<seg xml:id="CH2e1084_CHANT_001-9a.3">猶為嫁母𪗋縗，<lb/></seg>
<seg xml:id="CH2e1084_CHANT_001-9a.4">訖葬卒哭乃除，<lb/></seg>
<seg xml:id="CH2e1084_CHANT_001-9a.5">踰月乃祭。<lb/></seg>
<seg xml:id="CH2e1084_CHANT_001-9a.6">《通典》卷九十四。<lb/></seg>
</p>
<p>
<seg xml:id="CH2e1084_CHANT_001-9a.7">親母出則服繼母之黨。<lb/></seg>
<seg xml:id="CH2e1084_CHANT_001-9a.8">繼母既卒，<lb/></seg>
<seg xml:id="CH2e1084_CHANT_001-9a.9">則不服也。<lb/></seg>
<seg xml:id="CH2e1084_CHANT_001-9a.10">《通典》卷九十五。<lb/></seg>
</p>
<p>
<seg xml:id="CH2e1084_CHANT_001-10a.1"><pb xml:id="CH2e1084_CHANT_001-10a" ed="CHANT" n="001-10a"/><lb/></seg>
<seg xml:id="CH2e1084_CHANT_001-10a.2">或問：<lb/></seg>
<seg xml:id="CH2e1084_CHANT_001-10a.3">「禮為人後者，<lb/></seg>
<seg xml:id="CH2e1084_CHANT_001-10a.4">為當唯出子一身還本親也？」<lb/></seg>
<seg xml:id="CH2e1084_CHANT_001-10a.5">魯國孔正陽等議，<lb/></seg>
<seg xml:id="CH2e1084_CHANT_001-10a.6">以「為人後者，<lb/></seg>
<seg xml:id="CH2e1084_CHANT_001-10a.7">服所後之親若子，<lb/></seg>
<seg xml:id="CH2e1084_CHANT_001-10a.8">非其本親降一等者，<lb/></seg>
<seg xml:id="CH2e1084_CHANT_001-10a.9">以其至其子以義斷，<lb/></seg>
<seg xml:id="CH2e1084_CHANT_001-10a.10">不復還本親故也。<lb/></seg>
<seg xml:id="CH2e1084_CHANT_001-10a.11">禮云若子者，<lb/></seg>
<seg xml:id="CH2e1084_CHANT_001-10a.12">則於本父母不若子矣。」<lb/></seg>
<seg xml:id="CH2e1084_CHANT_001-10a.13">智又按：<lb/></seg>
<seg xml:id="CH2e1084_CHANT_001-10a.14">「禮為人後者，<lb/></seg>
<seg xml:id="CH2e1084_CHANT_001-10a.15">於兄弟降一等，<lb/></seg>
<seg xml:id="CH2e1084_CHANT_001-10a.16">此出子及其子孫皆為人後者也。<lb/></seg>
<seg xml:id="CH2e1084_CHANT_001-10a.17">甲無後，<lb/></seg>
<seg xml:id="CH2e1084_CHANT_001-10a.18">故乙為之後。<lb/></seg>
<seg xml:id="CH2e1084_CHANT_001-10a.19">乙之子孫，<lb/></seg>
<seg xml:id="CH2e1084_CHANT_001-10a.20">皆去其親，<lb/></seg>
<seg xml:id="CH2e1084_CHANT_001-10a.21">往為甲後，<lb/></seg>
<seg xml:id="CH2e1084_CHANT_001-10a.22">皆當稱為人後，<lb/></seg>
<seg xml:id="CH2e1084_CHANT_001-10a.23">服本親不傷於後者。<lb/></seg>
<seg xml:id="CH2e1084_CHANT_001-10a.24">若子，<lb/></seg>
<seg xml:id="CH2e1084_CHANT_001-10a.25">則其孫亦然矣。<lb/></seg>
<seg xml:id="CH2e1084_CHANT_001-10a.26">本親有自然之恩，<lb/></seg>
<seg xml:id="CH2e1084_CHANT_001-10a.27">降一等，<lb/></seg>
<seg xml:id="CH2e1084_CHANT_001-10a.28">足以明所後者為重，<lb/></seg>
<seg xml:id="CH2e1084_CHANT_001-10a.29">無緣乃絕之矣。<lb/></seg>
<seg xml:id="CH2e1084_CHANT_001-10a.30">《通典》卷九十六。<lb/></seg>
</p>
<p>
<seg xml:id="CH2e1084_CHANT_001-11a.1"><pb xml:id="CH2e1084_CHANT_001-11a" ed="CHANT" n="001-11a"/><lb/></seg>
<seg xml:id="CH2e1084_CHANT_001-11a.2">按《禮記‧小記》云：<lb/></seg>
<seg xml:id="CH2e1084_CHANT_001-11a.3">「生不及祖父母、諸父、昆弟，<lb/></seg>
<seg xml:id="CH2e1084_CHANT_001-11a.4">而父稅喪，<lb/></seg>
<seg xml:id="CH2e1084_CHANT_001-11a.5">子則不。」<lb/></seg>
<seg xml:id="CH2e1084_CHANT_001-11a.6">智以為生不相及，<lb/></seg>
<seg xml:id="CH2e1084_CHANT_001-11a.7">二文相害，<lb/></seg>
<seg xml:id="CH2e1084_CHANT_001-11a.8">必有誤字。<lb/></seg>
<seg xml:id="CH2e1084_CHANT_001-11a.9">「昆弟」，<lb/></seg>
<seg xml:id="CH2e1084_CHANT_001-11a.10">相連之語，<lb/></seg>
<seg xml:id="CH2e1084_CHANT_001-11a.11">易用為衍。<lb/></seg>
<seg xml:id="CH2e1084_CHANT_001-11a.12">至親並代，<lb/></seg>
<seg xml:id="CH2e1084_CHANT_001-11a.13">不得以不相見而無相服之恩也。<lb/></seg>
<seg xml:id="CH2e1084_CHANT_001-11a.14">若令生不相及者稅服，<lb/></seg>
<seg xml:id="CH2e1084_CHANT_001-11a.15">則父雖已除，<lb/></seg>
<seg xml:id="CH2e1084_CHANT_001-11a.16">後生者不得追服也。<lb/></seg>
<seg xml:id="CH2e1084_CHANT_001-11a.17">凡不服者不服，<lb/></seg>
<seg xml:id="CH2e1084_CHANT_001-11a.18">則父雖稅，<lb/></seg>
<seg xml:id="CH2e1084_CHANT_001-11a.19">其子孫無緣服也。<lb/></seg>
<seg xml:id="CH2e1084_CHANT_001-11a.20">以此推之，<lb/></seg>
<seg xml:id="CH2e1084_CHANT_001-11a.21">「弟」衍字可知也。<lb/></seg>
<seg xml:id="CH2e1084_CHANT_001-11a.22">《通典》卷九十八。<lb/></seg>
</p>
<p>
<seg xml:id="CH2e1084_CHANT_001-12a.1"><pb xml:id="CH2e1084_CHANT_001-12a" ed="CHANT" n="001-12a"/><lb/></seg>
<seg xml:id="CH2e1084_CHANT_001-12a.2">問云：<lb/></seg>
<seg xml:id="CH2e1084_CHANT_001-12a.3">「按〈喪服小記〉『慈母之父母無服』，<lb/></seg>
<seg xml:id="CH2e1084_CHANT_001-12a.4">孫宜無服慈祖母矣。<lb/></seg>
<seg xml:id="CH2e1084_CHANT_001-12a.5">又曰『慈母與妾母不代祭』，<lb/></seg>
<seg xml:id="CH2e1084_CHANT_001-12a.6">孫不祭慈祖母，<lb/></seg>
<seg xml:id="CH2e1084_CHANT_001-12a.7">何服之有。」<lb/></seg>
<seg xml:id="CH2e1084_CHANT_001-12a.8">智曰：<lb/></seg>
<seg xml:id="CH2e1084_CHANT_001-12a.9">「禮，<lb/></seg>
<seg xml:id="CH2e1084_CHANT_001-12a.10">為親母黨服，<lb/></seg>
<seg xml:id="CH2e1084_CHANT_001-12a.11">為繼母之黨不服。<lb/></seg>
<seg xml:id="CH2e1084_CHANT_001-12a.12">不妨孫服繼祖母也。<lb/></seg>
<seg xml:id="CH2e1084_CHANT_001-12a.13">禮，<lb/></seg>
<seg xml:id="CH2e1084_CHANT_001-12a.14">孫為祖後如子。<lb/></seg>
<seg xml:id="CH2e1084_CHANT_001-12a.15">所言妾母不代祭者，<lb/></seg>
<seg xml:id="CH2e1084_CHANT_001-12a.16">據奉之者身終則止耳，<lb/></seg>
<seg xml:id="CH2e1084_CHANT_001-12a.17">豈有妾子先亡孫持喪事而終喪便不祭也。」<lb/></seg>
<seg xml:id="CH2e1084_CHANT_001-12a.18">《通典》卷九十八。<lb/></seg>
</p>
<p>
<seg xml:id="CH2e1084_CHANT_001-13a.1"><pb xml:id="CH2e1084_CHANT_001-13a" ed="CHANT" n="001-13a"/><lb/></seg>
<seg xml:id="CH2e1084_CHANT_001-13a.2">遇亂離析，<lb/></seg>
<seg xml:id="CH2e1084_CHANT_001-13a.3">計父母之年，<lb/></seg>
<seg xml:id="CH2e1084_CHANT_001-13a.4">已過百年，<lb/></seg>
<seg xml:id="CH2e1084_CHANT_001-13a.5">可終卒矣，<lb/></seg>
<seg xml:id="CH2e1084_CHANT_001-13a.6">而不得音問，<lb/></seg>
<seg xml:id="CH2e1084_CHANT_001-13a.7">計同里同年者，<lb/></seg>
<seg xml:id="CH2e1084_CHANT_001-13a.8">於其死日，<lb/></seg>
<seg xml:id="CH2e1084_CHANT_001-13a.9">便制喪服。<lb/></seg>
<seg xml:id="CH2e1084_CHANT_001-13a.10">或以為終身，<lb/></seg>
<seg xml:id="CH2e1084_CHANT_001-13a.11">或不許者，<lb/></seg>
<seg xml:id="CH2e1084_CHANT_001-13a.12">如何？<lb/></seg>
<seg xml:id="CH2e1084_CHANT_001-13a.13">智答曰：<lb/></seg>
<seg xml:id="CH2e1084_CHANT_001-13a.14">父母生死未定，<lb/></seg>
<seg xml:id="CH2e1084_CHANT_001-13a.15">則凶服不宜在身，<lb/></seg>
<seg xml:id="CH2e1084_CHANT_001-13a.16">繼祀為重。<lb/></seg>
<seg xml:id="CH2e1084_CHANT_001-13a.17">然則言不宜制服必繼代祀者，<lb/></seg>
<seg xml:id="CH2e1084_CHANT_001-13a.18">吾以為得之矣。<lb/></seg>
<seg xml:id="CH2e1084_CHANT_001-13a.19">凡服喪而無哀容，<lb/></seg>
<seg xml:id="CH2e1084_CHANT_001-13a.20">得以不孝議之。<lb/></seg>
<seg xml:id="CH2e1084_CHANT_001-13a.21">處厭降不得服其親，<lb/></seg>
<seg xml:id="CH2e1084_CHANT_001-13a.22">而哀情至者，<lb/></seg>
<seg xml:id="CH2e1084_CHANT_001-13a.23">吾得以孝篤稱之。<lb/></seg>
<seg xml:id="CH2e1084_CHANT_001-13a.24">《通典》卷九十八。<lb/></seg>
</p>
<p>
<seg xml:id="CH2e1084_CHANT_001-14a.1"><pb xml:id="CH2e1084_CHANT_001-14a" ed="CHANT" n="001-14a"/><lb/></seg>
<seg xml:id="CH2e1084_CHANT_001-14a.2">問曰：<lb/></seg>
<seg xml:id="CH2e1084_CHANT_001-14a.3">「今有狂癡之子，<lb/></seg>
<seg xml:id="CH2e1084_CHANT_001-14a.4">不識菽麥，<lb/></seg>
<seg xml:id="CH2e1084_CHANT_001-14a.5">又不能行步，<lb/></seg>
<seg xml:id="CH2e1084_CHANT_001-14a.6">起止子無人道，<lb/></seg>
<seg xml:id="CH2e1084_CHANT_001-14a.7">年過二十而死者。<lb/></seg>
<seg xml:id="CH2e1084_CHANT_001-14a.8">或以為禮無廢疾之降殺，<lb/></seg>
<seg xml:id="CH2e1084_CHANT_001-14a.9">父當正服服之耶？<lb/></seg>
<seg xml:id="CH2e1084_CHANT_001-14a.10">以為殤之不服，<lb/></seg>
<seg xml:id="CH2e1084_CHANT_001-14a.11">為無所知耶？<lb/></seg>
<seg xml:id="CH2e1084_CHANT_001-14a.12">此疾甚於殤，<lb/></seg>
<seg xml:id="CH2e1084_CHANT_001-14a.13">非禮服所加也。<lb/></seg>
<seg xml:id="CH2e1084_CHANT_001-14a.14">禮之所不及，<lb/></seg>
<seg xml:id="CH2e1084_CHANT_001-14a.15">以其從例所知故也，<lb/></seg>
<seg xml:id="CH2e1084_CHANT_001-14a.16">不宜服矣。<lb/></seg>
<seg xml:id="CH2e1084_CHANT_001-14a.17">此二者將焉從？<lb/></seg>
<seg xml:id="CH2e1084_CHANT_001-14a.18">智答曰：<lb/></seg>
<seg xml:id="CH2e1084_CHANT_001-14a.19">「無服之殤，<lb/></seg>
<seg xml:id="CH2e1084_CHANT_001-14a.20">至愛過於成人，<lb/></seg>
<seg xml:id="CH2e1084_CHANT_001-14a.21">以其於生性自然未成，<lb/></seg>
<seg xml:id="CH2e1084_CHANT_001-14a.22">因斯而不服矣，<lb/></seg>
<seg xml:id="CH2e1084_CHANT_001-14a.23">漸至於成人，<lb/></seg>
<seg xml:id="CH2e1084_CHANT_001-14a.24">順乎其理者也。<lb/></seg>
<seg xml:id="CH2e1084_CHANT_001-14a.25">至於廢疾，<lb/></seg>
<seg xml:id="CH2e1084_CHANT_001-14a.26">多感外物而得之，<lb/></seg>
<seg xml:id="CH2e1084_CHANT_001-14a.27">父母養之，<lb/></seg>
<seg xml:id="CH2e1084_CHANT_001-14a.28">或不盡理而使之然，<lb/></seg>
<seg xml:id="CH2e1084_CHANT_001-14a.29">仁人痛深，<lb/></seg>
<seg xml:id="CH2e1084_CHANT_001-14a.30">不忍不服。<lb/></seg>
<seg xml:id="CH2e1084_CHANT_001-14a.31">故禮不為作降殺，<lb/></seg>
<seg xml:id="CH2e1084_CHANT_001-14a.32">不得同殤例也。<lb/></seg>
<seg xml:id="CH2e1084_CHANT_001-14a.33">《通典》卷一百一。<lb/></seg>
</p>
<p>
<seg xml:id="CH2e1084_CHANT_001-15a.1"><pb xml:id="CH2e1084_CHANT_001-15a" ed="CHANT" n="001-15a"/><lb/></seg>
<seg xml:id="CH2e1084_CHANT_001-15a.2">問曰：<lb/></seg>
<seg xml:id="CH2e1084_CHANT_001-15a.3">「昆弟骨肉以罪惡徒流死者，<lb/></seg>
<seg xml:id="CH2e1084_CHANT_001-15a.4">諸侯有服不？」<lb/></seg>
<seg xml:id="CH2e1084_CHANT_001-15a.5">智答曰：<lb/></seg>
<seg xml:id="CH2e1084_CHANT_001-15a.6">「凡以罪惡徒流者，<lb/></seg>
<seg xml:id="CH2e1084_CHANT_001-15a.7">絕之；<lb/></seg>
<seg xml:id="CH2e1084_CHANT_001-15a.8">國君於兄弟有罪者，<lb/></seg>
<seg xml:id="CH2e1084_CHANT_001-15a.9">亦絕也。<lb/></seg>
<seg xml:id="CH2e1084_CHANT_001-15a.10">舊說，<lb/></seg>
<seg xml:id="CH2e1084_CHANT_001-15a.11">諸侯於兄弟有弔服，<lb/></seg>
<seg xml:id="CH2e1084_CHANT_001-15a.12">服縗絰。<lb/></seg>
<seg xml:id="CH2e1084_CHANT_001-15a.13">此不服，<lb/></seg>
<seg xml:id="CH2e1084_CHANT_001-15a.14">則無縗絰，<lb/></seg>
<seg xml:id="CH2e1084_CHANT_001-15a.15">素服而已，<lb/></seg>
<seg xml:id="CH2e1084_CHANT_001-15a.16">不弔臨其喪也。<lb/></seg>
<seg xml:id="CH2e1084_CHANT_001-15a.17">諸侯之身，<lb/></seg>
<seg xml:id="CH2e1084_CHANT_001-15a.18">體先君，<lb/></seg>
<seg xml:id="CH2e1084_CHANT_001-15a.19">奉祭祀，<lb/></seg>
<seg xml:id="CH2e1084_CHANT_001-15a.20">是以不得盡其情於所絕耳。<lb/></seg>
<seg xml:id="CH2e1084_CHANT_001-15a.21">然則不為父後者，<lb/></seg>
<seg xml:id="CH2e1084_CHANT_001-15a.22">則服之矣。<lb/></seg>
<seg xml:id="CH2e1084_CHANT_001-15a.23">同上。<lb/></seg>
</p>
<p>
<seg xml:id="CH2e1084_CHANT_001-16a.1"><pb xml:id="CH2e1084_CHANT_001-16a" ed="CHANT" n="001-16a"/><lb/></seg>
<seg xml:id="CH2e1084_CHANT_001-16a.2">問者曰：<lb/></seg>
<seg xml:id="CH2e1084_CHANT_001-16a.3">「久而不葬，<lb/></seg>
<seg xml:id="CH2e1084_CHANT_001-16a.4">喪主不除。<lb/></seg>
<seg xml:id="CH2e1084_CHANT_001-16a.5">若其父遠征，<lb/></seg>
<seg xml:id="CH2e1084_CHANT_001-16a.6">軍敗死於戰場，<lb/></seg>
<seg xml:id="CH2e1084_CHANT_001-16a.7">亡失胅骨，<lb/></seg>
<seg xml:id="CH2e1084_CHANT_001-16a.8">無所葬，<lb/></seg>
<seg xml:id="CH2e1084_CHANT_001-16a.9">其服如何？」<lb/></seg>
<seg xml:id="CH2e1084_CHANT_001-16a.10">智云：<lb/></seg>
<seg xml:id="CH2e1084_CHANT_001-16a.11">「此禮文所不及也。<lb/></seg>
<seg xml:id="CH2e1084_CHANT_001-16a.12">以理推之，<lb/></seg>
<seg xml:id="CH2e1084_CHANT_001-16a.13">凡禮使為主者不除，<lb/></seg>
<seg xml:id="CH2e1084_CHANT_001-16a.14">不謂眾子獨可無哀。<lb/></seg>
<seg xml:id="CH2e1084_CHANT_001-16a.15">誠以既變，<lb/></seg>
<seg xml:id="CH2e1084_CHANT_001-16a.16">人情必殺，<lb/></seg>
<seg xml:id="CH2e1084_CHANT_001-16a.17">喪雖在殯，<lb/></seg>
<seg xml:id="CH2e1084_CHANT_001-16a.18">不為主者可以無服。<lb/></seg>
<seg xml:id="CH2e1084_CHANT_001-16a.19">然則為主者之服，<lb/></seg>
<seg xml:id="CH2e1084_CHANT_001-16a.20">可以哀獨多也。<lb/></seg>
<seg xml:id="CH2e1084_CHANT_001-16a.21">以喪柩在，<lb/></seg>
<seg xml:id="CH2e1084_CHANT_001-16a.22">不可無凶事之主故也。<lb/></seg>
<seg xml:id="CH2e1084_CHANT_001-16a.23">今無所葬，<lb/></seg>
<seg xml:id="CH2e1084_CHANT_001-16a.24">是無屍柩也，<lb/></seg>
<seg xml:id="CH2e1084_CHANT_001-16a.25">凶禮無施，<lb/></seg>
<seg xml:id="CH2e1084_CHANT_001-16a.26">則為後者宜與眾子同除矣。<lb/></seg>
<seg xml:id="CH2e1084_CHANT_001-16a.27">訖葬而變者，<lb/></seg>
<seg xml:id="CH2e1084_CHANT_001-16a.28">喪之大事畢也，<lb/></seg>
<seg xml:id="CH2e1084_CHANT_001-16a.29">若無屍柩，<lb/></seg>
<seg xml:id="CH2e1084_CHANT_001-16a.30">則不宜有葬。<lb/></seg>
<seg xml:id="CH2e1084_CHANT_001-16a.31">寒暑一周，<lb/></seg>
<seg xml:id="CH2e1084_CHANT_001-16a.32">正服之終也，<lb/></seg>
<seg xml:id="CH2e1084_CHANT_001-16a.33">是以除首絰而練冠也。<lb/></seg>
<seg xml:id="CH2e1084_CHANT_001-16a.34">亡失親之骸骨，<lb/></seg>
<seg xml:id="CH2e1084_CHANT_001-16a.35">孝子之情不欲崇也，<lb/></seg>
<seg xml:id="CH2e1084_CHANT_001-16a.36">可令因周練乃服變縗絰。<lb/></seg>
<seg xml:id="CH2e1084_CHANT_001-16a.37">雖無故事，<lb/></seg>
<seg xml:id="CH2e1084_CHANT_001-16a.38">而制之所安也。<lb/></seg>
<seg xml:id="CH2e1084_CHANT_001-16a.39">《通典》卷一百三。<lb/></seg>
</p>
</div>
</body>
</text>
</TEI>
