<TEI xmlns="http://www.tei-c.org/ns/1.0" xml:id="CH2e1112">
<teiHeader>
<fileDesc>
<titleStmt>
<title>皇覽逸禮一卷附中霤禮</title>
</titleStmt>
<editionStmt><edition><idno type="kanripo">CH2e1112</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>皇覽逸禮</head>
<p>
<seg xml:id="CH2e1112_CHANT_001-1a.1"><pb xml:id="CH2e1112_CHANT_001-1a" ed="CHANT" n="001-1a"/><lb/></seg>
<seg xml:id="CH2e1112_CHANT_001-1a.2">天子迎四節日。<lb/></seg>
<seg xml:id="CH2e1112_CHANT_001-1a.3">天子迎春、夏、秋、冬之樂，<lb/></seg>
<seg xml:id="CH2e1112_CHANT_001-1a.4">又順天道。<lb/></seg>
<seg xml:id="CH2e1112_CHANT_001-1a.5">是故距冬至四十六日，<lb/></seg>
<seg xml:id="CH2e1112_CHANT_001-1a.6">則天子迎春於冬堂，<lb/></seg>
<seg xml:id="CH2e1112_CHANT_001-1a.7">距邦八里，<lb/></seg>
<seg xml:id="CH2e1112_CHANT_001-1a.8">堂高八尺，<lb/></seg>
<seg xml:id="CH2e1112_CHANT_001-1a.9">堂階八等，<lb/></seg>
<seg xml:id="CH2e1112_CHANT_001-1a.10">青稅八乘，<lb/></seg>
<seg xml:id="CH2e1112_CHANT_001-1a.11">旗旄尚青，<lb/></seg>
<seg xml:id="CH2e1112_CHANT_001-1a.12">田車載矛，<lb/></seg>
<seg xml:id="CH2e1112_CHANT_001-1a.13">號曰助天生。<lb/></seg>
<seg xml:id="CH2e1112_CHANT_001-1a.14">唱之以角，<lb/></seg>
<seg xml:id="CH2e1112_CHANT_001-1a.15">舞之以羽翟，<lb/></seg>
<seg xml:id="CH2e1112_CHANT_001-1a.16">此迎春之樂也。<lb/></seg>
<seg xml:id="CH2e1112_CHANT_001-1a.17">自春分數四十六日，<lb/></seg>
<seg xml:id="CH2e1112_CHANT_001-1a.18">則天子迎夏於南堂，<lb/></seg>
<seg xml:id="CH2e1112_CHANT_001-1a.19">距邦七里，<lb/></seg>
<seg xml:id="CH2e1112_CHANT_001-1a.20">堂高七尺，<lb/></seg>
<seg xml:id="CH2e1112_CHANT_001-1a.21">堂階七等，<lb/></seg>
<seg xml:id="CH2e1112_CHANT_001-1a.22">赤稅七乘，<lb/></seg>
<seg xml:id="CH2e1112_CHANT_001-1a.23">旗旄尚赤，<lb/></seg>
<seg xml:id="CH2e1112_CHANT_001-1a.24">田車載弓，<lb/></seg>
<seg xml:id="CH2e1112_CHANT_001-1a.25">號曰助天養。<lb/></seg>
<seg xml:id="CH2e1112_CHANT_001-1a.26">唱之以徵，<lb/></seg>
<seg xml:id="CH2e1112_CHANT_001-1a.27">舞之以鼓鞉，<lb/></seg>
<seg xml:id="CH2e1112_CHANT_001-1a.28">此迎夏之樂也。<lb/></seg>
<seg xml:id="CH2e1112_CHANT_001-1a.29">自夏至數四十六日，<lb/></seg>
<seg xml:id="CH2e1112_CHANT_001-1a.30">則天子迎秋於西堂，<lb/></seg>
<seg xml:id="CH2e1112_CHANT_001-1a.31">距邦九里，<lb/></seg>
<seg xml:id="CH2e1112_CHANT_001-1a.32">堂高九尺，<lb/></seg>
<seg xml:id="CH2e1112_CHANT_001-1a.33">堂階九等，<lb/></seg>
<seg xml:id="CH2e1112_CHANT_001-1a.34">白稅九乘，<lb/></seg>
<seg xml:id="CH2e1112_CHANT_001-1a.35">旗旄尚白，<lb/></seg>
<seg xml:id="CH2e1112_CHANT_001-1a.36">田車載戟，<lb/></seg>
<seg xml:id="CH2e1112_CHANT_001-1a.37">號助天收。<lb/></seg>
<seg xml:id="CH2e1112_CHANT_001-1a.38">唱之以商，<lb/></seg>
<seg xml:id="CH2e1112_CHANT_001-1a.39">舞之以干戚，<lb/></seg>
<seg xml:id="CH2e1112_CHANT_001-1a.40">此迎秋之樂也。<lb/></seg>
<seg xml:id="CH2e1112_CHANT_001-1a.41">自秋分數四十六日，<lb/></seg>
<seg xml:id="CH2e1112_CHANT_001-1a.42">則天子迎冬於北堂，<lb/></seg>
<seg xml:id="CH2e1112_CHANT_001-1a.43">距邦六里，<lb/></seg>
<seg xml:id="CH2e1112_CHANT_001-1a.44">堂高六尺，<lb/></seg>
<seg xml:id="CH2e1112_CHANT_001-1a.45">堂階六等。<lb/></seg>
<seg xml:id="CH2e1112_CHANT_001-1a.46">黑稅六乘，<lb/></seg>
<seg xml:id="CH2e1112_CHANT_001-1a.47">旗旄尚黑，<lb/></seg>
<seg xml:id="CH2e1112_CHANT_001-1a.48">田車載甲鐵鍪，<lb/></seg>
<seg xml:id="CH2e1112_CHANT_001-1a.49">號曰助天誅。<lb/></seg>
<seg xml:id="CH2e1112_CHANT_001-1a.50">唱之以羽，<lb/></seg>
<seg xml:id="CH2e1112_CHANT_001-1a.51">舞之以籥，<lb/></seg>
<seg xml:id="CH2e1112_CHANT_001-1a.52">此迎冬之樂也。<lb/></seg>
<seg xml:id="CH2e1112_CHANT_001-1a.53">所以迎四時樂，<lb/></seg>
<seg xml:id="CH2e1112_CHANT_001-1a.54">秋養九志於西堂，<lb/></seg>
<seg xml:id="CH2e1112_CHANT_001-1a.55">冬養九勝於北堂，<lb/></seg>
<seg xml:id="CH2e1112_CHANT_001-1a.56">養後三日而。<lb/></seg>
<seg xml:id="CH2e1112_CHANT_001-1a.57">止天子行殺，<lb/></seg>
<seg xml:id="CH2e1112_CHANT_001-1a.58">必順天道。<lb/></seg>
<seg xml:id="CH2e1112_CHANT_001-1a.59">《御覽》。<lb/></seg>
</p>
<p>
<seg xml:id="CH2e1112_CHANT_001-2a.1"><pb xml:id="CH2e1112_CHANT_001-2a" ed="CHANT" n="001-2a"/><lb/></seg>
<seg xml:id="CH2e1112_CHANT_001-2a.2">春則衣青衣，<lb/></seg>
<seg xml:id="CH2e1112_CHANT_001-2a.3">佩蒼玉，<lb/></seg>
<seg xml:id="CH2e1112_CHANT_001-2a.4">乘青輅，<lb/></seg>
<seg xml:id="CH2e1112_CHANT_001-2a.5">駕青騮，<lb/></seg>
<seg xml:id="CH2e1112_CHANT_001-2a.6">載青旗，<lb/></seg>
<seg xml:id="CH2e1112_CHANT_001-2a.7">以迎春於東郊，<lb/></seg>
<seg xml:id="CH2e1112_CHANT_001-2a.8">居明堂，<lb/></seg>
<seg xml:id="CH2e1112_CHANT_001-2a.9">左啟東戶。<lb/></seg>
</p>
<p>
<seg xml:id="CH2e1112_CHANT_001-2a.10">夏則衣赤衣，<lb/></seg>
<seg xml:id="CH2e1112_CHANT_001-2a.11">佩赤玉，<lb/></seg>
<seg xml:id="CH2e1112_CHANT_001-2a.12">乘赤輅，<lb/></seg>
<seg xml:id="CH2e1112_CHANT_001-2a.13">駕赤騮，<lb/></seg>
<seg xml:id="CH2e1112_CHANT_001-2a.14">載赤旗，<lb/></seg>
<seg xml:id="CH2e1112_CHANT_001-2a.15">以迎夏於南郊，<lb/></seg>
<seg xml:id="CH2e1112_CHANT_001-2a.16">食菽。<lb/></seg>
<seg xml:id="CH2e1112_CHANT_001-2a.17">其祭，<lb/></seg>
<seg xml:id="CH2e1112_CHANT_001-2a.18">先黍與雞明堂正居廟，<lb/></seg>
<seg xml:id="CH2e1112_CHANT_001-2a.19">啟南戶。<lb/></seg>
<seg xml:id="CH2e1112_CHANT_001-2a.20">《書鈔》引此云「仲夏則居明堂正廟」。<lb/></seg>
</p>
<p>
<seg xml:id="CH2e1112_CHANT_001-3a.1"><pb xml:id="CH2e1112_CHANT_001-3a" ed="CHANT" n="001-3a"/><lb/></seg>
<seg xml:id="CH2e1112_CHANT_001-3a.2">秋則衣白衣，<lb/></seg>
<seg xml:id="CH2e1112_CHANT_001-3a.3">佩白玉，<lb/></seg>
<seg xml:id="CH2e1112_CHANT_001-3a.4">乘白輅，<lb/></seg>
<seg xml:id="CH2e1112_CHANT_001-3a.5">駕白騮，<lb/></seg>
<seg xml:id="CH2e1112_CHANT_001-3a.6">載白旗，<lb/></seg>
<seg xml:id="CH2e1112_CHANT_001-3a.7">以迎秋於西郊。<lb/></seg>
<seg xml:id="CH2e1112_CHANT_001-3a.8">居明堂，<lb/></seg>
<seg xml:id="CH2e1112_CHANT_001-3a.9">右啟西戶。<lb/></seg>
</p>
<p>
<seg xml:id="CH2e1112_CHANT_001-3a.10">冬則衣黑衣，<lb/></seg>
<seg xml:id="CH2e1112_CHANT_001-3a.11">佩玄玉，<lb/></seg>
<seg xml:id="CH2e1112_CHANT_001-3a.12">乘玄輅，<lb/></seg>
<seg xml:id="CH2e1112_CHANT_001-3a.13">駕鐵驪，<lb/></seg>
<seg xml:id="CH2e1112_CHANT_001-3a.14">載玄旂，<lb/></seg>
<seg xml:id="CH2e1112_CHANT_001-3a.15">以迎冬於北郊。<lb/></seg>
<seg xml:id="CH2e1112_CHANT_001-3a.16">其祭，<lb/></seg>
<seg xml:id="CH2e1112_CHANT_001-3a.17">先黍與豕，<lb/></seg>
<seg xml:id="CH2e1112_CHANT_001-3a.18">居明堂後廟，<lb/></seg>
<seg xml:id="CH2e1112_CHANT_001-3a.19">啟北戶。<lb/></seg>
</p>
<p>
<seg xml:id="CH2e1112_CHANT_001-4a.1"><pb xml:id="CH2e1112_CHANT_001-4a" ed="CHANT" n="001-4a"/><lb/></seg>
<seg xml:id="CH2e1112_CHANT_001-4a.2">天子之蓍九尺，<lb/></seg>
<seg xml:id="CH2e1112_CHANT_001-4a.3">諸侯七尺，<lb/></seg>
<seg xml:id="CH2e1112_CHANT_001-4a.4">丈夫五尺，<lb/></seg>
<seg xml:id="CH2e1112_CHANT_001-4a.5">士三尺。<lb/></seg>
<seg xml:id="CH2e1112_CHANT_001-4a.6">蓍千歲三百莖者，<lb/></seg>
<seg xml:id="CH2e1112_CHANT_001-4a.7">先知也。<lb/></seg>
<seg xml:id="CH2e1112_CHANT_001-4a.8">並《類聚》。<lb/></seg>
</p>
<p>
<seg xml:id="CH2e1112_CHANT_001-4a.9">天子龜尺二寸，<lb/></seg>
<seg xml:id="CH2e1112_CHANT_001-4a.10">諸侯八寸，<lb/></seg>
<seg xml:id="CH2e1112_CHANT_001-4a.11">大夫六寸，<lb/></seg>
<seg xml:id="CH2e1112_CHANT_001-4a.12">士民四寸。<lb/></seg>
<seg xml:id="CH2e1112_CHANT_001-4a.13">龜者，<lb/></seg>
<seg xml:id="CH2e1112_CHANT_001-4a.14">陰蟲之老也。<lb/></seg>
<seg xml:id="CH2e1112_CHANT_001-4a.15">龜三千歲上，<lb/></seg>
<seg xml:id="CH2e1112_CHANT_001-4a.16">游於卷耳之上，<lb/></seg>
<seg xml:id="CH2e1112_CHANT_001-4a.17">老者先知，<lb/></seg>
<seg xml:id="CH2e1112_CHANT_001-4a.18">故君子舉事必考之。<lb/></seg>
<seg xml:id="CH2e1112_CHANT_001-4a.19">《初學記》。<lb/></seg>
</p>
<p>
<seg xml:id="CH2e1112_CHANT_001-5a.1"><pb xml:id="CH2e1112_CHANT_001-5a" ed="CHANT" n="001-5a"/><lb/></seg>
<seg xml:id="CH2e1112_CHANT_001-5a.2">君使大夫弔於國君，<lb/></seg>
<seg xml:id="CH2e1112_CHANT_001-5a.3">禮錫衰衰裳，<lb/></seg>
<seg xml:id="CH2e1112_CHANT_001-5a.4">弁經有經下馬，<lb/></seg>
<seg xml:id="CH2e1112_CHANT_001-5a.5">大夫為介，<lb/></seg>
<seg xml:id="CH2e1112_CHANT_001-5a.6">亦如之，<lb/></seg>
<seg xml:id="CH2e1112_CHANT_001-5a.7">士介將命者，<lb/></seg>
<seg xml:id="CH2e1112_CHANT_001-5a.8">緦麻裳弁經，<lb/></seg>
<seg xml:id="CH2e1112_CHANT_001-5a.9">異姓葛，<lb/></seg>
<seg xml:id="CH2e1112_CHANT_001-5a.10">同姓麻。<lb/></seg>
</p>
<p>
<seg xml:id="CH2e1112_CHANT_001-6a.1"><pb xml:id="CH2e1112_CHANT_001-6a" ed="CHANT" n="001-6a"/><lb/></seg>
<seg xml:id="CH2e1112_CHANT_001-6a.2">衛靈公之時，<lb/></seg>
<seg xml:id="CH2e1112_CHANT_001-6a.3">蘧伯玉賢而不用，<lb/></seg>
<seg xml:id="CH2e1112_CHANT_001-6a.4">彌子瑕不肖而任事。<lb/></seg>
<seg xml:id="CH2e1112_CHANT_001-6a.5">史鰌數言之未入，<lb/></seg>
<seg xml:id="CH2e1112_CHANT_001-6a.6">史鰌病且死，<lb/></seg>
<seg xml:id="CH2e1112_CHANT_001-6a.7">謂其子曰：<lb/></seg>
<seg xml:id="CH2e1112_CHANT_001-6a.8">「我死，<lb/></seg>
<seg xml:id="CH2e1112_CHANT_001-6a.9">則置喪於北堂，<lb/></seg>
<seg xml:id="CH2e1112_CHANT_001-6a.10">吾生不能進蘧伯玉而退彌子瑕，<lb/></seg>
<seg xml:id="CH2e1112_CHANT_001-6a.11">是不能正君也。<lb/></seg>
<seg xml:id="CH2e1112_CHANT_001-6a.12">生不能正君者，<lb/></seg>
<seg xml:id="CH2e1112_CHANT_001-6a.13">死不當成禮。<lb/></seg>
<seg xml:id="CH2e1112_CHANT_001-6a.14">死而置尸於北堂於我足矣。」<lb/></seg>
<seg xml:id="CH2e1112_CHANT_001-6a.15">靈公往弔，<lb/></seg>
<seg xml:id="CH2e1112_CHANT_001-6a.16">問其故，<lb/></seg>
<seg xml:id="CH2e1112_CHANT_001-6a.17">其子以父言對於靈公，<lb/></seg>
<seg xml:id="CH2e1112_CHANT_001-6a.18">靈公失容曰：<lb/></seg>
<seg xml:id="CH2e1112_CHANT_001-6a.19">「吾失矣。」<lb/></seg>
<seg xml:id="CH2e1112_CHANT_001-6a.20">立召蘧伯玉而進之，<lb/></seg>
<seg xml:id="CH2e1112_CHANT_001-6a.21">召彌子瑕而退之，<lb/></seg>
<seg xml:id="CH2e1112_CHANT_001-6a.22">徙喪於堂，<lb/></seg>
<seg xml:id="CH2e1112_CHANT_001-6a.23">成禮而後去。<lb/></seg>
<seg xml:id="CH2e1112_CHANT_001-6a.24">衛國以治史鰌之力也。<lb/></seg>
<seg xml:id="CH2e1112_CHANT_001-6a.25">史鰌以尸諫，<lb/></seg>
<seg xml:id="CH2e1112_CHANT_001-6a.26">可謂忠不衰矣。<lb/></seg>
<seg xml:id="CH2e1112_CHANT_001-6a.27">並《御覽》。<lb/></seg>
</p>
<p>
<seg xml:id="CH2e1112_CHANT_001-7a.1"><pb xml:id="CH2e1112_CHANT_001-7a" ed="CHANT" n="001-7a"/><lb/></seg>
<seg xml:id="CH2e1112_CHANT_001-7a.2">凡祭五祀於廟，<lb/></seg>
<seg xml:id="CH2e1112_CHANT_001-7a.3">用特牲，<lb/></seg>
<seg xml:id="CH2e1112_CHANT_001-7a.4">有主有尸，<lb/></seg>
<seg xml:id="CH2e1112_CHANT_001-7a.5">皆先設席於奧。<lb/></seg>
<seg xml:id="CH2e1112_CHANT_001-7a.6">祀戶之禮，<lb/></seg>
<seg xml:id="CH2e1112_CHANT_001-7a.7">南面設主於戶內之西，<lb/></seg>
<seg xml:id="CH2e1112_CHANT_001-7a.8">乃制脾及腎為俎，<lb/></seg>
<seg xml:id="CH2e1112_CHANT_001-7a.9">奠於主北；<lb/></seg>
<seg xml:id="CH2e1112_CHANT_001-7a.10">又設盛於俎西，<lb/></seg>
<seg xml:id="CH2e1112_CHANT_001-7a.11">祭黍稷、祭肉、祭醴，<lb/></seg>
<seg xml:id="CH2e1112_CHANT_001-7a.12">皆三。<lb/></seg>
<seg xml:id="CH2e1112_CHANT_001-7a.13">祭肉，<lb/></seg>
<seg xml:id="CH2e1112_CHANT_001-7a.14">脾一，<lb/></seg>
<seg xml:id="CH2e1112_CHANT_001-7a.15">腎再，<lb/></seg>
<seg xml:id="CH2e1112_CHANT_001-7a.16">既祭，<lb/></seg>
<seg xml:id="CH2e1112_CHANT_001-7a.17">徹之，<lb/></seg>
<seg xml:id="CH2e1112_CHANT_001-7a.18">更陳鼎俎，<lb/></seg>
<seg xml:id="CH2e1112_CHANT_001-7a.19">設饌於筵前，<lb/></seg>
<seg xml:id="CH2e1112_CHANT_001-7a.20">迎尸，<lb/></seg>
<seg xml:id="CH2e1112_CHANT_001-7a.21">略於祭宗廟之儀。<lb/></seg>
</p>
<p>
<seg xml:id="CH2e1112_CHANT_001-8a.1"><pb xml:id="CH2e1112_CHANT_001-8a" ed="CHANT" n="001-8a"/><lb/></seg>
<seg xml:id="CH2e1112_CHANT_001-8a.2">祀竈之禮，<lb/></seg>
<seg xml:id="CH2e1112_CHANT_001-8a.3">先席於門之奧，<lb/></seg>
<seg xml:id="CH2e1112_CHANT_001-8a.4">東面，<lb/></seg>
<seg xml:id="CH2e1112_CHANT_001-8a.5">設主於竈陘，<lb/></seg>
<seg xml:id="CH2e1112_CHANT_001-8a.6">乃制肺及心肝為俎，<lb/></seg>
<seg xml:id="CH2e1112_CHANT_001-8a.7">奠於主西。<lb/></seg>
<seg xml:id="CH2e1112_CHANT_001-8a.8">又設盛於俎南，<lb/></seg>
<seg xml:id="CH2e1112_CHANT_001-8a.9">亦祭黍三，<lb/></seg>
<seg xml:id="CH2e1112_CHANT_001-8a.10">祭肺、心、肝各一，<lb/></seg>
<seg xml:id="CH2e1112_CHANT_001-8a.11">祭醴一。<lb/></seg>
<seg xml:id="CH2e1112_CHANT_001-8a.12">亦既祭徹之，<lb/></seg>
<seg xml:id="CH2e1112_CHANT_001-8a.13">更陳鼎俎設饌於筵前。<lb/></seg>
<seg xml:id="CH2e1112_CHANT_001-8a.14">迎尸如祀戶之禮。<lb/></seg>
</p>
<p>
<seg xml:id="CH2e1112_CHANT_001-9a.1"><pb xml:id="CH2e1112_CHANT_001-9a" ed="CHANT" n="001-9a"/><lb/></seg>
<seg xml:id="CH2e1112_CHANT_001-9a.2">祀中霤之禮，<lb/></seg>
<seg xml:id="CH2e1112_CHANT_001-9a.3">設主於牖下，<lb/></seg>
<seg xml:id="CH2e1112_CHANT_001-9a.4">乃制心及肺肝為俎，<lb/></seg>
<seg xml:id="CH2e1112_CHANT_001-9a.5">其祭肉，<lb/></seg>
<seg xml:id="CH2e1112_CHANT_001-9a.6">心肺肝各一，<lb/></seg>
<seg xml:id="CH2e1112_CHANT_001-9a.7">他皆如祀戶之禮。<lb/></seg>
</p>
<p>
<seg xml:id="CH2e1112_CHANT_001-9a.8">祀門之禮，<lb/></seg>
<seg xml:id="CH2e1112_CHANT_001-9a.9">北面設主於門左樞，<lb/></seg>
<seg xml:id="CH2e1112_CHANT_001-9a.10">及制肝及肺心為俎，<lb/></seg>
<seg xml:id="CH2e1112_CHANT_001-9a.11">奠於主南。<lb/></seg>
<seg xml:id="CH2e1112_CHANT_001-9a.12">又設盛於俎東，<lb/></seg>
<seg xml:id="CH2e1112_CHANT_001-9a.13">其他皆如祭竈之禮。<lb/></seg>
</p>
<p>
<seg xml:id="CH2e1112_CHANT_001-10a.1"><pb xml:id="CH2e1112_CHANT_001-10a" ed="CHANT" n="001-10a"/><lb/></seg>
<seg xml:id="CH2e1112_CHANT_001-10a.2">行在廟門外之西為軷壤，<lb/></seg>
<seg xml:id="CH2e1112_CHANT_001-10a.3">厚二寸，<lb/></seg>
<seg xml:id="CH2e1112_CHANT_001-10a.4">廣五尺，<lb/></seg>
<seg xml:id="CH2e1112_CHANT_001-10a.5">輪五尺。<lb/></seg>
<seg xml:id="CH2e1112_CHANT_001-10a.6">祀行之禮，<lb/></seg>
<seg xml:id="CH2e1112_CHANT_001-10a.7">北面設主於軷上，<lb/></seg>
<seg xml:id="CH2e1112_CHANT_001-10a.8">乃制腎及脾為俎，<lb/></seg>
<seg xml:id="CH2e1112_CHANT_001-10a.9">奠於主南。<lb/></seg>
<seg xml:id="CH2e1112_CHANT_001-10a.10">又設盛於東，<lb/></seg>
<seg xml:id="CH2e1112_CHANT_001-10a.11">祭肉、腎一、脾再，<lb/></seg>
<seg xml:id="CH2e1112_CHANT_001-10a.12">其他皆如祀門之禮。<lb/></seg>
<seg xml:id="CH2e1112_CHANT_001-10a.13">並《禮記‧月令》注。<lb/></seg>
</p>
</div>
</body>
</text>
</TEI>
