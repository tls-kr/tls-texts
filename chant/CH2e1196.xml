<TEI xmlns="http://www.tei-c.org/ns/1.0" xml:id="CH2e1196">
<teiHeader>
<fileDesc>
<titleStmt>
<title>六經略注序一卷</title>
</titleStmt>
<editionStmt><edition><idno type="kanripo">CH2e1196</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《六經略注序》</head>
<p>
<seg xml:id="CH2e1196_CHANT_001-1a.1"><pb xml:id="CH2e1196_CHANT_001-1a" ed="CHANT" n="001-1a"/><lb/></seg>
<seg xml:id="CH2e1196_CHANT_001-1a.2">《傳》稱立天之道曰陰與陽，<lb/></seg>
<seg xml:id="CH2e1196_CHANT_001-1a.3">立地之道曰柔與剛，<lb/></seg>
<seg xml:id="CH2e1196_CHANT_001-1a.4">立人之道曰仁與義。<lb/></seg>
<seg xml:id="CH2e1196_CHANT_001-1a.5">然則仁義者，<lb/></seg>
<seg xml:id="CH2e1196_CHANT_001-1a.6">人之性也；<lb/></seg>
<seg xml:id="CH2e1196_CHANT_001-1a.7">經典者，<lb/></seg>
<seg xml:id="CH2e1196_CHANT_001-1a.8">身之文也，<lb/></seg>
<seg xml:id="CH2e1196_CHANT_001-1a.9">皆以陶鑄人情，<lb/></seg>
<seg xml:id="CH2e1196_CHANT_001-1a.10">啟悟耳目，<lb/></seg>
<seg xml:id="CH2e1196_CHANT_001-1a.11">未有不由學而能成其器，<lb/></seg>
<seg xml:id="CH2e1196_CHANT_001-1a.12">不由習而能利其業。<lb/></seg>
<seg xml:id="CH2e1196_CHANT_001-1a.13">是故季路，<lb/></seg>
<seg xml:id="CH2e1196_CHANT_001-1a.14">勇士也，<lb/></seg>
<seg xml:id="CH2e1196_CHANT_001-1a.15">服道以成忠烈之概。<lb/></seg>
<seg xml:id="CH2e1196_CHANT_001-1a.16">甯越，<lb/></seg>
<seg xml:id="CH2e1196_CHANT_001-1a.17">庸夫也，<lb/></seg>
<seg xml:id="CH2e1196_CHANT_001-1a.18">講藝以全高尚之節。<lb/></seg>
<seg xml:id="CH2e1196_CHANT_001-1a.19">蓋所由者，<lb/></seg>
<seg xml:id="CH2e1196_CHANT_001-1a.20">習也；<lb/></seg>
<seg xml:id="CH2e1196_CHANT_001-1a.21">所因者，<lb/></seg>
<seg xml:id="CH2e1196_CHANT_001-1a.22">本也。<lb/></seg>
<seg xml:id="CH2e1196_CHANT_001-1a.23">本立而道生，<lb/></seg>
<seg xml:id="CH2e1196_CHANT_001-1a.24">身文而德備焉。<lb/></seg>
<seg xml:id="CH2e1196_CHANT_001-1a.25">昔者先王之訓天下，<lb/></seg>
<seg xml:id="CH2e1196_CHANT_001-1a.26">也莫不導以《詩》、《書》，<lb/></seg>
<seg xml:id="CH2e1196_CHANT_001-1a.27">教以《禮》、《樂》，<lb/></seg>
<seg xml:id="CH2e1196_CHANT_001-1a.28">移其風俗，<lb/></seg>
<seg xml:id="CH2e1196_CHANT_001-1a.29">和其人民。<lb/></seg>
<seg xml:id="CH2e1196_CHANT_001-1a.30">故恭儉莊敬而不煩者，<lb/></seg>
<seg xml:id="CH2e1196_CHANT_001-1a.31">教深於《禮》也；<lb/></seg>
<seg xml:id="CH2e1196_CHANT_001-1a.32">廣博易良而不奢者，<lb/></seg>
<seg xml:id="CH2e1196_CHANT_001-1a.33">教深於《樂》也；<lb/></seg>
<seg xml:id="CH2e1196_CHANT_001-1a.34">溫柔敦厚而不愚者，<lb/></seg>
<seg xml:id="CH2e1196_CHANT_001-1a.35">教深於《詩》也；<lb/></seg>
<seg xml:id="CH2e1196_CHANT_001-1a.36">疏通知遠而不誣者，<lb/></seg>
<seg xml:id="CH2e1196_CHANT_001-1a.37">教深於《書》也；<lb/></seg>
<seg xml:id="CH2e1196_CHANT_001-1a.38">潔靜精微而不賊者，<lb/></seg>
<seg xml:id="CH2e1196_CHANT_001-1a.39">教深於《易》也；<lb/></seg>
<seg xml:id="CH2e1196_CHANT_001-1a.40">屬辭比事而不亂者，<lb/></seg>
<seg xml:id="CH2e1196_CHANT_001-1a.41">教深於《春秋》也。<lb/></seg>
<seg xml:id="CH2e1196_CHANT_001-1a.42">夫《樂》以和神，<lb/></seg>
<seg xml:id="CH2e1196_CHANT_001-1a.43">《詩》以正言，<lb/></seg>
<seg xml:id="CH2e1196_CHANT_001-1a.44">《禮》以明體，<lb/></seg>
<seg xml:id="CH2e1196_CHANT_001-1a.45">《書》以廣聽，<lb/></seg>
<seg xml:id="CH2e1196_CHANT_001-1a.46">《春秋》以斷事，<lb/></seg>
<seg xml:id="CH2e1196_CHANT_001-1a.47">五者蓋五常之道，<lb/></seg>
<seg xml:id="CH2e1196_CHANT_001-1a.48">相須而備，<lb/></seg>
<seg xml:id="CH2e1196_CHANT_001-1a.49">《易》為之源，<lb/></seg>
<seg xml:id="CH2e1196_CHANT_001-1a.50">故曰《易》不可見，<lb/></seg>
<seg xml:id="CH2e1196_CHANT_001-1a.51">則乾坤其幾乎息矣！<lb/></seg>
<seg xml:id="CH2e1196_CHANT_001-1a.52">由是言之，<lb/></seg>
<seg xml:id="CH2e1196_CHANT_001-1a.53">六經者，<lb/></seg>
<seg xml:id="CH2e1196_CHANT_001-1a.54">先王之遺烈，<lb/></seg>
<seg xml:id="CH2e1196_CHANT_001-1a.55">聖人之盛事也，<lb/></seg>
<seg xml:id="CH2e1196_CHANT_001-1a.56">安可不遊心寓目，<lb/></seg>
<seg xml:id="CH2e1196_CHANT_001-1a.57">習性文身哉！<lb/></seg>
<seg xml:id="CH2e1196_CHANT_001-1a.58">頃因暇日，<lb/></seg>
<seg xml:id="CH2e1196_CHANT_001-1a.59">屬意藝林，<lb/></seg>
<seg xml:id="CH2e1196_CHANT_001-1a.60">略傳所開，<lb/></seg>
<seg xml:id="CH2e1196_CHANT_001-1a.61">討論其本，<lb/></seg>
<seg xml:id="CH2e1196_CHANT_001-1a.62">名曰《六經略注》，<lb/></seg>
<seg xml:id="CH2e1196_CHANT_001-1a.63">以訓門徒焉。<lb/></seg>
<seg xml:id="CH2e1196_CHANT_001-1a.64">《北史本傳》。<lb/></seg>
</p>
</div>
</body>
</text>
</TEI>
