<TEI xmlns="http://www.tei-c.org/ns/1.0" xml:id="CH2f1220">
<teiHeader>
<fileDesc>
<titleStmt>
<title>古今文字表一卷</title>
</titleStmt>
<editionStmt><edition><idno type="kanripo">CH2f1220</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>古今文字表</head>
<p>
<seg xml:id="CH2f1220_CHANT_001-1a.1"><pb xml:id="CH2f1220_CHANT_001-1a" ed="CHANT" n="001-1a"/><lb/></seg>
<seg xml:id="CH2f1220_CHANT_001-1a.2">上表</seg>
</p>
<p>
<seg xml:id="CH2f1220_CHANT_001-1a.3">臣聞伏犧氏作而八卦形其畫，<lb/></seg>
<seg xml:id="CH2f1220_CHANT_001-1a.4">軒轅氏興而靈龜彰其彩。<lb/></seg>
<seg xml:id="CH2f1220_CHANT_001-1a.5">古史倉頡覽二象之爻，<lb/></seg>
<seg xml:id="CH2f1220_CHANT_001-1a.6">觀鳥獸之迹，<lb/></seg>
<seg xml:id="CH2f1220_CHANT_001-1a.7">別刱文字，<lb/></seg>
<seg xml:id="CH2f1220_CHANT_001-1a.8">以代結繩，<lb/></seg>
<seg xml:id="CH2f1220_CHANT_001-1a.9">用書契以維事。<lb/></seg>
<seg xml:id="CH2f1220_CHANT_001-1a.10">宣之王庭，<lb/></seg>
<seg xml:id="CH2f1220_CHANT_001-1a.11">則百工以敘；<lb/></seg>
<seg xml:id="CH2f1220_CHANT_001-1a.12">載之方冊，<lb/></seg>
<seg xml:id="CH2f1220_CHANT_001-1a.13">則萬品以明。<lb/></seg>
<seg xml:id="CH2f1220_CHANT_001-1a.14">迄於三代，<lb/></seg>
<seg xml:id="CH2f1220_CHANT_001-1a.15">厥體頗異，<lb/></seg>
<seg xml:id="CH2f1220_CHANT_001-1a.16">雖依類取制，<lb/></seg>
<seg xml:id="CH2f1220_CHANT_001-1a.17">未能殊倉氏矣。<lb/></seg>
<seg xml:id="CH2f1220_CHANT_001-1a.18">故《周禮》：<lb/></seg>
<seg xml:id="CH2f1220_CHANT_001-1a.19">八歲入小學，<lb/></seg>
<seg xml:id="CH2f1220_CHANT_001-1a.20">保氏教國子以六書：<lb/></seg>
<seg xml:id="CH2f1220_CHANT_001-1a.21">一曰指事，<lb/></seg>
<seg xml:id="CH2f1220_CHANT_001-1a.22">二曰象形，<lb/></seg>
<seg xml:id="CH2f1220_CHANT_001-1a.23">三曰形聲，<lb/></seg>
<seg xml:id="CH2f1220_CHANT_001-1a.24">四曰會意，<lb/></seg>
<seg xml:id="CH2f1220_CHANT_001-1a.25">五曰轉注，<lb/></seg>
<seg xml:id="CH2f1220_CHANT_001-1a.26">六曰假借。<lb/></seg>
<seg xml:id="CH2f1220_CHANT_001-1a.27">蓋是史頡之遺法。<lb/></seg>
<seg xml:id="CH2f1220_CHANT_001-1a.28">及宣王太史史籀著大篆十五篇，<lb/></seg>
<seg xml:id="CH2f1220_CHANT_001-1a.29">與古文或同或異，<lb/></seg>
<seg xml:id="CH2f1220_CHANT_001-1a.30">時人即謂之籀書。<lb/></seg>
<seg xml:id="CH2f1220_CHANT_001-1a.31">孔子修六經，<lb/></seg>
<seg xml:id="CH2f1220_CHANT_001-1a.32">左丘明述《春秋》，<lb/></seg>
<seg xml:id="CH2f1220_CHANT_001-1a.33">皆以古文，<lb/></seg>
<seg xml:id="CH2f1220_CHANT_001-1a.34">厥意可得而言。<lb/></seg>
<seg xml:id="CH2f1220_CHANT_001-1a.35">其後七國殊軌，<lb/></seg>
<seg xml:id="CH2f1220_CHANT_001-1a.36">文字乖別，<lb/></seg>
<seg xml:id="CH2f1220_CHANT_001-1a.37">暨秦兼天下，<lb/></seg>
<seg xml:id="CH2f1220_CHANT_001-1a.38">丞相李斯乃奏蠲罷不合秦文者。<lb/></seg>
<seg xml:id="CH2f1220_CHANT_001-1a.39">斯作《倉頡篇》，<lb/></seg>
<seg xml:id="CH2f1220_CHANT_001-1a.40">車府令趙高作《爰歷篇》，<lb/></seg>
<seg xml:id="CH2f1220_CHANT_001-1a.41">太史令胡母敬作《博學篇》，<lb/></seg>
<seg xml:id="CH2f1220_CHANT_001-1a.42">皆取史籀式，<lb/></seg>
<seg xml:id="CH2f1220_CHANT_001-1a.43">頗有省改，<lb/></seg>
<seg xml:id="CH2f1220_CHANT_001-1a.44">所謂小篆者也。<lb/></seg>
<seg xml:id="CH2f1220_CHANT_001-1a.45">於是秦燒經書，<lb/></seg>
<seg xml:id="CH2f1220_CHANT_001-1a.46">滌除舊典，<lb/></seg>
<seg xml:id="CH2f1220_CHANT_001-1a.47">官獄繁多，<lb/></seg>
<seg xml:id="CH2f1220_CHANT_001-1a.48">以趣約易，<lb/></seg>
<seg xml:id="CH2f1220_CHANT_001-1a.49">始用隸書，<lb/></seg>
<seg xml:id="CH2f1220_CHANT_001-1a.50">古文由此息矣。<lb/></seg>
<seg xml:id="CH2f1220_CHANT_001-1a.51">隸書者，<lb/></seg>
<seg xml:id="CH2f1220_CHANT_001-1a.52">始皇使下杜人程邈附於小篆所作也。<lb/></seg>
<seg xml:id="CH2f1220_CHANT_001-1a.53">世人以邈徒隸，<lb/></seg>
<seg xml:id="CH2f1220_CHANT_001-1a.54">即謂之隸書。<lb/></seg>
<seg xml:id="CH2f1220_CHANT_001-1a.55">故秦有八體：<lb/></seg>
<seg xml:id="CH2f1220_CHANT_001-1a.56">一曰大篆，<lb/></seg>
<seg xml:id="CH2f1220_CHANT_001-1a.57">二曰小篆，<lb/></seg>
<seg xml:id="CH2f1220_CHANT_001-1a.58">三曰符書，<lb/></seg>
<seg xml:id="CH2f1220_CHANT_001-1a.59">四曰蟲書，<lb/></seg>
<seg xml:id="CH2f1220_CHANT_001-1a.60">五曰摹印，<lb/></seg>
<seg xml:id="CH2f1220_CHANT_001-1a.61">六曰署書，<lb/></seg>
<seg xml:id="CH2f1220_CHANT_001-1a.62">七曰殳書，<lb/></seg>
<seg xml:id="CH2f1220_CHANT_001-1a.63">八曰隸書。<lb/></seg>
<seg xml:id="CH2f1220_CHANT_001-1a.64">漢興，<lb/></seg>
<seg xml:id="CH2f1220_CHANT_001-1a.65">有尉律學，<lb/></seg>
<seg xml:id="CH2f1220_CHANT_001-1a.66">復教以籀書，<lb/></seg>
<seg xml:id="CH2f1220_CHANT_001-1a.67">又習八體，<lb/></seg>
<seg xml:id="CH2f1220_CHANT_001-1a.68">試之課最，<lb/></seg>
<seg xml:id="CH2f1220_CHANT_001-1a.69">以為尚書史。<lb/></seg>
<seg xml:id="CH2f1220_CHANT_001-1a.70">書省字不正，<lb/></seg>
<seg xml:id="CH2f1220_CHANT_001-1a.71">輒舉劾焉。<lb/></seg>
<seg xml:id="CH2f1220_CHANT_001-1a.72">又有草書，<lb/></seg>
<seg xml:id="CH2f1220_CHANT_001-1a.73">莫知誰始，<lb/></seg>
<seg xml:id="CH2f1220_CHANT_001-1a.74">其形書雖無厥詔，<lb/></seg>
<seg xml:id="CH2f1220_CHANT_001-1a.75">亦是一時之變通也。<lb/></seg>
<seg xml:id="CH2f1220_CHANT_001-1a.76">孝宣時，<lb/></seg>
<seg xml:id="CH2f1220_CHANT_001-1a.77">召通蒼頡讀者，<lb/></seg>
<seg xml:id="CH2f1220_CHANT_001-1a.78">獨張敞從受之。<lb/></seg>
<seg xml:id="CH2f1220_CHANT_001-1a.79">涼州刺史杜業、沛人爰禮講學，<lb/></seg>
<seg xml:id="CH2f1220_CHANT_001-1a.80">大夫秦近亦能言之。<lb/></seg>
<seg xml:id="CH2f1220_CHANT_001-1a.81">孝平時，<lb/></seg>
<seg xml:id="CH2f1220_CHANT_001-1a.82">徵禮等百餘人說文字於未央宮中，<lb/></seg>
<seg xml:id="CH2f1220_CHANT_001-1a.83">以禮為小學元士。<lb/></seg>
<seg xml:id="CH2f1220_CHANT_001-1a.84">黃門侍郎揚雄採以作《訓纂篇》。<lb/></seg>
<seg xml:id="CH2f1220_CHANT_001-1a.85">及亡新居攝，<lb/></seg>
<seg xml:id="CH2f1220_CHANT_001-1a.86">自以運應制作，<lb/></seg>
<seg xml:id="CH2f1220_CHANT_001-1a.87">大司馬甄豐校文字之部，<lb/></seg>
<seg xml:id="CH2f1220_CHANT_001-1a.88">頗改定古文。<lb/></seg>
<seg xml:id="CH2f1220_CHANT_001-1a.89">時有六書：<lb/></seg>
<seg xml:id="CH2f1220_CHANT_001-1a.90">一曰古文，<lb/></seg>
<seg xml:id="CH2f1220_CHANT_001-1a.91">孔子壁中書也；<lb/></seg>
<seg xml:id="CH2f1220_CHANT_001-1a.92">二曰奇字，<lb/></seg>
<seg xml:id="CH2f1220_CHANT_001-1a.93">即古文而異者；<lb/></seg>
<seg xml:id="CH2f1220_CHANT_001-1a.94">三曰篆書，<lb/></seg>
<seg xml:id="CH2f1220_CHANT_001-1a.95">云小篆也；<lb/></seg>
<seg xml:id="CH2f1220_CHANT_001-1a.96">四曰佐書，<lb/></seg>
<seg xml:id="CH2f1220_CHANT_001-1a.97">秦隸書也；<lb/></seg>
<seg xml:id="CH2f1220_CHANT_001-1a.98">五曰繆篆，<lb/></seg>
<seg xml:id="CH2f1220_CHANT_001-1a.99">所以摹印也；<lb/></seg>
<seg xml:id="CH2f1220_CHANT_001-1a.100">六曰鳥蟲，<lb/></seg>
<seg xml:id="CH2f1220_CHANT_001-1a.101">所以幡信也。<lb/></seg>
<seg xml:id="CH2f1220_CHANT_001-1a.102">壁中書者，<lb/></seg>
<seg xml:id="CH2f1220_CHANT_001-1a.103">魯赤玉壞孔子宅而得《尚書》、《春秋》、《論語》、《孝經》也。<lb/></seg>
<seg xml:id="CH2f1220_CHANT_001-1a.104">又北平侯張倉獻《春秋左氏傳》，<lb/></seg>
<seg xml:id="CH2f1220_CHANT_001-1a.105">書體與孔氏相類，<lb/></seg>
<seg xml:id="CH2f1220_CHANT_001-1a.106">即前代之古文矣。<lb/></seg>
<seg xml:id="CH2f1220_CHANT_001-1a.107">後漢郎中扶風曹喜號曰工篆，<lb/></seg>
<seg xml:id="CH2f1220_CHANT_001-1a.108">小異斯法，<lb/></seg>
<seg xml:id="CH2f1220_CHANT_001-1a.109">而甚精巧，<lb/></seg>
<seg xml:id="CH2f1220_CHANT_001-1a.110">自是後學，<lb/></seg>
<seg xml:id="CH2f1220_CHANT_001-1a.111">皆其法也。<lb/></seg>
<seg xml:id="CH2f1220_CHANT_001-1a.112">又詔侍中賈逵修理舊文，<lb/></seg>
<seg xml:id="CH2f1220_CHANT_001-1a.113">殊藝異術，<lb/></seg>
<seg xml:id="CH2f1220_CHANT_001-1a.114">王教一端，<lb/></seg>
<seg xml:id="CH2f1220_CHANT_001-1a.115">苟有可以加於國者，<lb/></seg>
<seg xml:id="CH2f1220_CHANT_001-1a.116">靡不悉集。<lb/></seg>
<seg xml:id="CH2f1220_CHANT_001-1a.117">逵即汝南許慎古學之師也。<lb/></seg>
<seg xml:id="CH2f1220_CHANT_001-1a.118">後慎嗟時人之好奇，<lb/></seg>
<seg xml:id="CH2f1220_CHANT_001-1a.119">歎俗儒之穿鑿，<lb/></seg>
<seg xml:id="CH2f1220_CHANT_001-1a.120">故撰《說文解字》十五篇，<lb/></seg>
<seg xml:id="CH2f1220_CHANT_001-1a.121">首一終亥，<lb/></seg>
<seg xml:id="CH2f1220_CHANT_001-1a.122">各有部屬，<lb/></seg>
<seg xml:id="CH2f1220_CHANT_001-1a.123">可謂類聚群分，<lb/></seg>
<seg xml:id="CH2f1220_CHANT_001-1a.124">雜而不越，<lb/></seg>
<seg xml:id="CH2f1220_CHANT_001-1a.125">文質彬彬，<lb/></seg>
<seg xml:id="CH2f1220_CHANT_001-1a.126">最可得而論也。<lb/></seg>
<seg xml:id="CH2f1220_CHANT_001-1a.127">左中郎將陳留蔡邕採李斯、曹喜之法，<lb/></seg>
<seg xml:id="CH2f1220_CHANT_001-1a.128">為古今雜形，<lb/></seg>
<seg xml:id="CH2f1220_CHANT_001-1a.129">詔於太學立石碑，<lb/></seg>
<seg xml:id="CH2f1220_CHANT_001-1a.130">刊載《五經》，<lb/></seg>
<seg xml:id="CH2f1220_CHANT_001-1a.131">題書楷法，<lb/></seg>
<seg xml:id="CH2f1220_CHANT_001-1a.132">多是邕書也。<lb/></seg>
<seg xml:id="CH2f1220_CHANT_001-1a.133">後開鴻都，<lb/></seg>
<seg xml:id="CH2f1220_CHANT_001-1a.134">書畫奇能，<lb/></seg>
<seg xml:id="CH2f1220_CHANT_001-1a.135">莫不雲集。<lb/></seg>
<seg xml:id="CH2f1220_CHANT_001-1a.136">時諸方獻篆，<lb/></seg>
<seg xml:id="CH2f1220_CHANT_001-1a.137">無出邕者。<lb/></seg>
<seg xml:id="CH2f1220_CHANT_001-1a.138">魏初，<lb/></seg>
<seg xml:id="CH2f1220_CHANT_001-1a.139">博士清河張揖著《埤倉》、《廣雅》、《古今字詁》。<lb/></seg>
<seg xml:id="CH2f1220_CHANT_001-1a.140">究諸《埤》、《廣》，<lb/></seg>
<seg xml:id="CH2f1220_CHANT_001-1a.141">綴拾遺漏，<lb/></seg>
<seg xml:id="CH2f1220_CHANT_001-1a.142">增長事類，<lb/></seg>
<seg xml:id="CH2f1220_CHANT_001-1a.143">抑亦於文為益者。<lb/></seg>
<seg xml:id="CH2f1220_CHANT_001-1a.144">然其《字詁》，<lb/></seg>
<seg xml:id="CH2f1220_CHANT_001-1a.145">方之許篇，<lb/></seg>
<seg xml:id="CH2f1220_CHANT_001-1a.146">古今體用，<lb/></seg>
<seg xml:id="CH2f1220_CHANT_001-1a.147">或得或失。<lb/></seg>
<seg xml:id="CH2f1220_CHANT_001-1a.148">陳留邯鄲淳亦與揖同，<lb/></seg>
<seg xml:id="CH2f1220_CHANT_001-1a.149">博開古藝，<lb/></seg>
<seg xml:id="CH2f1220_CHANT_001-1a.150">特善《倉》、《雅》。<lb/></seg>
<seg xml:id="CH2f1220_CHANT_001-1a.151">許氏字指、八體、六書，<lb/></seg>
<seg xml:id="CH2f1220_CHANT_001-1a.152">精究閑理，<lb/></seg>
<seg xml:id="CH2f1220_CHANT_001-1a.153">有名於揖。<lb/></seg>
<seg xml:id="CH2f1220_CHANT_001-1a.154">以書教諸皇子。<lb/></seg>
<seg xml:id="CH2f1220_CHANT_001-1a.155">又建《三字石經》於漢碑西，<lb/></seg>
<seg xml:id="CH2f1220_CHANT_001-1a.156">其文蔚煥，<lb/></seg>
<seg xml:id="CH2f1220_CHANT_001-1a.157">三體復宣。<lb/></seg>
<seg xml:id="CH2f1220_CHANT_001-1a.158">校之《說文》，<lb/></seg>
<seg xml:id="CH2f1220_CHANT_001-1a.159">篆、隸大同，<lb/></seg>
<seg xml:id="CH2f1220_CHANT_001-1a.160">而古字少異。<lb/></seg>
<seg xml:id="CH2f1220_CHANT_001-1a.161">又有京兆韋誕、河東衛覬二家，<lb/></seg>
<seg xml:id="CH2f1220_CHANT_001-1a.162">竝號能篆。<lb/></seg>
<seg xml:id="CH2f1220_CHANT_001-1a.163">當時臺觀牓題，<lb/></seg>
<seg xml:id="CH2f1220_CHANT_001-1a.164">寶器之銘，<lb/></seg>
<seg xml:id="CH2f1220_CHANT_001-1a.165">悉是誕書。<lb/></seg>
<seg xml:id="CH2f1220_CHANT_001-1a.166">咸傳之子孫，<lb/></seg>
<seg xml:id="CH2f1220_CHANT_001-1a.167">世稱其妙。<lb/></seg>
<seg xml:id="CH2f1220_CHANT_001-1a.168">晉世義陽王典祠令任城呂忱表上《字林》六卷，<lb/></seg>
<seg xml:id="CH2f1220_CHANT_001-1a.169">尋其況趣，<lb/></seg>
<seg xml:id="CH2f1220_CHANT_001-1a.170">附託許慎《說文》，<lb/></seg>
<seg xml:id="CH2f1220_CHANT_001-1a.171">而按偶章句，<lb/></seg>
<seg xml:id="CH2f1220_CHANT_001-1a.172">隱別古籀奇惑之字，<lb/></seg>
<seg xml:id="CH2f1220_CHANT_001-1a.173">文得正隸，<lb/></seg>
<seg xml:id="CH2f1220_CHANT_001-1a.174">不差篆意也。<lb/></seg>
<seg xml:id="CH2f1220_CHANT_001-1a.175">忱弟靜別放故左校令李登《聲類》之法，<lb/></seg>
<seg xml:id="CH2f1220_CHANT_001-1a.176">作《韻集》五卷，<lb/></seg>
<seg xml:id="CH2f1220_CHANT_001-1a.177">使宮、商、角、徵、羽各為一篇，<lb/></seg>
<seg xml:id="CH2f1220_CHANT_001-1a.178">而文字與兄便是魯、衛，<lb/></seg>
<seg xml:id="CH2f1220_CHANT_001-1a.179">音讀楚、夏，<lb/></seg>
<seg xml:id="CH2f1220_CHANT_001-1a.180">時有不同。<lb/></seg>
<seg xml:id="CH2f1220_CHANT_001-1a.181">皇魏承百王之季，<lb/></seg>
<seg xml:id="CH2f1220_CHANT_001-1a.182">紹五運之緒。<lb/></seg>
<seg xml:id="CH2f1220_CHANT_001-1a.183">世易風移，<lb/></seg>
<seg xml:id="CH2f1220_CHANT_001-1a.184">文字改變，<lb/></seg>
<seg xml:id="CH2f1220_CHANT_001-1a.185">篆形謬錯，<lb/></seg>
<seg xml:id="CH2f1220_CHANT_001-1a.186">隸體失真。<lb/></seg>
<seg xml:id="CH2f1220_CHANT_001-1a.187">俗學鄙習，<lb/></seg>
<seg xml:id="CH2f1220_CHANT_001-1a.188">復加虛造。<lb/></seg>
<seg xml:id="CH2f1220_CHANT_001-1a.189">巧談辯士，<lb/></seg>
<seg xml:id="CH2f1220_CHANT_001-1a.190">以意為疑，<lb/></seg>
<seg xml:id="CH2f1220_CHANT_001-1a.191">炫惑於時，<lb/></seg>
<seg xml:id="CH2f1220_CHANT_001-1a.192">難以釐改。<lb/></seg>
<seg xml:id="CH2f1220_CHANT_001-1a.193">乃曰：<lb/></seg>
<seg xml:id="CH2f1220_CHANT_001-1a.194">追來為歸，<lb/></seg>
<seg xml:id="CH2f1220_CHANT_001-1a.195">巧言為辯，<lb/></seg>
<seg xml:id="CH2f1220_CHANT_001-1a.196">小兔為䨲，<lb/></seg>
<seg xml:id="CH2f1220_CHANT_001-1a.197">神虫為蠶。<lb/></seg>
<seg xml:id="CH2f1220_CHANT_001-1a.198">如斯甚眾，<lb/></seg>
<seg xml:id="CH2f1220_CHANT_001-1a.199">皆不合孔氏古書、史籀《大篆》、許氏《說文》、《石經》三字也。<lb/></seg>
<seg xml:id="CH2f1220_CHANT_001-1a.200">凡所關古，<lb/></seg>
<seg xml:id="CH2f1220_CHANT_001-1a.201">莫不惆悵焉。<lb/></seg>
<seg xml:id="CH2f1220_CHANT_001-1a.202">嗟夫！<lb/></seg>
<seg xml:id="CH2f1220_CHANT_001-1a.203">文字者六籍之宗，<lb/></seg>
<seg xml:id="CH2f1220_CHANT_001-1a.204">王教之始，<lb/></seg>
<seg xml:id="CH2f1220_CHANT_001-1a.205">前人所以垂今，<lb/></seg>
<seg xml:id="CH2f1220_CHANT_001-1a.206">今人所以識古。<lb/></seg>
<seg xml:id="CH2f1220_CHANT_001-1a.207">臣六世祖瓊，<lb/></seg>
<seg xml:id="CH2f1220_CHANT_001-1a.208">家世陳留，<lb/></seg>
<seg xml:id="CH2f1220_CHANT_001-1a.209">往晉之初，<lb/></seg>
<seg xml:id="CH2f1220_CHANT_001-1a.210">與從父兄俱授學於衛覬，<lb/></seg>
<seg xml:id="CH2f1220_CHANT_001-1a.211">古篆之法，<lb/></seg>
<seg xml:id="CH2f1220_CHANT_001-1a.212">《倉》、《雅》、《方言》、《說文》之誼，<lb/></seg>
<seg xml:id="CH2f1220_CHANT_001-1a.213">當時竝收善譽。<lb/></seg>
<seg xml:id="CH2f1220_CHANT_001-1a.214">而祖遇洛陽之亂，<lb/></seg>
<seg xml:id="CH2f1220_CHANT_001-1a.215">避地河西，<lb/></seg>
<seg xml:id="CH2f1220_CHANT_001-1a.216">數世傳習，<lb/></seg>
<seg xml:id="CH2f1220_CHANT_001-1a.217">斯業所以不墜也。<lb/></seg>
<seg xml:id="CH2f1220_CHANT_001-1a.218">世祖太延中，<lb/></seg>
<seg xml:id="CH2f1220_CHANT_001-1a.219">牧犍內附，<lb/></seg>
<seg xml:id="CH2f1220_CHANT_001-1a.220">臣亡祖文威杖策歸國，<lb/></seg>
<seg xml:id="CH2f1220_CHANT_001-1a.221">奉獻五世傳掌之書，<lb/></seg>
<seg xml:id="CH2f1220_CHANT_001-1a.222">古篆八體之法。<lb/></seg>
<seg xml:id="CH2f1220_CHANT_001-1a.223">時蒙襃錄，<lb/></seg>
<seg xml:id="CH2f1220_CHANT_001-1a.224">敘列於儒林，<lb/></seg>
<seg xml:id="CH2f1220_CHANT_001-1a.225">官班文省，<lb/></seg>
<seg xml:id="CH2f1220_CHANT_001-1a.226">家號世業。<lb/></seg>
<seg xml:id="CH2f1220_CHANT_001-1a.227">暨臣闇短，<lb/></seg>
<seg xml:id="CH2f1220_CHANT_001-1a.228">識學庸薄，<lb/></seg>
<seg xml:id="CH2f1220_CHANT_001-1a.229">漸漬家風，<lb/></seg>
<seg xml:id="CH2f1220_CHANT_001-1a.230">有忝無顯。<lb/></seg>
<seg xml:id="CH2f1220_CHANT_001-1a.231">是籍六世之資，<lb/></seg>
<seg xml:id="CH2f1220_CHANT_001-1a.232">奉遵祖考之訓，<lb/></seg>
<seg xml:id="CH2f1220_CHANT_001-1a.233">竊慕古人之軌，<lb/></seg>
<seg xml:id="CH2f1220_CHANT_001-1a.234">企踐儒門之轍。<lb/></seg>
<seg xml:id="CH2f1220_CHANT_001-1a.235">求撰集古來文字，<lb/></seg>
<seg xml:id="CH2f1220_CHANT_001-1a.236">以許慎《說文》為主，<lb/></seg>
<seg xml:id="CH2f1220_CHANT_001-1a.237">及孔氏《尚書》、《五經音注》、《籀篇》、《爾雅》、《三倉》、《凡將》、《方言》、《通俗文》、祖文宗《埤倉》、《廣雅》、《古今字詁》、《三字石經》、《字林》、《韻集》、諸賦文字有六書之誼者，<lb/></seg>
<seg xml:id="CH2f1220_CHANT_001-1a.238">以類編聯，<lb/></seg>
<seg xml:id="CH2f1220_CHANT_001-1a.239">文無復重，<lb/></seg>
<seg xml:id="CH2f1220_CHANT_001-1a.240">統為一部。<lb/></seg>
<seg xml:id="CH2f1220_CHANT_001-1a.241">其古籀、奇惑、俗隸諸體，<lb/></seg>
<seg xml:id="CH2f1220_CHANT_001-1a.242">咸使班於篆下，<lb/></seg>
<seg xml:id="CH2f1220_CHANT_001-1a.243">各有區別。<lb/></seg>
<seg xml:id="CH2f1220_CHANT_001-1a.244">訓假借之誼，<lb/></seg>
<seg xml:id="CH2f1220_CHANT_001-1a.245">僉隨文而解；<lb/></seg>
<seg xml:id="CH2f1220_CHANT_001-1a.246">音讀楚、夏之聲，<lb/></seg>
<seg xml:id="CH2f1220_CHANT_001-1a.247">竝逐字而注。<lb/></seg>
<seg xml:id="CH2f1220_CHANT_001-1a.248">其所不知者，<lb/></seg>
<seg xml:id="CH2f1220_CHANT_001-1a.249">則闕如也。<lb/></seg>
<seg xml:id="CH2f1220_CHANT_001-1a.250">脫蒙遂許，<lb/></seg>
<seg xml:id="CH2f1220_CHANT_001-1a.251">冀省百氏之觀，<lb/></seg>
<seg xml:id="CH2f1220_CHANT_001-1a.252">而同文字之域。<lb/></seg>
<seg xml:id="CH2f1220_CHANT_001-1a.253">典書祕書所須之書，<lb/></seg>
<seg xml:id="CH2f1220_CHANT_001-1a.254">乞垂敕給；<lb/></seg>
<seg xml:id="CH2f1220_CHANT_001-1a.255">并學士五人嘗習文字者，<lb/></seg>
<seg xml:id="CH2f1220_CHANT_001-1a.256">助臣披覽；<lb/></seg>
<seg xml:id="CH2f1220_CHANT_001-1a.257">書生各五人，<lb/></seg>
<seg xml:id="CH2f1220_CHANT_001-1a.258">專令抄寫。<lb/></seg>
<seg xml:id="CH2f1220_CHANT_001-1a.259">侍中、黃門、國子祭酒一月一監，<lb/></seg>
<seg xml:id="CH2f1220_CHANT_001-1a.260">評議疑隱，<lb/></seg>
<seg xml:id="CH2f1220_CHANT_001-1a.261">庶無紕繆。<lb/></seg>
<seg xml:id="CH2f1220_CHANT_001-1a.262">所撰名目，<lb/></seg>
<seg xml:id="CH2f1220_CHANT_001-1a.263">伏聽明旨。<lb/></seg>
<seg xml:id="CH2f1220_CHANT_001-1a.264">詔曰：<lb/></seg>
<seg xml:id="CH2f1220_CHANT_001-1a.265">「可如所請，<lb/></seg>
<seg xml:id="CH2f1220_CHANT_001-1a.266">并就太常，<lb/></seg>
<seg xml:id="CH2f1220_CHANT_001-1a.267">冀兼教八書史也。<lb/></seg>
<seg xml:id="CH2f1220_CHANT_001-1a.268">其有所須，<lb/></seg>
<seg xml:id="CH2f1220_CHANT_001-1a.269">依請給之。<lb/></seg>
<seg xml:id="CH2f1220_CHANT_001-1a.270">名目待書成重聞。」<lb/></seg>
</p>
</div>
</body>
</text>
</TEI>
