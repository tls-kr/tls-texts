<TEI xmlns="http://www.tei-c.org/ns/1.0" xml:id="CH8x4206">
<teiHeader>
<fileDesc>
<titleStmt>
<title>莊子‧雜篇</title>
</titleStmt>
<editionStmt><edition><idno type="kanripo">CH8x4206</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《莊子．雜篇．則陽》二十五</head>
<p>
<seg xml:id="CH8x4206_CHANT_001-1a.1"><pb xml:id="CH8x4206_CHANT_001-1a" ed="CHANT" n="001-1a"/><lb/></seg>
<seg xml:id="CH8x4206_CHANT_001-1a.2">蘧伯玉行年六十而六十化，<lb/></seg>
<seg xml:id="CH8x4206_CHANT_001-1a.3">未嘗不始於是之而卒詘之以非也，<lb/></seg>
<seg xml:id="CH8x4206_CHANT_001-1a.4">未知今之所謂是之非五十九非也。<lb/></seg>
<seg xml:id="CH8x4206_CHANT_001-1a.5">萬物有乎生莫見其根，<lb/></seg>
<seg xml:id="CH8x4206_CHANT_001-1a.6">有乎出而莫見其門。<lb/></seg>
<seg xml:id="CH8x4206_CHANT_001-1a.7">人皆尊其知之所知而莫知恃其知之所不知而後知，<lb/></seg>
<seg xml:id="CH8x4206_CHANT_001-1a.8">可不謂大疑乎！<lb/></seg>
<seg xml:id="CH8x4206_CHANT_001-1a.9">已乎已乎！<lb/></seg>
<seg xml:id="CH8x4206_CHANT_001-1a.10">且无所逃。<lb/></seg>
<seg xml:id="CH8x4206_CHANT_001-1a.11">此所謂然與，<lb/></seg>
<seg xml:id="CH8x4206_CHANT_001-1a.12">然乎？<lb/></seg>
</p>
</div>
<div><head>《莊子．雜篇．外物》二十六</head>
<p>
<seg xml:id="CH8x4206_CHANT_002-1a.1"><pb xml:id="CH8x4206_CHANT_002-1a" ed="CHANT" n="002-1a"/><lb/></seg>
<seg xml:id="CH8x4206_CHANT_002-1a.2">宋元君夜夢丈夫衣被，<lb/></seg>
<seg xml:id="CH8x4206_CHANT_002-1a.3">被髮窺阿門，<lb/></seg>
<seg xml:id="CH8x4206_CHANT_002-1a.4">曰：<lb/></seg>
<seg xml:id="CH8x4206_CHANT_002-1a.5">「予自宰路之淵，<lb/></seg>
<seg xml:id="CH8x4206_CHANT_002-1a.6">予為清江使河伯之所，<lb/></seg>
<seg xml:id="CH8x4206_CHANT_002-1a.7">漁者余且得予。」<lb/></seg>
<seg xml:id="CH8x4206_CHANT_002-1a.8">元君覺，<lb/></seg>
<seg xml:id="CH8x4206_CHANT_002-1a.9">使人占之，<lb/></seg>
<seg xml:id="CH8x4206_CHANT_002-1a.10">曰：<lb/></seg>
<seg xml:id="CH8x4206_CHANT_002-1a.11">「是龜也。」<lb/></seg>
<seg xml:id="CH8x4206_CHANT_002-1a.12">君曰：<lb/></seg>
<seg xml:id="CH8x4206_CHANT_002-1a.13">「漁者有余且乎？」<lb/></seg>
<seg xml:id="CH8x4206_CHANT_002-1a.14">左右曰：<lb/></seg>
<seg xml:id="CH8x4206_CHANT_002-1a.15">「有。」<lb/></seg>
<seg xml:id="CH8x4206_CHANT_002-1a.16">君曰：<lb/></seg>
<seg xml:id="CH8x4206_CHANT_002-1a.17">「令余且會朝。」<lb/></seg>
<seg xml:id="CH8x4206_CHANT_002-1a.18">明日，<lb/></seg>
<seg xml:id="CH8x4206_CHANT_002-1a.19">余且朝。<lb/></seg>
<seg xml:id="CH8x4206_CHANT_002-1a.20">君曰：<lb/></seg>
<seg xml:id="CH8x4206_CHANT_002-1a.21">「漁何得？」<lb/></seg>
<seg xml:id="CH8x4206_CHANT_002-1a.22">曰：<lb/></seg>
<seg xml:id="CH8x4206_CHANT_002-1a.23">「得龜往視，<lb/></seg>
<seg xml:id="CH8x4206_CHANT_002-1a.24">其圓五尺。」<lb/></seg>
<seg xml:id="CH8x4206_CHANT_002-1a.25">君曰：<lb/></seg>
<seg xml:id="CH8x4206_CHANT_002-1a.26">君曰：<lb/></seg>
<seg xml:id="CH8x4206_CHANT_002-1a.27">「獻若之龜。」<lb/></seg>
<seg xml:id="CH8x4206_CHANT_002-1a.28">龜至，<lb/></seg>
<seg xml:id="CH8x4206_CHANT_002-1a.29">君再欲殺之，<lb/></seg>
<seg xml:id="CH8x4206_CHANT_002-1a.30">再欲活之，<lb/></seg>
<seg xml:id="CH8x4206_CHANT_002-1a.31">心疑，<lb/></seg>
<seg xml:id="CH8x4206_CHANT_002-1a.32">卜之，<lb/></seg>
<seg xml:id="CH8x4206_CHANT_002-1a.33">曰：<lb/></seg>
<seg xml:id="CH8x4206_CHANT_002-1a.34">「殺龜以卜吉。」<lb/></seg>
<seg xml:id="CH8x4206_CHANT_002-1a.35">乃刳龜，<lb/></seg>
<seg xml:id="CH8x4206_CHANT_002-1a.36">七十二鑽而无遺筴。<lb/></seg>
<seg xml:id="CH8x4206_CHANT_002-1a.37">仲尼曰：<lb/></seg>
<seg xml:id="CH8x4206_CHANT_002-1a.38">「神能見夢於元君，<lb/></seg>
<seg xml:id="CH8x4206_CHANT_002-1a.39">而不能避余且之網；<lb/></seg>
<seg xml:id="CH8x4206_CHANT_002-1a.40">□事七十兆而無遺筴，<lb/></seg>
<seg xml:id="CH8x4206_CHANT_002-1a.41">故不能避<lb/></seg>
<seg xml:id="CH8x4206_CHANT_002-1a.42">刳腸之患。<lb/></seg>
<seg xml:id="CH8x4206_CHANT_002-1a.43">龜有所不知，<lb/></seg>
<seg xml:id="CH8x4206_CHANT_002-1a.44">而神有所不及也。<lb/></seg>
<seg xml:id="CH8x4206_CHANT_002-1a.45">雖有至知，<lb/></seg>
<seg xml:id="CH8x4206_CHANT_002-1a.46">萬人謀之。<lb/></seg>
<seg xml:id="CH8x4206_CHANT_002-1a.47">魚不畏網而畏鵜鶦。<lb/></seg>
<seg xml:id="CH8x4206_CHANT_002-1a.48">去小知而大知明，<lb/></seg>
<seg xml:id="CH8x4206_CHANT_002-1a.49">去善而自善矣。<lb/></seg>
<seg xml:id="CH8x4206_CHANT_002-1a.50">嬰兒生无石師而能言，<lb/></seg>
<seg xml:id="CH8x4206_CHANT_002-1a.51">與能言者處也。」<lb/></seg>
</p>
</div>
<div><head>《莊子．雜篇．讓王》二十八</head>
<p>
<seg xml:id="CH8x4206_CHANT_003-1a.1"><pb xml:id="CH8x4206_CHANT_003-1a" ed="CHANT" n="003-1a"/><lb/></seg>
<seg xml:id="CH8x4206_CHANT_003-1a.2">昔周之興，<lb/></seg>
<seg xml:id="CH8x4206_CHANT_003-1a.3">有士二人處於孤竹，<lb/></seg>
<seg xml:id="CH8x4206_CHANT_003-1a.4">曰伯夷、叔齊。<lb/></seg>
<seg xml:id="CH8x4206_CHANT_003-1a.5">二人相謂曰：<lb/></seg>
<seg xml:id="CH8x4206_CHANT_003-1a.6">「吾聞西方有人，<lb/></seg>
<seg xml:id="CH8x4206_CHANT_003-1a.7">似有道者，<lb/></seg>
<seg xml:id="CH8x4206_CHANT_003-1a.8">試往觀焉。」<lb/></seg>
<seg xml:id="CH8x4206_CHANT_003-1a.9">至於岐陽則文王已歿矣，<lb/></seg>
<seg xml:id="CH8x4206_CHANT_003-1a.10">武王聞之，<lb/></seg>
<seg xml:id="CH8x4206_CHANT_003-1a.11">使叔旦往見之，<lb/></seg>
<seg xml:id="CH8x4206_CHANT_003-1a.12">與盟曰：<lb/></seg>
<seg xml:id="CH8x4206_CHANT_003-1a.13">「加富二等，<lb/></seg>
<seg xml:id="CH8x4206_CHANT_003-1a.14">就官一列。」<lb/></seg>
<seg xml:id="CH8x4206_CHANT_003-1a.15">血牲而埋之。<lb/></seg>
<seg xml:id="CH8x4206_CHANT_003-1a.16">二人相視而笑曰：<lb/></seg>
<seg xml:id="CH8x4206_CHANT_003-1a.17">「嘻，<lb/></seg>
<seg xml:id="CH8x4206_CHANT_003-1a.18">異哉！<lb/></seg>
<seg xml:id="CH8x4206_CHANT_003-1a.19">此非吾所謂道也。<lb/></seg>
<seg xml:id="CH8x4206_CHANT_003-1a.20">昔者神農之有天下也，<lb/></seg>
<seg xml:id="CH8x4206_CHANT_003-1a.21">時祀盡敬而不祈喜；<lb/></seg>
<seg xml:id="CH8x4206_CHANT_003-1a.22">其於人也，<lb/></seg>
<seg xml:id="CH8x4206_CHANT_003-1a.23">忠信盡治而求焉。<lb/></seg>
<seg xml:id="CH8x4206_CHANT_003-1a.24">樂與正為正，<lb/></seg>
<seg xml:id="CH8x4206_CHANT_003-1a.25">樂與治為治，<lb/></seg>
<seg xml:id="CH8x4206_CHANT_003-1a.26">不以人之壞自成也，<lb/></seg>
<seg xml:id="CH8x4206_CHANT_003-1a.27">不以人之卑自高也，<lb/></seg>
<seg xml:id="CH8x4206_CHANT_003-1a.28">不以遭時自利也。<lb/></seg>
<seg xml:id="CH8x4206_CHANT_003-1a.29">今周見殷之亂而遽為政與治，<lb/></seg>
<seg xml:id="CH8x4206_CHANT_003-1a.30">上謀而行貨，<lb/></seg>
<seg xml:id="CH8x4206_CHANT_003-1a.31">阻兵而保威，<lb/></seg>
<seg xml:id="CH8x4206_CHANT_003-1a.32">割牲而盟以為信，<lb/></seg>
<seg xml:id="CH8x4206_CHANT_003-1a.33">揚行以悅眾，<lb/></seg>
<seg xml:id="CH8x4206_CHANT_003-1a.34">殺伐以要利，<lb/></seg>
<seg xml:id="CH8x4206_CHANT_003-1a.35">是推亂以易暴也。<lb/></seg>
<seg xml:id="CH8x4206_CHANT_003-1a.36">吾聞古之士，<lb/></seg>
<seg xml:id="CH8x4206_CHANT_003-1a.37">遭治世不避其任，<lb/></seg>
<seg xml:id="CH8x4206_CHANT_003-1a.38">遇亂世不為苟存。<lb/></seg>
<seg xml:id="CH8x4206_CHANT_003-1a.39">今天下闇，<lb/></seg>
<seg xml:id="CH8x4206_CHANT_003-1a.40">周德衰，<lb/></seg>
<seg xml:id="CH8x4206_CHANT_003-1a.41">其並乎周以塗吾身也，<lb/></seg>
<seg xml:id="CH8x4206_CHANT_003-1a.42">不如避之以絜吾行。」<lb/></seg>
<seg xml:id="CH8x4206_CHANT_003-1a.43">二子北至於首陽之山，<lb/></seg>
<seg xml:id="CH8x4206_CHANT_003-1a.44">遂餓而死焉。<lb/></seg>
<seg xml:id="CH8x4206_CHANT_003-1a.45">若伯夷、叔齊者，<lb/></seg>
<seg xml:id="CH8x4206_CHANT_003-1a.46">其於富貴也，<lb/></seg>
<seg xml:id="CH8x4206_CHANT_003-1a.47">苟可得已，<lb/></seg>
<seg xml:id="CH8x4206_CHANT_003-1a.48">則必不賴。<lb/></seg>
<seg xml:id="CH8x4206_CHANT_003-1a.49">高節戾行，<lb/></seg>
<seg xml:id="CH8x4206_CHANT_003-1a.50">獨樂其志，<lb/></seg>
<seg xml:id="CH8x4206_CHANT_003-1a.51">不事於世，<lb/></seg>
<seg xml:id="CH8x4206_CHANT_003-1a.52">此二士之節也。<lb/></seg>
</p>
</div>
</body>
</text>
</TEI>
