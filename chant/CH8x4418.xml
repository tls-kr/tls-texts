<TEI xmlns="http://www.tei-c.org/ns/1.0" xml:id="CH8x4418">
<teiHeader>
<fileDesc>
<titleStmt>
<title>唐虞之道</title>
</titleStmt>
<editionStmt><edition><idno type="kanripo">CH8x4418</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>一</head>
<p>
<seg xml:id="CH8x4418_CHANT_001-1a.1"><pb xml:id="CH8x4418_CHANT_001-1a" ed="CHANT" n="001-1a"/><lb/></seg>
<seg xml:id="CH8x4418_CHANT_001-1a.2">唐虞之道，<lb/></seg>
<seg xml:id="CH8x4418_CHANT_001-1a.3">禪而不傳；<lb/></seg>
<seg xml:id="CH8x4418_CHANT_001-1a.4">堯舜之王，<lb/></seg>
<seg xml:id="CH8x4418_CHANT_001-1a.5">利天下而弗利也。<lb/></seg>
<seg xml:id="CH8x4418_CHANT_001-1a.6">禪而不傳，<lb/></seg>
<seg xml:id="CH8x4418_CHANT_001-1a.7">聖之<lb/></seg>
<seg xml:id="CH8x4418_CHANT_001-1a.8">盛也。<lb/></seg>
<seg xml:id="CH8x4418_CHANT_001-1a.9">利天下而弗利也，<lb/></seg>
<seg xml:id="CH8x4418_CHANT_001-1a.10">仁之至也。<lb/></seg>
<seg xml:id="CH8x4418_CHANT_001-1a.11">古昔賢仁聖者如此，<lb/></seg>
<seg xml:id="CH8x4418_CHANT_001-1a.12">身窮不均，<lb/></seg>
<seg xml:id="CH8x4418_CHANT_001-1a.13">約<lb/></seg>
<seg xml:id="CH8x4418_CHANT_001-1a.14">而弗利，<lb/></seg>
<seg xml:id="CH8x4418_CHANT_001-1a.15">躬仁矣。<lb/></seg>
<seg xml:id="CH8x4418_CHANT_001-1a.16">必正其身，<lb/></seg>
<seg xml:id="CH8x4418_CHANT_001-1a.17">然後正世，<lb/></seg>
<seg xml:id="CH8x4418_CHANT_001-1a.18">聖道備矣。<lb/></seg>
<seg xml:id="CH8x4418_CHANT_001-1a.19">故唐虞之道，<lb/></seg>
<seg xml:id="CH8x4418_CHANT_001-1a.20">禪<lb/></seg>
<seg xml:id="CH8x4418_CHANT_001-1a.21">也。<lb/></seg>
</p>
</div>
<div><head>二</head>
<p>
<seg xml:id="CH8x4418_CHANT_002-1a.1"><pb xml:id="CH8x4418_CHANT_002-1a" ed="CHANT" n="002-1a"/><lb/></seg>
<seg xml:id="CH8x4418_CHANT_002-1a.2">夫聖人上事天，<lb/></seg>
<seg xml:id="CH8x4418_CHANT_002-1a.3">教民有尊也；<lb/></seg>
<seg xml:id="CH8x4418_CHANT_002-1a.4">下事地，<lb/></seg>
<seg xml:id="CH8x4418_CHANT_002-1a.5">教民有親也；<lb/></seg>
<seg xml:id="CH8x4418_CHANT_002-1a.6">時事山川，<lb/></seg>
<seg xml:id="CH8x4418_CHANT_002-1a.7">教民<lb/></seg>
<seg xml:id="CH8x4418_CHANT_002-1a.8">有敬也；<lb/></seg>
<seg xml:id="CH8x4418_CHANT_002-1a.9">親事祖廟，<lb/></seg>
<seg xml:id="CH8x4418_CHANT_002-1a.10">教民孝也；<lb/></seg>
<seg xml:id="CH8x4418_CHANT_002-1a.11">太學之中，<lb/></seg>
<seg xml:id="CH8x4418_CHANT_002-1a.12">天子親齒，<lb/></seg>
<seg xml:id="CH8x4418_CHANT_002-1a.13">教民悌也。<lb/></seg>
<seg xml:id="CH8x4418_CHANT_002-1a.14">先聖<lb/></seg>
<seg xml:id="CH8x4418_CHANT_002-1a.15">與後聖，<lb/></seg>
<seg xml:id="CH8x4418_CHANT_002-1a.16">考後而遮先，<lb/></seg>
<seg xml:id="CH8x4418_CHANT_002-1a.17">教民大順之道也。<lb/></seg>
</p>
</div>
<div><head>三</head>
<p>
<seg xml:id="CH8x4418_CHANT_003-1a.1"><pb xml:id="CH8x4418_CHANT_003-1a" ed="CHANT" n="003-1a"/><lb/></seg>
<seg xml:id="CH8x4418_CHANT_003-1a.2">堯舜之行，<lb/></seg>
<seg xml:id="CH8x4418_CHANT_003-1a.3">愛親尊賢。<lb/></seg>
<seg xml:id="CH8x4418_CHANT_003-1a.4">愛<lb/></seg>
<seg xml:id="CH8x4418_CHANT_003-1a.5">親故孝，<lb/></seg>
<seg xml:id="CH8x4418_CHANT_003-1a.6">尊賢故禪。<lb/></seg>
<seg xml:id="CH8x4418_CHANT_003-1a.7">孝之殺，<lb/></seg>
<seg xml:id="CH8x4418_CHANT_003-1a.8">憂天下之民。<lb/></seg>
<seg xml:id="CH8x4418_CHANT_003-1a.9">禪之流，<lb/></seg>
<seg xml:id="CH8x4418_CHANT_003-1a.10">世之隱德。<lb/></seg>
<seg xml:id="CH8x4418_CHANT_003-1a.11">孝，<lb/></seg>
<seg xml:id="CH8x4418_CHANT_003-1a.12">仁之冕也；<lb/></seg>
<seg xml:id="CH8x4418_CHANT_003-1a.13">禪，<lb/></seg>
<seg xml:id="CH8x4418_CHANT_003-1a.14">義之至也。<lb/></seg>
<seg xml:id="CH8x4418_CHANT_003-1a.15">六帝興於古，<lb/></seg>
<seg xml:id="CH8x4418_CHANT_003-1a.16">咸由此也。<lb/></seg>
</p>
</div>
<div><head>四</head>
<p>
<seg xml:id="CH8x4418_CHANT_004-1a.1"><pb xml:id="CH8x4418_CHANT_004-1a" ed="CHANT" n="004-1a"/><lb/></seg>
<seg xml:id="CH8x4418_CHANT_004-1a.2">愛親忘賢，<lb/></seg>
<seg xml:id="CH8x4418_CHANT_004-1a.3">仁而未義也；<lb/></seg>
<seg xml:id="CH8x4418_CHANT_004-1a.4">尊賢<lb/></seg>
<seg xml:id="CH8x4418_CHANT_004-1a.5">遺親，<lb/></seg>
<seg xml:id="CH8x4418_CHANT_004-1a.6">義而未仁也。<lb/></seg>
<seg xml:id="CH8x4418_CHANT_004-1a.7">古者虞舜篤事瞽叟，<lb/></seg>
<seg xml:id="CH8x4418_CHANT_004-1a.8">乃弋其孝；<lb/></seg>
<seg xml:id="CH8x4418_CHANT_004-1a.9">忠事帝堯，<lb/></seg>
<seg xml:id="CH8x4418_CHANT_004-1a.10">乃弋其臣。<lb/></seg>
<seg xml:id="CH8x4418_CHANT_004-1a.11">愛親尊賢，<lb/></seg>
<seg xml:id="CH8x4418_CHANT_004-1a.12">虞舜其人也。<lb/></seg>
<seg xml:id="CH8x4418_CHANT_004-1a.13">禹治水，<lb/></seg>
<seg xml:id="CH8x4418_CHANT_004-1a.14">益治火，<lb/></seg>
<seg xml:id="CH8x4418_CHANT_004-1a.15">后稷治土，<lb/></seg>
<seg xml:id="CH8x4418_CHANT_004-1a.16">足民養而稱賢<lb/></seg>
<seg xml:id="CH8x4418_CHANT_004-1a.17">節乎脂膚血氣之情，<lb/></seg>
<seg xml:id="CH8x4418_CHANT_004-1a.18">養性命之正；<lb/></seg>
<seg xml:id="CH8x4418_CHANT_004-1a.19">安命而弗夭，<lb/></seg>
<seg xml:id="CH8x4418_CHANT_004-1a.20">養生而弗傷。<lb/></seg>
<seg xml:id="CH8x4418_CHANT_004-1a.21">知仁義<lb/></seg>
<seg xml:id="CH8x4418_CHANT_004-1a.22">明禮，<lb/></seg>
<seg xml:id="CH8x4418_CHANT_004-1a.23">畏守樂，<lb/></seg>
<seg xml:id="CH8x4418_CHANT_004-1a.24">孫民教也。<lb/></seg>
</p>
</div>
<div><head>五</head>
<p>
<seg xml:id="CH8x4418_CHANT_005-1a.1"><pb xml:id="CH8x4418_CHANT_005-1a" ed="CHANT" n="005-1a"/><lb/></seg>
<seg xml:id="CH8x4418_CHANT_005-1a.2">咎繇內用五刑，<lb/></seg>
<seg xml:id="CH8x4418_CHANT_005-1a.3">出弋兵革，<lb/></seg>
<seg xml:id="CH8x4418_CHANT_005-1a.4">罪涇桔虞以<lb/></seg>
<seg xml:id="CH8x4418_CHANT_005-1a.5">用威，<lb/></seg>
<seg xml:id="CH8x4418_CHANT_005-1a.6">夏用戈，<lb/></seg>
<seg xml:id="CH8x4418_CHANT_005-1a.7">征不服也。<lb/></seg>
<seg xml:id="CH8x4418_CHANT_005-1a.8">愛而征之，<lb/></seg>
<seg xml:id="CH8x4418_CHANT_005-1a.9">虞夏之治也。<lb/></seg>
<seg xml:id="CH8x4418_CHANT_005-1a.10">禪而不傳，<lb/></seg>
<seg xml:id="CH8x4418_CHANT_005-1a.11">義恒聖之<lb/></seg>
<seg xml:id="CH8x4418_CHANT_005-1a.12">治也。<lb/></seg>
<seg xml:id="CH8x4418_CHANT_005-1a.13">古者堯生於天子而有天下，<lb/></seg>
<seg xml:id="CH8x4418_CHANT_005-1a.14">聖以遇命，<lb/></seg>
<seg xml:id="CH8x4418_CHANT_005-1a.15">仁以逢時，<lb/></seg>
<seg xml:id="CH8x4418_CHANT_005-1a.16">未嘗遇不明<lb/></seg>
<seg xml:id="CH8x4418_CHANT_005-1a.17">並於大時神明均從，<lb/></seg>
<seg xml:id="CH8x4418_CHANT_005-1a.18">天地佑之。<lb/></seg>
<seg xml:id="CH8x4418_CHANT_005-1a.19">縱仁、聖可與，<lb/></seg>
<seg xml:id="CH8x4418_CHANT_005-1a.20">時弗可秉〈及〉矣。<lb/></seg>
</p>
</div>
<div><head>六</head>
<p>
<seg xml:id="CH8x4418_CHANT_006-1a.1"><pb xml:id="CH8x4418_CHANT_006-1a" ed="CHANT" n="006-1a"/><lb/></seg>
<seg xml:id="CH8x4418_CHANT_006-1a.2">夫古者<lb/></seg>
<seg xml:id="CH8x4418_CHANT_006-1a.3">舜居於草茅之中而不憂，<lb/></seg>
<seg xml:id="CH8x4418_CHANT_006-1a.4">升為天子而不驕。<lb/></seg>
<seg xml:id="CH8x4418_CHANT_006-1a.5">居草茅之中而不憂，<lb/></seg>
<seg xml:id="CH8x4418_CHANT_006-1a.6">知命<lb/></seg>
<seg xml:id="CH8x4418_CHANT_006-1a.7">也；<lb/></seg>
<seg xml:id="CH8x4418_CHANT_006-1a.8">升為天子而不驕，<lb/></seg>
<seg xml:id="CH8x4418_CHANT_006-1a.9">不流也。<lb/></seg>
<seg xml:id="CH8x4418_CHANT_006-1a.10">求乎大人之興，<lb/></seg>
<seg xml:id="CH8x4418_CHANT_006-1a.11">美也。<lb/></seg>
<seg xml:id="CH8x4418_CHANT_006-1a.12">今之弋於德者，<lb/></seg>
<seg xml:id="CH8x4418_CHANT_006-1a.13">未<lb/></seg>
<seg xml:id="CH8x4418_CHANT_006-1a.14">年不忒；<lb/></seg>
<seg xml:id="CH8x4418_CHANT_006-1a.15">君民而不驕，<lb/></seg>
<seg xml:id="CH8x4418_CHANT_006-1a.16">卒王天下而不疑。<lb/></seg>
<seg xml:id="CH8x4418_CHANT_006-1a.17">方在下位，<lb/></seg>
<seg xml:id="CH8x4418_CHANT_006-1a.18">不以匹夫為<lb/></seg>
<seg xml:id="CH8x4418_CHANT_006-1a.19">輕；<lb/></seg>
<seg xml:id="CH8x4418_CHANT_006-1a.20">秉〈及〉其有天下也，<lb/></seg>
<seg xml:id="CH8x4418_CHANT_006-1a.21">不以天下為重。<lb/></seg>
<seg xml:id="CH8x4418_CHANT_006-1a.22">有天下弗能益，<lb/></seg>
<seg xml:id="CH8x4418_CHANT_006-1a.23">亡天下弗能損。<lb/></seg>
<seg xml:id="CH8x4418_CHANT_006-1a.24">極仁<lb/></seg>
<seg xml:id="CH8x4418_CHANT_006-1a.25">之至，<lb/></seg>
<seg xml:id="CH8x4418_CHANT_006-1a.26">利天下而弗利也。<lb/></seg>
</p>
</div>
<div><head>七</head>
<p>
<seg xml:id="CH8x4418_CHANT_007-1a.1"><pb xml:id="CH8x4418_CHANT_007-1a" ed="CHANT" n="007-1a"/><lb/></seg>
<seg xml:id="CH8x4418_CHANT_007-1a.2">禪也者，<lb/></seg>
<seg xml:id="CH8x4418_CHANT_007-1a.3">上德授賢之謂也。<lb/></seg>
<seg xml:id="CH8x4418_CHANT_007-1a.4">上德則天下有君而<lb/></seg>
<seg xml:id="CH8x4418_CHANT_007-1a.5">世明。<lb/></seg>
<seg xml:id="CH8x4418_CHANT_007-1a.6">授賢則民興教而化乎道。<lb/></seg>
<seg xml:id="CH8x4418_CHANT_007-1a.7">不禪而能化民者，<lb/></seg>
<seg xml:id="CH8x4418_CHANT_007-1a.8">自生民未之有也。<lb/></seg>
<seg xml:id="CH8x4418_CHANT_007-1a.9">之正者，<lb/></seg>
<seg xml:id="CH8x4418_CHANT_007-1a.10">能以天下禪矣。<lb/></seg>
</p>
</div>
<div><head>八</head>
<p>
<seg xml:id="CH8x4418_CHANT_008-1a.1"><pb xml:id="CH8x4418_CHANT_008-1a" ed="CHANT" n="008-1a"/><lb/></seg>
<seg xml:id="CH8x4418_CHANT_008-1a.2">古者堯之與舜也，<lb/></seg>
<seg xml:id="CH8x4418_CHANT_008-1a.3">聞舜孝，<lb/></seg>
<seg xml:id="CH8x4418_CHANT_008-1a.4">知其能養天下<lb/></seg>
<seg xml:id="CH8x4418_CHANT_008-1a.5">之老也；<lb/></seg>
<seg xml:id="CH8x4418_CHANT_008-1a.6">聞舜弟，<lb/></seg>
<seg xml:id="CH8x4418_CHANT_008-1a.7">知其能嗣天下之長也；<lb/></seg>
<seg xml:id="CH8x4418_CHANT_008-1a.8">聞舜慈乎弟知其能事天下<lb/></seg>
<seg xml:id="CH8x4418_CHANT_008-1a.9">為民主也。<lb/></seg>
<seg xml:id="CH8x4418_CHANT_008-1a.10">故其為瞽叟子也，<lb/></seg>
<seg xml:id="CH8x4418_CHANT_008-1a.11">甚孝；<lb/></seg>
<seg xml:id="CH8x4418_CHANT_008-1a.12">秉〈及〉其為堯臣也，<lb/></seg>
<seg xml:id="CH8x4418_CHANT_008-1a.13">甚忠；<lb/></seg>
<seg xml:id="CH8x4418_CHANT_008-1a.14">堯禪天下<lb/></seg>
<seg xml:id="CH8x4418_CHANT_008-1a.15">而授之，<lb/></seg>
<seg xml:id="CH8x4418_CHANT_008-1a.16">南面而王而〈天〉下而甚君。<lb/></seg>
<seg xml:id="CH8x4418_CHANT_008-1a.17">故，<lb/></seg>
<seg xml:id="CH8x4418_CHANT_008-1a.18">堯之禪乎舜也，<lb/></seg>
<seg xml:id="CH8x4418_CHANT_008-1a.19">如此也。<lb/></seg>
</p>
</div>
<div><head>九</head>
<p>
<seg xml:id="CH8x4418_CHANT_009-1a.1"><pb xml:id="CH8x4418_CHANT_009-1a" ed="CHANT" n="009-1a"/><lb/></seg>
<seg xml:id="CH8x4418_CHANT_009-1a.2">古者聖人二十而<lb/></seg>
<seg xml:id="CH8x4418_CHANT_009-1a.3">冒，<lb/></seg>
<seg xml:id="CH8x4418_CHANT_009-1a.4">三十而有家，<lb/></seg>
<seg xml:id="CH8x4418_CHANT_009-1a.5">五十而治天下，<lb/></seg>
<seg xml:id="CH8x4418_CHANT_009-1a.6">七十而致政。<lb/></seg>
<seg xml:id="CH8x4418_CHANT_009-1a.7">四肢倦惰，<lb/></seg>
<seg xml:id="CH8x4418_CHANT_009-1a.8">耳目聽明衰，<lb/></seg>
<seg xml:id="CH8x4418_CHANT_009-1a.9">禪天下而<lb/></seg>
<seg xml:id="CH8x4418_CHANT_009-1a.10">授賢，<lb/></seg>
<seg xml:id="CH8x4418_CHANT_009-1a.11">退而養其生。<lb/></seg>
<seg xml:id="CH8x4418_CHANT_009-1a.12">此以知其弗利也。<lb/></seg>
</p>
</div>
<div><head>十</head>
<p>
<seg xml:id="CH8x4418_CHANT_010-1a.1"><pb xml:id="CH8x4418_CHANT_010-1a" ed="CHANT" n="010-1a"/><lb/></seg>
<seg xml:id="CH8x4418_CHANT_010-1a.2">《虞詩》曰：<lb/></seg>
<seg xml:id="CH8x4418_CHANT_010-1a.3">大明不出，<lb/></seg>
<seg xml:id="CH8x4418_CHANT_010-1a.4">萬物皆訇。<lb/></seg>
<seg xml:id="CH8x4418_CHANT_010-1a.5">聖<lb/></seg>
<seg xml:id="CH8x4418_CHANT_010-1a.6">者不在上，<lb/></seg>
<seg xml:id="CH8x4418_CHANT_010-1a.7">天下必壞。<lb/></seg>
<seg xml:id="CH8x4418_CHANT_010-1a.8">治之，<lb/></seg>
<seg xml:id="CH8x4418_CHANT_010-1a.9">至養不肖；<lb/></seg>
<seg xml:id="CH8x4418_CHANT_010-1a.10">亂之，<lb/></seg>
<seg xml:id="CH8x4418_CHANT_010-1a.11">至滅賢。<lb/></seg>
<seg xml:id="CH8x4418_CHANT_010-1a.12">仁者為此進，<lb/></seg>
<seg xml:id="CH8x4418_CHANT_010-1a.13">如此也。<lb/></seg>
</p>
</div>
</body>
</text>
</TEI>
