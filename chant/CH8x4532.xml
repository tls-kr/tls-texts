<TEI xmlns="http://www.tei-c.org/ns/1.0" xml:id="CH8x4532">
<teiHeader>
<fileDesc>
<titleStmt>
<title>民之父母</title>
</titleStmt>
<editionStmt><edition><idno type="kanripo">CH8x4532</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>楚竹書四《民之父母》</head>
<p>
<seg xml:id="CH8x4532_CHANT_001-1a.1"><pb xml:id="CH8x4532_CHANT_001-1a" ed="CHANT" n="001-1a"/><lb/></seg>
<seg xml:id="CH8x4532_CHANT_001-1a.2">子夏問於孔子：<lb/></seg>
<seg xml:id="CH8x4532_CHANT_001-1a.3">「《詩》曰：<lb/></seg>
<seg xml:id="CH8x4532_CHANT_001-1a.4">『凱俤君子，<lb/></seg>
<seg xml:id="CH8x4532_CHANT_001-1a.5">民之父母』，<lb/></seg>
<seg xml:id="CH8x4532_CHANT_001-1a.6">敢問何如而可謂民之父母？」<lb/></seg>
<seg xml:id="CH8x4532_CHANT_001-1a.7">孔子答曰：<lb/></seg>
<seg xml:id="CH8x4532_CHANT_001-1a.8">「民之父母乎，<lb/></seg>
<seg xml:id="CH8x4532_CHANT_001-1a.9">必達於禮樂之源，<lb/></seg>
<seg xml:id="CH8x4532_CHANT_001-1a.10">以致『五至』以行『三無』，<lb/></seg>
<seg xml:id="CH8x4532_CHANT_001-1a.11">以橫于天下。<lb/></seg>
<seg xml:id="CH8x4532_CHANT_001-1a.12">四方有敗，<lb/></seg>
<seg xml:id="CH8x4532_CHANT_001-1a.13">必先知之，<lb/></seg>
<seg xml:id="CH8x4532_CHANT_001-1a.14">其之謂民之父母矣。」<lb/></seg>
<seg xml:id="CH8x4532_CHANT_001-1a.15">子夏曰：<lb/></seg>
<seg xml:id="CH8x4532_CHANT_001-1a.16">「敢問何謂『五至』？」<lb/></seg>
<seg xml:id="CH8x4532_CHANT_001-1a.17">孔子曰：<lb/></seg>
<seg xml:id="CH8x4532_CHANT_001-1a.18">「『五至』乎，<lb/></seg>
<seg xml:id="CH8x4532_CHANT_001-1a.19">物之所至者，<lb/></seg>
<seg xml:id="CH8x4532_CHANT_001-1a.20">志亦至焉；<lb/></seg>
<seg xml:id="CH8x4532_CHANT_001-1a.21">志之所至者，<lb/></seg>
<seg xml:id="CH8x4532_CHANT_001-1a.22">禮亦至焉；<lb/></seg>
<seg xml:id="CH8x4532_CHANT_001-1a.23">禮之所至者，<lb/></seg>
<seg xml:id="CH8x4532_CHANT_001-1a.24">樂亦至焉；<lb/></seg>
<seg xml:id="CH8x4532_CHANT_001-1a.25">樂之所至者，<lb/></seg>
<seg xml:id="CH8x4532_CHANT_001-1a.26">哀亦至焉，<lb/></seg>
<seg xml:id="CH8x4532_CHANT_001-1a.27">哀樂相生。<lb/></seg>
<seg xml:id="CH8x4532_CHANT_001-1a.28">君子以正，<lb/></seg>
<seg xml:id="CH8x4532_CHANT_001-1a.29">此之謂『五至』。」<lb/></seg>
<seg xml:id="CH8x4532_CHANT_001-1a.30">子夏曰：<lb/></seg>
<seg xml:id="CH8x4532_CHANT_001-1a.31">「『五至』既聞之矣，<lb/></seg>
<seg xml:id="CH8x4532_CHANT_001-1a.32">敢問何謂『三無』？」<lb/></seg>
<seg xml:id="CH8x4532_CHANT_001-1a.33">孔子曰：<lb/></seg>
<seg xml:id="CH8x4532_CHANT_001-1a.34">「『三無』乎，<lb/></seg>
<seg xml:id="CH8x4532_CHANT_001-1a.35">無聲之樂，<lb/></seg>
<seg xml:id="CH8x4532_CHANT_001-1a.36">無體之禮，<lb/></seg>
<seg xml:id="CH8x4532_CHANT_001-1a.37">無服之喪。<lb/></seg>
<seg xml:id="CH8x4532_CHANT_001-1a.38">君子以此皇于天下，<lb/></seg>
<seg xml:id="CH8x4532_CHANT_001-1a.39">傾耳而聽之，<lb/></seg>
<seg xml:id="CH8x4532_CHANT_001-1a.40">不可得而聞也；<lb/></seg>
<seg xml:id="CH8x4532_CHANT_001-1a.41">明目而見之，<lb/></seg>
<seg xml:id="CH8x4532_CHANT_001-1a.42">不可得而見也，<lb/></seg>
<seg xml:id="CH8x4532_CHANT_001-1a.43">而得氣塞於四海矣，<lb/></seg>
<seg xml:id="CH8x4532_CHANT_001-1a.44">此之謂『三無』。」<lb/></seg>
<seg xml:id="CH8x4532_CHANT_001-1a.45">子夏曰：<lb/></seg>
<seg xml:id="CH8x4532_CHANT_001-1a.46">「無聲之樂，<lb/></seg>
<seg xml:id="CH8x4532_CHANT_001-1a.47">無體之禮，<lb/></seg>
<seg xml:id="CH8x4532_CHANT_001-1a.48">無服之喪，<lb/></seg>
<seg xml:id="CH8x4532_CHANT_001-1a.49">何詩是暱？」<lb/></seg>
<seg xml:id="CH8x4532_CHANT_001-1a.50">孔子曰：<lb/></seg>
<seg xml:id="CH8x4532_CHANT_001-1a.51">「善哉！<lb/></seg>
<seg xml:id="CH8x4532_CHANT_001-1a.52">商也，<lb/></seg>
<seg xml:id="CH8x4532_CHANT_001-1a.53">將可學詩矣，<lb/></seg>
<seg xml:id="CH8x4532_CHANT_001-1a.54">『成王不敢康，<lb/></seg>
<seg xml:id="CH8x4532_CHANT_001-1a.55">夙夜其命又密』，<lb/></seg>
<seg xml:id="CH8x4532_CHANT_001-1a.56">無聲之樂，<lb/></seg>
<seg xml:id="CH8x4532_CHANT_001-1a.57">『威儀遲遲，<lb/></seg>
<seg xml:id="CH8x4532_CHANT_001-1a.58">不可選也』，<lb/></seg>
<seg xml:id="CH8x4532_CHANT_001-1a.59">無體之禮也。<lb/></seg>
<seg xml:id="CH8x4532_CHANT_001-1a.60">『凡民有喪，<lb/></seg>
<seg xml:id="CH8x4532_CHANT_001-1a.61">匍匐救之』，<lb/></seg>
<seg xml:id="CH8x4532_CHANT_001-1a.62">無服之喪也。」<lb/></seg>
<seg xml:id="CH8x4532_CHANT_001-1a.63">子夏曰：<lb/></seg>
<seg xml:id="CH8x4532_CHANT_001-1a.64">「其在詩也，<lb/></seg>
<seg xml:id="CH8x4532_CHANT_001-1a.65">美矣！<lb/></seg>
<seg xml:id="CH8x4532_CHANT_001-1a.66">宏矣！<lb/></seg>
<seg xml:id="CH8x4532_CHANT_001-1a.67">大矣！<lb/></seg>
<seg xml:id="CH8x4532_CHANT_001-1a.68">盡於此而已乎？」<lb/></seg>
<seg xml:id="CH8x4532_CHANT_001-1a.69">孔子曰：<lb/></seg>
<seg xml:id="CH8x4532_CHANT_001-1a.70">「何為其然！<lb/></seg>
<seg xml:id="CH8x4532_CHANT_001-1a.71">猶有五起焉。」<lb/></seg>
<seg xml:id="CH8x4532_CHANT_001-1a.72">子夏曰：<lb/></seg>
<seg xml:id="CH8x4532_CHANT_001-1a.73">「□可得而聞歟？」<lb/></seg>
<seg xml:id="CH8x4532_CHANT_001-1a.74">孔子曰：<lb/></seg>
<seg xml:id="CH8x4532_CHANT_001-1a.75">「無聲之樂，<lb/></seg>
<seg xml:id="CH8x4532_CHANT_001-1a.76">氣志不違；<lb/></seg>
<seg xml:id="CH8x4532_CHANT_001-1a.77">無體之禮，<lb/></seg>
<seg xml:id="CH8x4532_CHANT_001-1a.78">威儀逮逮；<lb/></seg>
<seg xml:id="CH8x4532_CHANT_001-1a.79">無服之喪，<lb/></seg>
<seg xml:id="CH8x4532_CHANT_001-1a.80">內恕巽悲。<lb/></seg>
<seg xml:id="CH8x4532_CHANT_001-1a.81">無聲之樂，<lb/></seg>
<seg xml:id="CH8x4532_CHANT_001-1a.82">塞于四方；<lb/></seg>
<seg xml:id="CH8x4532_CHANT_001-1a.83">無體之禮，<lb/></seg>
<seg xml:id="CH8x4532_CHANT_001-1a.84">日逑月相；<lb/></seg>
<seg xml:id="CH8x4532_CHANT_001-1a.85">無服之喪，<lb/></seg>
<seg xml:id="CH8x4532_CHANT_001-1a.86">純德同明。<lb/></seg>
<seg xml:id="CH8x4532_CHANT_001-1a.87">無聲之樂，<lb/></seg>
<seg xml:id="CH8x4532_CHANT_001-1a.88">施及孫子；<lb/></seg>
<seg xml:id="CH8x4532_CHANT_001-1a.89">無體之禮，<lb/></seg>
<seg xml:id="CH8x4532_CHANT_001-1a.90">塞于四海；<lb/></seg>
<seg xml:id="CH8x4532_CHANT_001-1a.91">無服之喪，<lb/></seg>
<seg xml:id="CH8x4532_CHANT_001-1a.92">為民父母；<lb/></seg>
<seg xml:id="CH8x4532_CHANT_001-1a.93">無聲之樂，<lb/></seg>
<seg xml:id="CH8x4532_CHANT_001-1a.94">氣志既得；<lb/></seg>
<seg xml:id="CH8x4532_CHANT_001-1a.95">無體之禮，<lb/></seg>
<seg xml:id="CH8x4532_CHANT_001-1a.96">威儀翼翼；<lb/></seg>
<seg xml:id="CH8x4532_CHANT_001-1a.97">無服之喪，<lb/></seg>
<seg xml:id="CH8x4532_CHANT_001-1a.98">施及四國。<lb/></seg>
<seg xml:id="CH8x4532_CHANT_001-1a.99">無聲之樂，<lb/></seg>
<seg xml:id="CH8x4532_CHANT_001-1a.100">氣志既從；<lb/></seg>
<seg xml:id="CH8x4532_CHANT_001-1a.101">無體之禮，<lb/></seg>
<seg xml:id="CH8x4532_CHANT_001-1a.102">上下和同；<lb/></seg>
<seg xml:id="CH8x4532_CHANT_001-1a.103">無服之喪，<lb/></seg>
<seg xml:id="CH8x4532_CHANT_001-1a.104">以畜萬邦。」<lb/></seg>
</p>
</div>
</body>
</text>
</TEI>
