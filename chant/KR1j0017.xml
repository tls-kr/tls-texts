<TEI xmlns="http://www.tei-c.org/ns/1.0" xml:id="KR1j0017">
<teiHeader>
<fileDesc>
<titleStmt>
<title>急就篇</title>
</titleStmt>
<editionStmt><edition><idno type="kanripo">KR1j0017</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>《急就篇》</head>
<p>
<seg xml:id="KR1j0017_CHANT_001-1a.1"><pb xml:id="KR1j0017_CHANT_001-1a" ed="CHANT" n="001-1a"/><lb/></seg>
<seg xml:id="KR1j0017_CHANT_001-1a.2">1《急就篇》<lb/></seg>
</p>
<p>
<seg xml:id="KR1j0017_CHANT_001-1a.3">急就奇觚與眾異。<lb/></seg>
<seg xml:id="KR1j0017_CHANT_001-1a.4">羅列諸物名姓字。<lb/></seg>
<seg xml:id="KR1j0017_CHANT_001-1a.5">分別部居不雜廁。<lb/></seg>
<seg xml:id="KR1j0017_CHANT_001-1a.6">用日約少誠快意。<lb/></seg>
<seg xml:id="KR1j0017_CHANT_001-1a.7">勉力務之必有喜。<lb/></seg>
<seg xml:id="KR1j0017_CHANT_001-1a.8">請道其章。<lb/></seg>
<seg xml:id="KR1j0017_CHANT_001-1a.9">宋延年。<lb/></seg>
<seg xml:id="KR1j0017_CHANT_001-1a.10">鄭子方。<lb/></seg>
<seg xml:id="KR1j0017_CHANT_001-1a.11">衛益壽。<lb/></seg>
<seg xml:id="KR1j0017_CHANT_001-1a.12">史步昌。<lb/></seg>
<seg xml:id="KR1j0017_CHANT_001-1a.13">周千秋。<lb/></seg>
<seg xml:id="KR1j0017_CHANT_001-1a.14">趙孺卿。<lb/></seg>
<seg xml:id="KR1j0017_CHANT_001-1a.15">爰展世。<lb/></seg>
<seg xml:id="KR1j0017_CHANT_001-1a.16">高辟兵。<lb/></seg>
<seg xml:id="KR1j0017_CHANT_001-1a.17">鄧萬歲。<lb/></seg>
<seg xml:id="KR1j0017_CHANT_001-1a.18">秦妙房。<lb/></seg>
<seg xml:id="KR1j0017_CHANT_001-1a.19">郝利親。<lb/></seg>
<seg xml:id="KR1j0017_CHANT_001-1a.20">馮漢強。<lb/></seg>
<seg xml:id="KR1j0017_CHANT_001-1a.21">戴護郡。<lb/></seg>
<seg xml:id="KR1j0017_CHANT_001-1a.22">景君明。<lb/></seg>
<seg xml:id="KR1j0017_CHANT_001-1a.23">董奉德。<lb/></seg>
<seg xml:id="KR1j0017_CHANT_001-1a.24">桓賢良。<lb/></seg>
<seg xml:id="KR1j0017_CHANT_001-1a.25">任逢時。<lb/></seg>
<seg xml:id="KR1j0017_CHANT_001-1a.26">侯仲郎。<lb/></seg>
<seg xml:id="KR1j0017_CHANT_001-1a.27">由廣國。<lb/></seg>
<seg xml:id="KR1j0017_CHANT_001-1a.28">榮惠常。<lb/></seg>
<seg xml:id="KR1j0017_CHANT_001-1a.29">烏承祿。<lb/></seg>
<seg xml:id="KR1j0017_CHANT_001-1a.30">令狐橫。<lb/></seg>
<seg xml:id="KR1j0017_CHANT_001-1a.31">朱交便。<lb/></seg>
<seg xml:id="KR1j0017_CHANT_001-1a.32">孔何傷。<lb/></seg>
<seg xml:id="KR1j0017_CHANT_001-1a.33">師猛虎。<lb/></seg>
<seg xml:id="KR1j0017_CHANT_001-1a.34">石敢當。<lb/></seg>
<seg xml:id="KR1j0017_CHANT_001-1a.35">所不侵。<lb/></seg>
<seg xml:id="KR1j0017_CHANT_001-1a.36">龍未央。<lb/></seg>
<seg xml:id="KR1j0017_CHANT_001-1a.37">伊嬰齊。<lb/></seg>
<seg xml:id="KR1j0017_CHANT_001-1a.38">翟回慶。<lb/></seg>
<seg xml:id="KR1j0017_CHANT_001-1a.39">畢稚季。<lb/></seg>
<seg xml:id="KR1j0017_CHANT_001-1a.40">昭小兄。<lb/></seg>
<seg xml:id="KR1j0017_CHANT_001-1a.41">柳堯舜。<lb/></seg>
<seg xml:id="KR1j0017_CHANT_001-1a.42">樂禹湯。<lb/></seg>
<seg xml:id="KR1j0017_CHANT_001-1a.43">淳于登。<lb/></seg>
<seg xml:id="KR1j0017_CHANT_001-1a.44">費通光。<lb/></seg>
<seg xml:id="KR1j0017_CHANT_001-1a.45">柘溫舒。<lb/></seg>
<seg xml:id="KR1j0017_CHANT_001-1a.46">路政陽。<lb/></seg>
<seg xml:id="KR1j0017_CHANT_001-1a.47">霍聖宮。<lb/></seg>
<seg xml:id="KR1j0017_CHANT_001-1a.48">顏文章。<lb/></seg>
<seg xml:id="KR1j0017_CHANT_001-1a.49">管財智。<lb/></seg>
<seg xml:id="KR1j0017_CHANT_001-1a.50">偏呂張。<lb/></seg>
<seg xml:id="KR1j0017_CHANT_001-1a.51">魯賀喜。<lb/></seg>
<seg xml:id="KR1j0017_CHANT_001-1a.52">觀宜王。<lb/></seg>
<seg xml:id="KR1j0017_CHANT_001-1a.53">程忠信。<lb/></seg>
<seg xml:id="KR1j0017_CHANT_001-1a.54">吳仲皇。<lb/></seg>
<seg xml:id="KR1j0017_CHANT_001-1a.55">許終古。<lb/></seg>
<seg xml:id="KR1j0017_CHANT_001-1a.56">賈友倉。<lb/></seg>
<seg xml:id="KR1j0017_CHANT_001-1a.57">陳元始。<lb/></seg>
<seg xml:id="KR1j0017_CHANT_001-1a.58">韓魏唐。<lb/></seg>
<seg xml:id="KR1j0017_CHANT_001-1a.59">液容調。<lb/></seg>
<seg xml:id="KR1j0017_CHANT_001-1a.60">柏杜楊。<lb/></seg>
<seg xml:id="KR1j0017_CHANT_001-1a.61">曹富貴。<lb/></seg>
<seg xml:id="KR1j0017_CHANT_001-1a.62">尹李桑。<lb/></seg>
<seg xml:id="KR1j0017_CHANT_001-1a.63">蕭彭祖。<lb/></seg>
<seg xml:id="KR1j0017_CHANT_001-1a.64">屈宗談。<lb/></seg>
<seg xml:id="KR1j0017_CHANT_001-1a.65">樊愛君。<lb/></seg>
<seg xml:id="KR1j0017_CHANT_001-1a.66">崔孝讓。<lb/></seg>
<seg xml:id="KR1j0017_CHANT_001-1a.67">姚得賜。<lb/></seg>
<seg xml:id="KR1j0017_CHANT_001-1a.68">燕楚莊。<lb/></seg>
<seg xml:id="KR1j0017_CHANT_001-1a.69">薛勝客。<lb/></seg>
<seg xml:id="KR1j0017_CHANT_001-1a.70">聶干將。<lb/></seg>
<seg xml:id="KR1j0017_CHANT_001-1a.71">求男弟。<lb/></seg>
<seg xml:id="KR1j0017_CHANT_001-1a.72">過說長。<lb/></seg>
<seg xml:id="KR1j0017_CHANT_001-1a.73">祝恭敬。<lb/></seg>
<seg xml:id="KR1j0017_CHANT_001-1a.74">審毋妨。<lb/></seg>
<seg xml:id="KR1j0017_CHANT_001-1a.75">龐賞贛。<lb/></seg>
<seg xml:id="KR1j0017_CHANT_001-1a.76">來士梁。<lb/></seg>
<seg xml:id="KR1j0017_CHANT_001-1a.77">成博好。<lb/></seg>
<seg xml:id="KR1j0017_CHANT_001-1a.78">范建羌。<lb/></seg>
<seg xml:id="KR1j0017_CHANT_001-1a.79">閰歡欣。<lb/></seg>
<seg xml:id="KR1j0017_CHANT_001-1a.80">寧可忘。<lb/></seg>
<seg xml:id="KR1j0017_CHANT_001-1a.81">苟貞夫。<lb/></seg>
<seg xml:id="KR1j0017_CHANT_001-1a.82">苖涉臧。<lb/></seg>
<seg xml:id="KR1j0017_CHANT_001-1a.83">田細兒。<lb/></seg>
<seg xml:id="KR1j0017_CHANT_001-1a.84">謝內黃。<lb/></seg>
<seg xml:id="KR1j0017_CHANT_001-1a.85">柴桂林。<lb/></seg>
<seg xml:id="KR1j0017_CHANT_001-1a.86">溫直衡。<lb/></seg>
<seg xml:id="KR1j0017_CHANT_001-1a.87">奚驕叔。<lb/></seg>
<seg xml:id="KR1j0017_CHANT_001-1a.88">邴勝箱。<lb/></seg>
<seg xml:id="KR1j0017_CHANT_001-1a.89">雍弘敞。<lb/></seg>
<seg xml:id="KR1j0017_CHANT_001-1a.90">劉若芳。<lb/></seg>
<seg xml:id="KR1j0017_CHANT_001-1a.91">毛遺羽。<lb/></seg>
<seg xml:id="KR1j0017_CHANT_001-1a.92">馬牛羊。<lb/></seg>
<seg xml:id="KR1j0017_CHANT_001-1a.93">尚次倩。<lb/></seg>
<seg xml:id="KR1j0017_CHANT_001-1a.94">丘則剛。<lb/></seg>
<seg xml:id="KR1j0017_CHANT_001-1a.95">陰賓上。<lb/></seg>
<seg xml:id="KR1j0017_CHANT_001-1a.96">翠鴛鴦。<lb/></seg>
<seg xml:id="KR1j0017_CHANT_001-1a.97">庶霸遂。<lb/></seg>
<seg xml:id="KR1j0017_CHANT_001-1a.98">萭段卿。<lb/></seg>
<seg xml:id="KR1j0017_CHANT_001-1a.99">泠幼功。<lb/></seg>
<seg xml:id="KR1j0017_CHANT_001-1a.100">武初昌。<lb/></seg>
<seg xml:id="KR1j0017_CHANT_001-1a.101">褚回池。<lb/></seg>
<seg xml:id="KR1j0017_CHANT_001-1a.102">蘭偉房。<lb/></seg>
<seg xml:id="KR1j0017_CHANT_001-1a.103">減罷軍。<lb/></seg>
<seg xml:id="KR1j0017_CHANT_001-1a.104">橋竇陽。<lb/></seg>
<seg xml:id="KR1j0017_CHANT_001-1a.105">原輔輻。<lb/></seg>
<seg xml:id="KR1j0017_CHANT_001-1a.106">宣棄奴。<lb/></seg>
<seg xml:id="KR1j0017_CHANT_001-1a.107">殷滿息。<lb/></seg>
<seg xml:id="KR1j0017_CHANT_001-1a.108">充申屠。<lb/></seg>
<seg xml:id="KR1j0017_CHANT_001-1a.109">夏脩俠。<lb/></seg>
<seg xml:id="KR1j0017_CHANT_001-1a.110">公孫都。<lb/></seg>
<seg xml:id="KR1j0017_CHANT_001-1a.111">慈仁他。<lb/></seg>
<seg xml:id="KR1j0017_CHANT_001-1a.112">郭破胡。<lb/></seg>
<seg xml:id="KR1j0017_CHANT_001-1a.113">虞尊偃。<lb/></seg>
<seg xml:id="KR1j0017_CHANT_001-1a.114">憲義渠。<lb/></seg>
<seg xml:id="KR1j0017_CHANT_001-1a.115">蔡游威。<lb/></seg>
<seg xml:id="KR1j0017_CHANT_001-1a.116">左地餘。<lb/></seg>
<seg xml:id="KR1j0017_CHANT_001-1a.117">譚平定。<lb/></seg>
<seg xml:id="KR1j0017_CHANT_001-1a.118">孟伯徐。<lb/></seg>
<seg xml:id="KR1j0017_CHANT_001-1a.119">葛轗軻。<lb/></seg>
<seg xml:id="KR1j0017_CHANT_001-1a.120">敦倚蘇。<lb/></seg>
<seg xml:id="KR1j0017_CHANT_001-1a.121">耿潘扈。<lb/></seg>
<seg xml:id="KR1j0017_CHANT_001-1a.122">焦滅胡。<lb/></seg>
<seg xml:id="KR1j0017_CHANT_001-1a.123">晏奇能。<lb/></seg>
<seg xml:id="KR1j0017_CHANT_001-1a.124">邢麗奢。<lb/></seg>
<seg xml:id="KR1j0017_CHANT_001-1a.125">邵守實。<lb/></seg>
<seg xml:id="KR1j0017_CHANT_001-1a.126">宰安期。<lb/></seg>
<seg xml:id="KR1j0017_CHANT_001-1a.127">俠卻敵。<lb/></seg>
<seg xml:id="KR1j0017_CHANT_001-1a.128">代焉于。<lb/></seg>
<seg xml:id="KR1j0017_CHANT_001-1a.129">司馬襃。<lb/></seg>
<seg xml:id="KR1j0017_CHANT_001-1a.130">尚自於。<lb/></seg>
<seg xml:id="KR1j0017_CHANT_001-1a.131">陶熊羆。<lb/></seg>
<seg xml:id="KR1j0017_CHANT_001-1a.132">解莫如。<lb/></seg>
<seg xml:id="KR1j0017_CHANT_001-1a.133">樂欣諧。<lb/></seg>
<seg xml:id="KR1j0017_CHANT_001-1a.134">童扶䟽。<lb/></seg>
<seg xml:id="KR1j0017_CHANT_001-1a.135">痛無忌。<lb/></seg>
<seg xml:id="KR1j0017_CHANT_001-1a.136">向夷吾。<lb/></seg>
<seg xml:id="KR1j0017_CHANT_001-1a.137">閎并訢。<lb/></seg>
<seg xml:id="KR1j0017_CHANT_001-1a.138">竺諫朝。<lb/></seg>
<seg xml:id="KR1j0017_CHANT_001-1a.139">續增紀。<lb/></seg>
<seg xml:id="KR1j0017_CHANT_001-1a.140">遺失餘。<lb/></seg>
<seg xml:id="KR1j0017_CHANT_001-1a.141">姓名訖。<lb/></seg>
<seg xml:id="KR1j0017_CHANT_001-1a.142">請言物。<lb/></seg>
<seg xml:id="KR1j0017_CHANT_001-1a.143">錦繡縵䋃離雲爵。<lb/></seg>
<seg xml:id="KR1j0017_CHANT_001-1a.144">乘風縣鐘華洞樂。<lb/></seg>
<seg xml:id="KR1j0017_CHANT_001-1a.145">豹首落莫兔雙鶴。<lb/></seg>
<seg xml:id="KR1j0017_CHANT_001-1a.146">春草雞翹鳧翁濯。<lb/></seg>
<seg xml:id="KR1j0017_CHANT_001-1a.147">鬱金半見緗白䋤。<lb/></seg>
<seg xml:id="KR1j0017_CHANT_001-1a.148">縹綟綠紈皁紫硟。<lb/></seg>
<seg xml:id="KR1j0017_CHANT_001-1a.149">烝栗絹紺縉紅繎。<lb/></seg>
<seg xml:id="KR1j0017_CHANT_001-1a.150">青綺綾縠靡潤鮮。<lb/></seg>
<seg xml:id="KR1j0017_CHANT_001-1a.151">綈絡縑練素帛蟬。<lb/></seg>
<seg xml:id="KR1j0017_CHANT_001-1a.152">絳緹絓紬絲絮綿。<lb/></seg>
<seg xml:id="KR1j0017_CHANT_001-1a.153">㠲敝囊橐不直錢。<lb/></seg>
<seg xml:id="KR1j0017_CHANT_001-1a.154">服瑣緰㠿與繒連。<lb/></seg>
<seg xml:id="KR1j0017_CHANT_001-1a.155">貰貸賣買販肆便。<lb/></seg>
<seg xml:id="KR1j0017_CHANT_001-1a.156">資貨市贏匹幅全。<lb/></seg>
<seg xml:id="KR1j0017_CHANT_001-1a.157">綌紵枲縕裹約纏。<lb/></seg>
<seg xml:id="KR1j0017_CHANT_001-1a.158">綸組縌綬以高遷。<lb/></seg>
<seg xml:id="KR1j0017_CHANT_001-1a.159">量丈尺寸斤兩銓。<lb/></seg>
<seg xml:id="KR1j0017_CHANT_001-1a.160">取受付予相因緣。<lb/></seg>
<seg xml:id="KR1j0017_CHANT_001-1a.161">稻黍秫稷粟麻秔。<lb/></seg>
<seg xml:id="KR1j0017_CHANT_001-1a.162">餅餌麥飯甘豆羹。<lb/></seg>
<seg xml:id="KR1j0017_CHANT_001-1a.163">葵韭葱䪥蓼蘇薑。<lb/></seg>
<seg xml:id="KR1j0017_CHANT_001-1a.164">蕪荑鹽豉醯酢醬。<lb/></seg>
<seg xml:id="KR1j0017_CHANT_001-1a.165">芸蒜薺芥茱萸香。<lb/></seg>
<seg xml:id="KR1j0017_CHANT_001-1a.166">老菁蘘荷冬日藏。<lb/></seg>
<seg xml:id="KR1j0017_CHANT_001-1a.167">棃柿柰桃待露霜。<lb/></seg>
<seg xml:id="KR1j0017_CHANT_001-1a.168">棘杏瓜棣饊飴餳。<lb/></seg>
<seg xml:id="KR1j0017_CHANT_001-1a.169">園菜果蓏助米糧。<lb/></seg>
<seg xml:id="KR1j0017_CHANT_001-1a.170">甘麮殊美奏諸君。<lb/></seg>
<seg xml:id="KR1j0017_CHANT_001-1a.171">袍襦表裏曲領裙。<lb/></seg>
<seg xml:id="KR1j0017_CHANT_001-1a.172">襜褕袷複褶袴褌。<lb/></seg>
<seg xml:id="KR1j0017_CHANT_001-1a.173">褌衣蔽膝布母繜。<lb/></seg>
<seg xml:id="KR1j0017_CHANT_001-1a.174">鍼縷補縫綻紩緣。<lb/></seg>
<seg xml:id="KR1j0017_CHANT_001-1a.175">履舄鞜襞䋐縀紃。<lb/></seg>
<seg xml:id="KR1j0017_CHANT_001-1a.176">靸鞮卬角褐韤巾。<lb/></seg>
<seg xml:id="KR1j0017_CHANT_001-1a.177">裳韋不借為牧人。<lb/></seg>
<seg xml:id="KR1j0017_CHANT_001-1a.178">完堅耐事踰比倫。<lb/></seg>
<seg xml:id="KR1j0017_CHANT_001-1a.179">屐屩縶麤羸寠貧。<lb/></seg>
<seg xml:id="KR1j0017_CHANT_001-1a.180">旃裘𩌈𩍜蠻夷氏。<lb/></seg>
<seg xml:id="KR1j0017_CHANT_001-1a.181">去俗歸義來附親。<lb/></seg>
<seg xml:id="KR1j0017_CHANT_001-1a.182">譯導贊拜稱妾臣。<lb/></seg>
<seg xml:id="KR1j0017_CHANT_001-1a.183">戎伯總閱什伍鄰。<lb/></seg>
<seg xml:id="KR1j0017_CHANT_001-1a.184">稟食縣官帶金銀。<lb/></seg>
<seg xml:id="KR1j0017_CHANT_001-1a.185">鐵鈇鑽錐釜鍑鍪。<lb/></seg>
<seg xml:id="KR1j0017_CHANT_001-1a.186">鍛鑄鉛錫鐙錠鐎。<lb/></seg>
<seg xml:id="KR1j0017_CHANT_001-1a.187">鈐䥦鉤銍斧鑿鉏。<lb/></seg>
<seg xml:id="KR1j0017_CHANT_001-1a.188">銅鍾鼎鋞鋗鉇銚。<lb/></seg>
<seg xml:id="KR1j0017_CHANT_001-1a.189">釭鐧鍵鉆冶錮鐈。<lb/></seg>
<seg xml:id="KR1j0017_CHANT_001-1a.190">竹器簦笠簟籧篨。<lb/></seg>
<seg xml:id="KR1j0017_CHANT_001-1a.191">𥫱篅箯筥䉛箅篝。<lb/></seg>
<seg xml:id="KR1j0017_CHANT_001-1a.192">簁箄箕帚筐篋簍。<lb/></seg>
<seg xml:id="KR1j0017_CHANT_001-1a.193">橢杅槃案杯閜盌。<lb/></seg>
<seg xml:id="KR1j0017_CHANT_001-1a.194">蠡升參升半巵觛。<lb/></seg>
<seg xml:id="KR1j0017_CHANT_001-1a.195">槫榼椑榹匕箸籫。<lb/></seg>
<seg xml:id="KR1j0017_CHANT_001-1a.196">甀缶盆盎甕罃壺。<lb/></seg>
<seg xml:id="KR1j0017_CHANT_001-1a.197">甑瓽甂甌瓨甖盧。<lb/></seg>
<seg xml:id="KR1j0017_CHANT_001-1a.198">纍繘繩索絞紡纑。<lb/></seg>
<seg xml:id="KR1j0017_CHANT_001-1a.199">簡札檢署槧牘家。<lb/></seg>
<seg xml:id="KR1j0017_CHANT_001-1a.200">板柞所產谷口斜。<lb/></seg>
<seg xml:id="KR1j0017_CHANT_001-1a.201">水蟲科斗䵷蝦蟆。<lb/></seg>
<seg xml:id="KR1j0017_CHANT_001-1a.202">鯉鮒蟹鱓鮐鮑鰕。<lb/></seg>
<seg xml:id="KR1j0017_CHANT_001-1a.203">妻婦聘嫁齎媵僮。<lb/></seg>
<seg xml:id="KR1j0017_CHANT_001-1a.204">奴婢私隸枕床杠。<lb/></seg>
<seg xml:id="KR1j0017_CHANT_001-1a.205">蒲蒻藺席帳帷幢。<lb/></seg>
<seg xml:id="KR1j0017_CHANT_001-1a.206">承塵戶㡘絛繢總。<lb/></seg>
<seg xml:id="KR1j0017_CHANT_001-1a.207">鏡奩䟽比各異工。<lb/></seg>
<seg xml:id="KR1j0017_CHANT_001-1a.208">芬薰脂粉膏澤筩。<lb/></seg>
<seg xml:id="KR1j0017_CHANT_001-1a.209">沐浴揃摵寡合同。<lb/></seg>
<seg xml:id="KR1j0017_CHANT_001-1a.210">襐飾刻畫無等雙。<lb/></seg>
<seg xml:id="KR1j0017_CHANT_001-1a.211">係臂琅玕虎魄龍。<lb/></seg>
<seg xml:id="KR1j0017_CHANT_001-1a.212">璧碧珠璣玫瑰罋。<lb/></seg>
<seg xml:id="KR1j0017_CHANT_001-1a.213">玉玦環佩靡從容。<lb/></seg>
<seg xml:id="KR1j0017_CHANT_001-1a.214">射鬾辟邪除群凶。<lb/></seg>
<seg xml:id="KR1j0017_CHANT_001-1a.215">竽瑟空侯琴筑箏。<lb/></seg>
<seg xml:id="KR1j0017_CHANT_001-1a.216">鐘磬鞀簫鼙鼓鳴。<lb/></seg>
<seg xml:id="KR1j0017_CHANT_001-1a.217">五音揔會歌謳聲。<lb/></seg>
<seg xml:id="KR1j0017_CHANT_001-1a.218">倡優俳笑觀倚庭。<lb/></seg>
<seg xml:id="KR1j0017_CHANT_001-1a.219">侍酒行觴宿昔酲。<lb/></seg>
<seg xml:id="KR1j0017_CHANT_001-1a.220">廚宰切割給使令。<lb/></seg>
<seg xml:id="KR1j0017_CHANT_001-1a.221">薪炭萑葦炊孰生。<lb/></seg>
<seg xml:id="KR1j0017_CHANT_001-1a.222">膹膾炙胾各有形。<lb/></seg>
<seg xml:id="KR1j0017_CHANT_001-1a.223">酸醎酢淡辨濁清。<lb/></seg>
<seg xml:id="KR1j0017_CHANT_001-1a.224">肌䐞脯腊魚臭腥。<lb/></seg>
<seg xml:id="KR1j0017_CHANT_001-1a.225">酤酒釀醪稽極程。<lb/></seg>
<seg xml:id="KR1j0017_CHANT_001-1a.226">棊局博戲相易輕。<lb/></seg>
<seg xml:id="KR1j0017_CHANT_001-1a.227">冠幘簪簧結髮紐。<lb/></seg>
<seg xml:id="KR1j0017_CHANT_001-1a.228">頭頟頞䪼眉目耳。<lb/></seg>
<seg xml:id="KR1j0017_CHANT_001-1a.229">鼻口脣舌齗牙齒。<lb/></seg>
<seg xml:id="KR1j0017_CHANT_001-1a.230">頰頤頸項肩臂肘。<lb/></seg>
<seg xml:id="KR1j0017_CHANT_001-1a.231">捲捥節瓜拇指手。<lb/></seg>
<seg xml:id="KR1j0017_CHANT_001-1a.232">胂腴胸脇喉咽髃。<lb/></seg>
<seg xml:id="KR1j0017_CHANT_001-1a.233">腸胃腹肝肺心主。<lb/></seg>
<seg xml:id="KR1j0017_CHANT_001-1a.234">脾腎五藏膍齊乳。<lb/></seg>
<seg xml:id="KR1j0017_CHANT_001-1a.235">尻髖脊膂腰背呂。<lb/></seg>
<seg xml:id="KR1j0017_CHANT_001-1a.236">股腳膝臏脛為柱。<lb/></seg>
<seg xml:id="KR1j0017_CHANT_001-1a.237">膞踝跟踵相近聚。<lb/></seg>
<seg xml:id="KR1j0017_CHANT_001-1a.238">矛鋋鑲盾刃刀鉤。<lb/></seg>
<seg xml:id="KR1j0017_CHANT_001-1a.239">鈒戟鈹鎔劍鐔鍭。<lb/></seg>
<seg xml:id="KR1j0017_CHANT_001-1a.240">弓弩箭矢鎧兜鉾。<lb/></seg>
<seg xml:id="KR1j0017_CHANT_001-1a.241">鐵錘檛杖梲柲杸。<lb/></seg>
<seg xml:id="KR1j0017_CHANT_001-1a.242">輜軺轅軸輿輪𨎍。<lb/></seg>
<seg xml:id="KR1j0017_CHANT_001-1a.243">輻轂輨轄輮䡻䡦。<lb/></seg>
<seg xml:id="KR1j0017_CHANT_001-1a.244">軹軾軫軨轙軜衡。<lb/></seg>
<seg xml:id="KR1j0017_CHANT_001-1a.245">蓋轑俾倪枙縳棠。<lb/></seg>
<seg xml:id="KR1j0017_CHANT_001-1a.246">轡勒鞅韅靽羈韁。<lb/></seg>
<seg xml:id="KR1j0017_CHANT_001-1a.247">鞇𩊙靯𩍿鞍鑣鐊。<lb/></seg>
<seg xml:id="KR1j0017_CHANT_001-1a.248">靳靷䩸䩞色焜煌。<lb/></seg>
<seg xml:id="KR1j0017_CHANT_001-1a.249">革轖髤漆油黑蒼。<lb/></seg>
<seg xml:id="KR1j0017_CHANT_001-1a.250">室宅廬舍樓殿堂。<lb/></seg>
<seg xml:id="KR1j0017_CHANT_001-1a.251">門戶井竈廡囷京。<lb/></seg>
<seg xml:id="KR1j0017_CHANT_001-1a.252">榱椽欂櫨瓦屋梁。<lb/></seg>
<seg xml:id="KR1j0017_CHANT_001-1a.253">泥塗堊塈壁垣墻。<lb/></seg>
<seg xml:id="KR1j0017_CHANT_001-1a.254">榦楨板栽度圜方。<lb/></seg>
<seg xml:id="KR1j0017_CHANT_001-1a.255">墼壘廥廄庫東箱。<lb/></seg>
<seg xml:id="KR1j0017_CHANT_001-1a.256">屏廁清溷糞土壤。<lb/></seg>
<seg xml:id="KR1j0017_CHANT_001-1a.257">碓磑扇隤舂簸揚。<lb/></seg>
<seg xml:id="KR1j0017_CHANT_001-1a.258">頃町界畝畦埒封。<lb/></seg>
<seg xml:id="KR1j0017_CHANT_001-1a.259">疆畔畷伯耒犂鋤。<lb/></seg>
<seg xml:id="KR1j0017_CHANT_001-1a.260">種樹收斂賦稅租。<lb/></seg>
<seg xml:id="KR1j0017_CHANT_001-1a.261">捃穫秉把插捌杷。<lb/></seg>
<seg xml:id="KR1j0017_CHANT_001-1a.262">桐梓樅松榆椿樗。<lb/></seg>
<seg xml:id="KR1j0017_CHANT_001-1a.263">槐檀荊棘葉枝扶。<lb/></seg>
<seg xml:id="KR1j0017_CHANT_001-1a.264">騂騩騅駮驪騮驢。<lb/></seg>
<seg xml:id="KR1j0017_CHANT_001-1a.265">騏駹馳驟怒步超。<lb/></seg>
<seg xml:id="KR1j0017_CHANT_001-1a.266">牂羖羯羠䍮羝羭。<lb/></seg>
<seg xml:id="KR1j0017_CHANT_001-1a.267">六畜蕃息豚豕豬。<lb/></seg>
<seg xml:id="KR1j0017_CHANT_001-1a.268">豭豶狡犬野雞雛。<lb/></seg>
<seg xml:id="KR1j0017_CHANT_001-1a.269">犙㸬特犗羔犢駒。<lb/></seg>
<seg xml:id="KR1j0017_CHANT_001-1a.270">雄雌牝牡相隨趨。<lb/></seg>
<seg xml:id="KR1j0017_CHANT_001-1a.271">糟糠汁滓稾莝芻。<lb/></seg>
<seg xml:id="KR1j0017_CHANT_001-1a.272">鳳爵鴻鵠鴈鶩雉。<lb/></seg>
<seg xml:id="KR1j0017_CHANT_001-1a.273">鷹鷂鴇鴰翳雕尾。<lb/></seg>
<seg xml:id="KR1j0017_CHANT_001-1a.274">鳩鴿鶉鴳中網死。<lb/></seg>
<seg xml:id="KR1j0017_CHANT_001-1a.275">鳶鵲鴟梟驚相視。<lb/></seg>
<seg xml:id="KR1j0017_CHANT_001-1a.276">豹狐距虛豺犀兕。<lb/></seg>
<seg xml:id="KR1j0017_CHANT_001-1a.277">貍兔飛鼯狼麋𪊨。<lb/></seg>
<seg xml:id="KR1j0017_CHANT_001-1a.278">麇麈麖麀皮給履。<lb/></seg>
<seg xml:id="KR1j0017_CHANT_001-1a.279">寒氣泄注腹臚脹。<lb/></seg>
<seg xml:id="KR1j0017_CHANT_001-1a.280">痂疕疥癘癡聾盲。<lb/></seg>
<seg xml:id="KR1j0017_CHANT_001-1a.281">癰疽瘛瘲痿痹痮。<lb/></seg>
<seg xml:id="KR1j0017_CHANT_001-1a.282">疝瘕顛疾狂失響。<lb/></seg>
<seg xml:id="KR1j0017_CHANT_001-1a.283">瘧瘚瘀痛瘼溫病。<lb/></seg>
<seg xml:id="KR1j0017_CHANT_001-1a.284">消渴歐逆欬懘讓。<lb/></seg>
<seg xml:id="KR1j0017_CHANT_001-1a.285">癉熱瘻痔眵䁾䀶。<lb/></seg>
<seg xml:id="KR1j0017_CHANT_001-1a.286">篤癃衰癈迎醫匠。<lb/></seg>
<seg xml:id="KR1j0017_CHANT_001-1a.287">灸刺和藥逐去邪。<lb/></seg>
<seg xml:id="KR1j0017_CHANT_001-1a.288">黃芩伏苓礜茈胡。<lb/></seg>
<seg xml:id="KR1j0017_CHANT_001-1a.289">牡蒙甘草菀藜蘆。<lb/></seg>
<seg xml:id="KR1j0017_CHANT_001-1a.290">烏喙附子椒芫華。<lb/></seg>
<seg xml:id="KR1j0017_CHANT_001-1a.291">半夏皁莢艾橐吾。<lb/></seg>
<seg xml:id="KR1j0017_CHANT_001-1a.292">芎藭厚朴桂栝樓。<lb/></seg>
<seg xml:id="KR1j0017_CHANT_001-1a.293">款東貝母薑狼牙。<lb/></seg>
<seg xml:id="KR1j0017_CHANT_001-1a.294">遠志續斷參土瓜。<lb/></seg>
<seg xml:id="KR1j0017_CHANT_001-1a.295">亭歷桔梗龜骨枯。<lb/></seg>
<seg xml:id="KR1j0017_CHANT_001-1a.296">雷矢雚菌藎兔盧。<lb/></seg>
<seg xml:id="KR1j0017_CHANT_001-1a.297">卜問譴祟父母恐。<lb/></seg>
<seg xml:id="KR1j0017_CHANT_001-1a.298">祠祀社稷叢臘奉。<lb/></seg>
<seg xml:id="KR1j0017_CHANT_001-1a.299">謁禓塞禱鬼神寵。<lb/></seg>
<seg xml:id="KR1j0017_CHANT_001-1a.300">棺槨槥櫝遣送踊。<lb/></seg>
<seg xml:id="KR1j0017_CHANT_001-1a.301">喪弔悲哀面目腫。<lb/></seg>
<seg xml:id="KR1j0017_CHANT_001-1a.302">哭泣祭醊墳墓冢。<lb/></seg>
<seg xml:id="KR1j0017_CHANT_001-1a.303">諸物盡訖五官出。<lb/></seg>
<seg xml:id="KR1j0017_CHANT_001-1a.304">宦學諷詩孝經論。<lb/></seg>
<seg xml:id="KR1j0017_CHANT_001-1a.305">春秋尚書律令文。<lb/></seg>
<seg xml:id="KR1j0017_CHANT_001-1a.306">治禮掌故砥厲身。<lb/></seg>
<seg xml:id="KR1j0017_CHANT_001-1a.307">智能通達多見聞。<lb/></seg>
<seg xml:id="KR1j0017_CHANT_001-1a.308">名顯絕殊異等倫。<lb/></seg>
<seg xml:id="KR1j0017_CHANT_001-1a.309">抽擢推舉白黑分。<lb/></seg>
<seg xml:id="KR1j0017_CHANT_001-1a.310">迹行上究為貴人。<lb/></seg>
<seg xml:id="KR1j0017_CHANT_001-1a.311">丞相御史郎中君。<lb/></seg>
<seg xml:id="KR1j0017_CHANT_001-1a.312">進近公卿傅僕勳。<lb/></seg>
<seg xml:id="KR1j0017_CHANT_001-1a.313">前後常侍諸將軍。<lb/></seg>
<seg xml:id="KR1j0017_CHANT_001-1a.314">列侯封邑有土臣。<lb/></seg>
<seg xml:id="KR1j0017_CHANT_001-1a.315">積學所致非鬼神。<lb/></seg>
<seg xml:id="KR1j0017_CHANT_001-1a.316">馮翊京兆執治民。<lb/></seg>
<seg xml:id="KR1j0017_CHANT_001-1a.317">廉絜平端撫順親。<lb/></seg>
<seg xml:id="KR1j0017_CHANT_001-1a.318">姦邪並塞皆理馴。<lb/></seg>
<seg xml:id="KR1j0017_CHANT_001-1a.319">變化迷惑別故新。<lb/></seg>
<seg xml:id="KR1j0017_CHANT_001-1a.320">更卒歸誠自詣因。<lb/></seg>
<seg xml:id="KR1j0017_CHANT_001-1a.321">司農少府國之淵。<lb/></seg>
<seg xml:id="KR1j0017_CHANT_001-1a.322">遠取財物主平均。<lb/></seg>
<seg xml:id="KR1j0017_CHANT_001-1a.323">皋陶造獄法律存。<lb/></seg>
<seg xml:id="KR1j0017_CHANT_001-1a.324">誅罰詐偽劾罪人。<lb/></seg>
<seg xml:id="KR1j0017_CHANT_001-1a.325">廷尉正監承古先。<lb/></seg>
<seg xml:id="KR1j0017_CHANT_001-1a.326">揔領煩亂決疑文。<lb/></seg>
<seg xml:id="KR1j0017_CHANT_001-1a.327">變鬭殺傷捕伍鄰。<lb/></seg>
<seg xml:id="KR1j0017_CHANT_001-1a.328">亭長游徼共雜診。<lb/></seg>
<seg xml:id="KR1j0017_CHANT_001-1a.329">盜賊繫囚榜笞臀。<lb/></seg>
<seg xml:id="KR1j0017_CHANT_001-1a.330">朋黨謀敗相引牽。<lb/></seg>
<seg xml:id="KR1j0017_CHANT_001-1a.331">欺誣詰狀還反真。<lb/></seg>
<seg xml:id="KR1j0017_CHANT_001-1a.332">坐生患害不足憐。<lb/></seg>
<seg xml:id="KR1j0017_CHANT_001-1a.333">辭窮情得具獄堅。<lb/></seg>
<seg xml:id="KR1j0017_CHANT_001-1a.334">籍受證驗記問年。<lb/></seg>
<seg xml:id="KR1j0017_CHANT_001-1a.335">閭里鄉縣趣辟論。<lb/></seg>
<seg xml:id="KR1j0017_CHANT_001-1a.336">鬼薪白粲鉗釱髡。<lb/></seg>
<seg xml:id="KR1j0017_CHANT_001-1a.337">不肯謹慎自令然。<lb/></seg>
<seg xml:id="KR1j0017_CHANT_001-1a.338">輸屬詔作谿谷山。<lb/></seg>
<seg xml:id="KR1j0017_CHANT_001-1a.339">箛篍起居課後先。<lb/></seg>
<seg xml:id="KR1j0017_CHANT_001-1a.340">斬伐材木斫株根。<lb/></seg>
<seg xml:id="KR1j0017_CHANT_001-1a.341">犯禍事危置對曹。<lb/></seg>
<seg xml:id="KR1j0017_CHANT_001-1a.342">謾訑首匿愁勿聊。<lb/></seg>
<seg xml:id="KR1j0017_CHANT_001-1a.343">縛束脫漏亡命流。<lb/></seg>
<seg xml:id="KR1j0017_CHANT_001-1a.344">攻擊劫奪檻車膠。<lb/></seg>
<seg xml:id="KR1j0017_CHANT_001-1a.345">嗇夫假佐扶致牢。<lb/></seg>
<seg xml:id="KR1j0017_CHANT_001-1a.346">疻痏保辜謕呼號。<lb/></seg>
<seg xml:id="KR1j0017_CHANT_001-1a.347">乏興猥逮詗讂求。<lb/></seg>
<seg xml:id="KR1j0017_CHANT_001-1a.348">輒覺沒入檄報留。<lb/></seg>
<seg xml:id="KR1j0017_CHANT_001-1a.349">受賕枉法忿怒仇。<lb/></seg>
<seg xml:id="KR1j0017_CHANT_001-1a.350">讒諛爭語相觝觸。<lb/></seg>
<seg xml:id="KR1j0017_CHANT_001-1a.351">憂念緩急悍勇獨。<lb/></seg>
<seg xml:id="KR1j0017_CHANT_001-1a.352">迺肯省察諷諫讀。<lb/></seg>
<seg xml:id="KR1j0017_CHANT_001-1a.353">涇水注渭街術曲。<lb/></seg>
<seg xml:id="KR1j0017_CHANT_001-1a.354">筆研籌筭膏火燭。<lb/></seg>
<seg xml:id="KR1j0017_CHANT_001-1a.355">賴赦救解貶秩祿。<lb/></seg>
<seg xml:id="KR1j0017_CHANT_001-1a.356">邯鄲河間沛巴蜀。<lb/></seg>
<seg xml:id="KR1j0017_CHANT_001-1a.357">潁川臨淮集課錄。<lb/></seg>
<seg xml:id="KR1j0017_CHANT_001-1a.358">依溷汙染貪者辱。<lb/></seg>
<seg xml:id="KR1j0017_CHANT_001-1a.359">漢地廣大。<lb/></seg>
<seg xml:id="KR1j0017_CHANT_001-1a.360">無不容盛。<lb/></seg>
<seg xml:id="KR1j0017_CHANT_001-1a.361">萬方來朝。<lb/></seg>
<seg xml:id="KR1j0017_CHANT_001-1a.362">臣妾使令。<lb/></seg>
<seg xml:id="KR1j0017_CHANT_001-1a.363">邊境無事。<lb/></seg>
<seg xml:id="KR1j0017_CHANT_001-1a.364">中國安寧。<lb/></seg>
<seg xml:id="KR1j0017_CHANT_001-1a.365">百姓承德。<lb/></seg>
<seg xml:id="KR1j0017_CHANT_001-1a.366">陰陽和平。<lb/></seg>
<seg xml:id="KR1j0017_CHANT_001-1a.367">風雨時節。<lb/></seg>
<seg xml:id="KR1j0017_CHANT_001-1a.368">莫不滋榮。<lb/></seg>
<seg xml:id="KR1j0017_CHANT_001-1a.369">災蝗不起。<lb/></seg>
<seg xml:id="KR1j0017_CHANT_001-1a.370">五穀孰成。<lb/></seg>
<seg xml:id="KR1j0017_CHANT_001-1a.371">賢聖並進。<lb/></seg>
<seg xml:id="KR1j0017_CHANT_001-1a.372">博士先生。<lb/></seg>
<seg xml:id="KR1j0017_CHANT_001-1a.373">長樂無極老復丁。<lb/></seg>
</p>
</div>
</body>
</text>
</TEI>
