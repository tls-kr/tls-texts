<TEI xmlns="http://www.tei-c.org/ns/1.0" xml:id="KR3b0009">
<teiHeader>
<fileDesc>
<titleStmt>
<title>素書</title>
</titleStmt>
<editionStmt><edition><idno type="kanripo">KR3b0009</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>〈原始章〉第一</head>
<p>
<seg xml:id="KR3b0009_CHANT_001-1a.1"><pb xml:id="KR3b0009_CHANT_001-1a" ed="CHANT" n="001-1a"/><lb/></seg>
<seg xml:id="KR3b0009_CHANT_001-1a.2">夫道、德、仁、義、禮，<lb/></seg>
<seg xml:id="KR3b0009_CHANT_001-1a.3">五者一體也。<lb/></seg>
<seg xml:id="KR3b0009_CHANT_001-1a.4">道者人之所蹈，<lb/></seg>
<seg xml:id="KR3b0009_CHANT_001-1a.5">使萬物不知其所由。<lb/></seg>
<seg xml:id="KR3b0009_CHANT_001-1a.6">德者人之所得，<lb/></seg>
<seg xml:id="KR3b0009_CHANT_001-1a.7">使萬物各得其所欲。<lb/></seg>
<seg xml:id="KR3b0009_CHANT_001-1a.8">仁者人之所親，<lb/></seg>
<seg xml:id="KR3b0009_CHANT_001-1a.9">有慈慧惻隱之心，<lb/></seg>
<seg xml:id="KR3b0009_CHANT_001-1a.10">以遂其生成。<lb/></seg>
<seg xml:id="KR3b0009_CHANT_001-1a.11">義者人之所宜，<lb/></seg>
<seg xml:id="KR3b0009_CHANT_001-1a.12">賞善罰惡，<lb/></seg>
<seg xml:id="KR3b0009_CHANT_001-1a.13">以立功立事。<lb/></seg>
<seg xml:id="KR3b0009_CHANT_001-1a.14">禮者人之所履，<lb/></seg>
<seg xml:id="KR3b0009_CHANT_001-1a.15">夙興夜寐，<lb/></seg>
<seg xml:id="KR3b0009_CHANT_001-1a.16">以成人倫之序。<lb/></seg>
<seg xml:id="KR3b0009_CHANT_001-1a.17">夫欲為人之本，<lb/></seg>
<seg xml:id="KR3b0009_CHANT_001-1a.18">不可無一焉。<lb/></seg>
<seg xml:id="KR3b0009_CHANT_001-1a.19">賢人君子，<lb/></seg>
<seg xml:id="KR3b0009_CHANT_001-1a.20">明於盛衰之道，<lb/></seg>
<seg xml:id="KR3b0009_CHANT_001-1a.21">通乎成敗之數，<lb/></seg>
<seg xml:id="KR3b0009_CHANT_001-1a.22">審乎治亂之勢，<lb/></seg>
<seg xml:id="KR3b0009_CHANT_001-1a.23">達乎去就之理。<lb/></seg>
<seg xml:id="KR3b0009_CHANT_001-1a.24">故潛居抱道，<lb/></seg>
<seg xml:id="KR3b0009_CHANT_001-1a.25">以待其時。<lb/></seg>
<seg xml:id="KR3b0009_CHANT_001-1a.26">若時至而行，<lb/></seg>
<seg xml:id="KR3b0009_CHANT_001-1a.27">則能極人臣之位；<lb/></seg>
<seg xml:id="KR3b0009_CHANT_001-1a.28">得機而動，<lb/></seg>
<seg xml:id="KR3b0009_CHANT_001-1a.29">則能成絕代之功；<lb/></seg>
<seg xml:id="KR3b0009_CHANT_001-1a.30">如其不遇，<lb/></seg>
<seg xml:id="KR3b0009_CHANT_001-1a.31">沒身而已。<lb/></seg>
<seg xml:id="KR3b0009_CHANT_001-1a.32">是以其道足高，<lb/></seg>
<seg xml:id="KR3b0009_CHANT_001-1a.33">而名重於後代。<lb/></seg>
</p>
<p>
<seg xml:id="KR3b0009_CHANT_001-2a.1"><pb xml:id="KR3b0009_CHANT_001-2a" ed="CHANT" n="001-2a"/><lb/></seg>
<seg xml:id="KR3b0009_CHANT_001-2a.2">右第一章言道不可以無始。<lb/></seg>
</p>
<p>
<seg xml:id="KR3b0009_CHANT_001-2a.3">#+PROPERTY: ID KR3b0009</seg>
</p>
</div>
<div><head>〈正道章〉第二</head>
<p>
<seg xml:id="KR3b0009_CHANT_002-1a.1"><pb xml:id="KR3b0009_CHANT_002-1a" ed="CHANT" n="002-1a"/><lb/></seg>
<seg xml:id="KR3b0009_CHANT_002-1a.2">德足以懷遠，<lb/></seg>
<seg xml:id="KR3b0009_CHANT_002-1a.3">信足以一異，<lb/></seg>
<seg xml:id="KR3b0009_CHANT_002-1a.4">義足以得眾，<lb/></seg>
<seg xml:id="KR3b0009_CHANT_002-1a.5">才足以鑒古，<lb/></seg>
<seg xml:id="KR3b0009_CHANT_002-1a.6">明足以照下，<lb/></seg>
<seg xml:id="KR3b0009_CHANT_002-1a.7">此人之俊也。<lb/></seg>
<seg xml:id="KR3b0009_CHANT_002-1a.8">行足以為儀表，<lb/></seg>
<seg xml:id="KR3b0009_CHANT_002-1a.9">智足以決嫌疑，<lb/></seg>
<seg xml:id="KR3b0009_CHANT_002-1a.10">信可以使守約，<lb/></seg>
<seg xml:id="KR3b0009_CHANT_002-1a.11">廉可以使分財，<lb/></seg>
<seg xml:id="KR3b0009_CHANT_002-1a.12">此人之豪也。<lb/></seg>
<seg xml:id="KR3b0009_CHANT_002-1a.13">守職而不廢，<lb/></seg>
<seg xml:id="KR3b0009_CHANT_002-1a.14">處義而不回，<lb/></seg>
<seg xml:id="KR3b0009_CHANT_002-1a.15">見嫌而不苟免，<lb/></seg>
<seg xml:id="KR3b0009_CHANT_002-1a.16">見利而不苟得，<lb/></seg>
<seg xml:id="KR3b0009_CHANT_002-1a.17">此人之傑也。<lb/></seg>
</p>
<p>
<seg xml:id="KR3b0009_CHANT_002-2a.1"><pb xml:id="KR3b0009_CHANT_002-2a" ed="CHANT" n="002-2a"/><lb/></seg>
<seg xml:id="KR3b0009_CHANT_002-2a.2">右第二章言道不可以非正。<lb/></seg>
</p>
<p>
<seg xml:id="KR3b0009_CHANT_002-2a.3">#+PROPERTY: ID KR3b0009</seg>
</p>
</div>
<div><head>〈求人之志章〉第三</head>
<p>
<seg xml:id="KR3b0009_CHANT_003-1a.1"><pb xml:id="KR3b0009_CHANT_003-1a" ed="CHANT" n="003-1a"/><lb/></seg>
<seg xml:id="KR3b0009_CHANT_003-1a.2">絕嗜禁欲，<lb/></seg>
<seg xml:id="KR3b0009_CHANT_003-1a.3">所以除累。<lb/></seg>
<seg xml:id="KR3b0009_CHANT_003-1a.4">抑非損惡，<lb/></seg>
<seg xml:id="KR3b0009_CHANT_003-1a.5">所以讓過。<lb/></seg>
<seg xml:id="KR3b0009_CHANT_003-1a.6">貶酒闕色，<lb/></seg>
<seg xml:id="KR3b0009_CHANT_003-1a.7">所以無污。<lb/></seg>
<seg xml:id="KR3b0009_CHANT_003-1a.8">避嫌遠疑，<lb/></seg>
<seg xml:id="KR3b0009_CHANT_003-1a.9">所以不悞。<lb/></seg>
<seg xml:id="KR3b0009_CHANT_003-1a.10">博學切問，<lb/></seg>
<seg xml:id="KR3b0009_CHANT_003-1a.11">所以廣知。<lb/></seg>
<seg xml:id="KR3b0009_CHANT_003-1a.12">高行微言，<lb/></seg>
<seg xml:id="KR3b0009_CHANT_003-1a.13">所以脩身。<lb/></seg>
<seg xml:id="KR3b0009_CHANT_003-1a.14">恭儉謙約，<lb/></seg>
<seg xml:id="KR3b0009_CHANT_003-1a.15">所以自守。<lb/></seg>
<seg xml:id="KR3b0009_CHANT_003-1a.16">深計遠慮，<lb/></seg>
<seg xml:id="KR3b0009_CHANT_003-1a.17">所以不窮。<lb/></seg>
<seg xml:id="KR3b0009_CHANT_003-1a.18">親仁友直，<lb/></seg>
<seg xml:id="KR3b0009_CHANT_003-1a.19">所以扶顛。<lb/></seg>
<seg xml:id="KR3b0009_CHANT_003-1a.20">近恕篤行，<lb/></seg>
<seg xml:id="KR3b0009_CHANT_003-1a.21">所以接人。<lb/></seg>
<seg xml:id="KR3b0009_CHANT_003-1a.22">任材使能，<lb/></seg>
<seg xml:id="KR3b0009_CHANT_003-1a.23">所以濟物。<lb/></seg>
<seg xml:id="KR3b0009_CHANT_003-1a.24">殫惡斥讒，<lb/></seg>
<seg xml:id="KR3b0009_CHANT_003-1a.25">所以止亂。<lb/></seg>
<seg xml:id="KR3b0009_CHANT_003-1a.26">推古驗今，<lb/></seg>
<seg xml:id="KR3b0009_CHANT_003-1a.27">所以不惑。<lb/></seg>
<seg xml:id="KR3b0009_CHANT_003-1a.28">先揆後度，<lb/></seg>
<seg xml:id="KR3b0009_CHANT_003-1a.29">所以應卒。<lb/></seg>
<seg xml:id="KR3b0009_CHANT_003-1a.30">設變致權，<lb/></seg>
<seg xml:id="KR3b0009_CHANT_003-1a.31">所以解結。<lb/></seg>
<seg xml:id="KR3b0009_CHANT_003-1a.32">括囊順會，<lb/></seg>
<seg xml:id="KR3b0009_CHANT_003-1a.33">所以無咎。<lb/></seg>
<seg xml:id="KR3b0009_CHANT_003-1a.34">橛橛梗梗，<lb/></seg>
<seg xml:id="KR3b0009_CHANT_003-1a.35">所以立功。<lb/></seg>
<seg xml:id="KR3b0009_CHANT_003-1a.36">孜孜淑淑，<lb/></seg>
<seg xml:id="KR3b0009_CHANT_003-1a.37">所以保終。<lb/></seg>
</p>
<p>
<seg xml:id="KR3b0009_CHANT_003-2a.1"><pb xml:id="KR3b0009_CHANT_003-2a" ed="CHANT" n="003-2a"/><lb/></seg>
<seg xml:id="KR3b0009_CHANT_003-2a.2">右第三章言志不可以妄求。<lb/></seg>
</p>
<p>
<seg xml:id="KR3b0009_CHANT_003-2a.3">#+PROPERTY: ID KR3b0009</seg>
</p>
</div>
<div><head>〈本德宗道章〉第四</head>
<p>
<seg xml:id="KR3b0009_CHANT_004-1a.1"><pb xml:id="KR3b0009_CHANT_004-1a" ed="CHANT" n="004-1a"/><lb/></seg>
<seg xml:id="KR3b0009_CHANT_004-1a.2">夫志心篤行之術：<lb/></seg>
<seg xml:id="KR3b0009_CHANT_004-1a.3">長莫長於博謀。<lb/></seg>
<seg xml:id="KR3b0009_CHANT_004-1a.4">安莫安於忍辱。<lb/></seg>
<seg xml:id="KR3b0009_CHANT_004-1a.5">先莫先於脩德。<lb/></seg>
<seg xml:id="KR3b0009_CHANT_004-1a.6">樂莫樂於好善。<lb/></seg>
<seg xml:id="KR3b0009_CHANT_004-1a.7">神莫神於至誠。<lb/></seg>
<seg xml:id="KR3b0009_CHANT_004-1a.8">明莫明於體物。<lb/></seg>
<seg xml:id="KR3b0009_CHANT_004-1a.9">吉莫吉於知足。<lb/></seg>
<seg xml:id="KR3b0009_CHANT_004-1a.10">苦莫苦於多願。<lb/></seg>
<seg xml:id="KR3b0009_CHANT_004-1a.11">悲莫悲於精散。<lb/></seg>
<seg xml:id="KR3b0009_CHANT_004-1a.12">病莫病於無常。<lb/></seg>
<seg xml:id="KR3b0009_CHANT_004-1a.13">短莫短於苟得。<lb/></seg>
<seg xml:id="KR3b0009_CHANT_004-1a.14">幽莫幽於貪鄙。<lb/></seg>
<seg xml:id="KR3b0009_CHANT_004-1a.15">孤莫孤於自恃。<lb/></seg>
<seg xml:id="KR3b0009_CHANT_004-1a.16">危莫危於任疑。<lb/></seg>
<seg xml:id="KR3b0009_CHANT_004-1a.17">敗莫敗於多私。<lb/></seg>
</p>
<p>
<seg xml:id="KR3b0009_CHANT_004-2a.1"><pb xml:id="KR3b0009_CHANT_004-2a" ed="CHANT" n="004-2a"/><lb/></seg>
<seg xml:id="KR3b0009_CHANT_004-2a.2">右第四章言本、宗不可以離道德。<lb/></seg>
</p>
<p>
<seg xml:id="KR3b0009_CHANT_004-2a.3">#+PROPERTY: ID KR3b0009</seg>
</p>
</div>
<div><head>〈遵義章〉第五</head>
<p>
<seg xml:id="KR3b0009_CHANT_005-1a.1"><pb xml:id="KR3b0009_CHANT_005-1a" ed="CHANT" n="005-1a"/><lb/></seg>
<seg xml:id="KR3b0009_CHANT_005-1a.2">以明示下者闇。<lb/></seg>
<seg xml:id="KR3b0009_CHANT_005-1a.3">有過不知者蔽。<lb/></seg>
<seg xml:id="KR3b0009_CHANT_005-1a.4">迷而不返者惑。<lb/></seg>
<seg xml:id="KR3b0009_CHANT_005-1a.5">以言取怨者禍。<lb/></seg>
<seg xml:id="KR3b0009_CHANT_005-1a.6">令與心乖者廢。<lb/></seg>
<seg xml:id="KR3b0009_CHANT_005-1a.7">後令繆前者毀。<lb/></seg>
<seg xml:id="KR3b0009_CHANT_005-1a.8">怒而無威者犯。<lb/></seg>
<seg xml:id="KR3b0009_CHANT_005-1a.9">好眾辱人者殃。<lb/></seg>
<seg xml:id="KR3b0009_CHANT_005-1a.10">戮辱所任者危。<lb/></seg>
<seg xml:id="KR3b0009_CHANT_005-1a.11">慢其所敬者凶。<lb/></seg>
<seg xml:id="KR3b0009_CHANT_005-1a.12">貌合心離者孤。<lb/></seg>
<seg xml:id="KR3b0009_CHANT_005-1a.13">親讒遠忠者亡。<lb/></seg>
<seg xml:id="KR3b0009_CHANT_005-1a.14">近色遠賢者惽。<lb/></seg>
<seg xml:id="KR3b0009_CHANT_005-1a.15">女謁公行者亂。<lb/></seg>
<seg xml:id="KR3b0009_CHANT_005-1a.16">私人以官者浮。<lb/></seg>
<seg xml:id="KR3b0009_CHANT_005-1a.17">凌下取勝者侵。<lb/></seg>
<seg xml:id="KR3b0009_CHANT_005-1a.18">名不勝實者耗。<lb/></seg>
<seg xml:id="KR3b0009_CHANT_005-1a.19">略己而責人者不治。<lb/></seg>
<seg xml:id="KR3b0009_CHANT_005-1a.20">自厚而薄人者棄廢。<lb/></seg>
<seg xml:id="KR3b0009_CHANT_005-1a.21">以過棄功者損，<lb/></seg>
<seg xml:id="KR3b0009_CHANT_005-1a.22">群下外異者淪。<lb/></seg>
<seg xml:id="KR3b0009_CHANT_005-1a.23">既用不任者踈。<lb/></seg>
<seg xml:id="KR3b0009_CHANT_005-1a.24">行賞恡色者沮。<lb/></seg>
<seg xml:id="KR3b0009_CHANT_005-1a.25">多許少與者怨。<lb/></seg>
<seg xml:id="KR3b0009_CHANT_005-1a.26">既迎而拒者乖。<lb/></seg>
<seg xml:id="KR3b0009_CHANT_005-1a.27">薄施厚望者不報。<lb/></seg>
<seg xml:id="KR3b0009_CHANT_005-1a.28">貴而忘賤者不久。<lb/></seg>
<seg xml:id="KR3b0009_CHANT_005-1a.29">念舊而棄新功者凶。<lb/></seg>
<seg xml:id="KR3b0009_CHANT_005-1a.30">用人不得正者殆。<lb/></seg>
<seg xml:id="KR3b0009_CHANT_005-1a.31">彊用人者不畜。<lb/></seg>
<seg xml:id="KR3b0009_CHANT_005-1a.32">為人擇官者亂，<lb/></seg>
<seg xml:id="KR3b0009_CHANT_005-1a.33">失其所彊者弱。<lb/></seg>
<seg xml:id="KR3b0009_CHANT_005-1a.34">決策於不仁者險。<lb/></seg>
<seg xml:id="KR3b0009_CHANT_005-1a.35">陰計外泄者敗。<lb/></seg>
<seg xml:id="KR3b0009_CHANT_005-1a.36">厚歛薄施者凋。<lb/></seg>
<seg xml:id="KR3b0009_CHANT_005-1a.37">戰士貧游士富者喪。<lb/></seg>
<seg xml:id="KR3b0009_CHANT_005-1a.38">貨賂公行者昧。<lb/></seg>
<seg xml:id="KR3b0009_CHANT_005-1a.39">聞善忽略，<lb/></seg>
<seg xml:id="KR3b0009_CHANT_005-1a.40">記過不忘者暴。<lb/></seg>
<seg xml:id="KR3b0009_CHANT_005-1a.41">所任不可信，<lb/></seg>
<seg xml:id="KR3b0009_CHANT_005-1a.42">所信不可任者濁。<lb/></seg>
<seg xml:id="KR3b0009_CHANT_005-1a.43">牧人以德者集。<lb/></seg>
<seg xml:id="KR3b0009_CHANT_005-1a.44">繩人以刑者散。<lb/></seg>
<seg xml:id="KR3b0009_CHANT_005-1a.45">小功不賞，<lb/></seg>
<seg xml:id="KR3b0009_CHANT_005-1a.46">則大功不立，<lb/></seg>
<seg xml:id="KR3b0009_CHANT_005-1a.47">小怨不赦，<lb/></seg>
<seg xml:id="KR3b0009_CHANT_005-1a.48">則大怨必生。<lb/></seg>
<seg xml:id="KR3b0009_CHANT_005-1a.49">賞不服人，<lb/></seg>
<seg xml:id="KR3b0009_CHANT_005-1a.50">罰不甘心者叛。<lb/></seg>
<seg xml:id="KR3b0009_CHANT_005-1a.51">賞及無功，<lb/></seg>
<seg xml:id="KR3b0009_CHANT_005-1a.52">罰及無罪者酷。<lb/></seg>
<seg xml:id="KR3b0009_CHANT_005-1a.53">聽讒而美，<lb/></seg>
<seg xml:id="KR3b0009_CHANT_005-1a.54">聞諫而仇者亡，<lb/></seg>
<seg xml:id="KR3b0009_CHANT_005-1a.55">能有其有者安。<lb/></seg>
<seg xml:id="KR3b0009_CHANT_005-1a.56">貪人之有者殘。<lb/></seg>
</p>
<p>
<seg xml:id="KR3b0009_CHANT_005-2a.1"><pb xml:id="KR3b0009_CHANT_005-2a" ed="CHANT" n="005-2a"/><lb/></seg>
<seg xml:id="KR3b0009_CHANT_005-2a.2">右第五章言遵而行之者義也。<lb/></seg>
</p>
<p>
<seg xml:id="KR3b0009_CHANT_005-2a.3">#+PROPERTY: ID KR3b0009</seg>
</p>
</div>
<div><head>〈安禮章〉第六</head>
<p>
<seg xml:id="KR3b0009_CHANT_006-1a.1"><pb xml:id="KR3b0009_CHANT_006-1a" ed="CHANT" n="006-1a"/><lb/></seg>
<seg xml:id="KR3b0009_CHANT_006-1a.2">怨在不捨小過，<lb/></seg>
<seg xml:id="KR3b0009_CHANT_006-1a.3">患在不預定謀。<lb/></seg>
<seg xml:id="KR3b0009_CHANT_006-1a.4">福在積善，<lb/></seg>
<seg xml:id="KR3b0009_CHANT_006-1a.5">禍在積惡。<lb/></seg>
<seg xml:id="KR3b0009_CHANT_006-1a.6">飢在賤農，<lb/></seg>
<seg xml:id="KR3b0009_CHANT_006-1a.7">寒在墮織。<lb/></seg>
<seg xml:id="KR3b0009_CHANT_006-1a.8">安在得人，<lb/></seg>
<seg xml:id="KR3b0009_CHANT_006-1a.9">危在失事。<lb/></seg>
<seg xml:id="KR3b0009_CHANT_006-1a.10">富在迎來，<lb/></seg>
<seg xml:id="KR3b0009_CHANT_006-1a.11">貧在棄時。<lb/></seg>
<seg xml:id="KR3b0009_CHANT_006-1a.12">上無常操，<lb/></seg>
<seg xml:id="KR3b0009_CHANT_006-1a.13">下多疑心。<lb/></seg>
<seg xml:id="KR3b0009_CHANT_006-1a.14">輕上生罪，<lb/></seg>
<seg xml:id="KR3b0009_CHANT_006-1a.15">侮下無親。<lb/></seg>
<seg xml:id="KR3b0009_CHANT_006-1a.16">近臣不重，<lb/></seg>
<seg xml:id="KR3b0009_CHANT_006-1a.17">遠臣輕之。<lb/></seg>
<seg xml:id="KR3b0009_CHANT_006-1a.18">自疑不信人，<lb/></seg>
<seg xml:id="KR3b0009_CHANT_006-1a.19">自信不疑人。<lb/></seg>
<seg xml:id="KR3b0009_CHANT_006-1a.20">枉士無正友，<lb/></seg>
<seg xml:id="KR3b0009_CHANT_006-1a.21">曲上無直下。<lb/></seg>
<seg xml:id="KR3b0009_CHANT_006-1a.22">危國無賢人，<lb/></seg>
<seg xml:id="KR3b0009_CHANT_006-1a.23">亂政無善人。<lb/></seg>
<seg xml:id="KR3b0009_CHANT_006-1a.24">愛人深者求賢急，<lb/></seg>
<seg xml:id="KR3b0009_CHANT_006-1a.25">樂得賢者養人厚。<lb/></seg>
<seg xml:id="KR3b0009_CHANT_006-1a.26">國將霸者士皆歸，<lb/></seg>
<seg xml:id="KR3b0009_CHANT_006-1a.27">邦將亡者賢先避。<lb/></seg>
<seg xml:id="KR3b0009_CHANT_006-1a.28">地薄者大物不產，<lb/></seg>
<seg xml:id="KR3b0009_CHANT_006-1a.29">水淺者大魚不遊，<lb/></seg>
<seg xml:id="KR3b0009_CHANT_006-1a.30">樹禿者大禽不棲，<lb/></seg>
<seg xml:id="KR3b0009_CHANT_006-1a.31">林踈者大獸不居。<lb/></seg>
<seg xml:id="KR3b0009_CHANT_006-1a.32">山峭者崩，<lb/></seg>
<seg xml:id="KR3b0009_CHANT_006-1a.33">澤滿者溢。<lb/></seg>
<seg xml:id="KR3b0009_CHANT_006-1a.34">棄王取石者盲，<lb/></seg>
<seg xml:id="KR3b0009_CHANT_006-1a.35">羊質虎皮者柔。<lb/></seg>
<seg xml:id="KR3b0009_CHANT_006-1a.36">衣不舉領者倒，<lb/></seg>
<seg xml:id="KR3b0009_CHANT_006-1a.37">走不視地者顛。<lb/></seg>
<seg xml:id="KR3b0009_CHANT_006-1a.38">柱弱者屋壞，<lb/></seg>
<seg xml:id="KR3b0009_CHANT_006-1a.39">輔弱者國傾。<lb/></seg>
<seg xml:id="KR3b0009_CHANT_006-1a.40">足寒傷心，<lb/></seg>
<seg xml:id="KR3b0009_CHANT_006-1a.41">人怨傷國。<lb/></seg>
<seg xml:id="KR3b0009_CHANT_006-1a.42">山將崩者下先隳，<lb/></seg>
<seg xml:id="KR3b0009_CHANT_006-1a.43">國將衰者人先獘。<lb/></seg>
<seg xml:id="KR3b0009_CHANT_006-1a.44">根枯枝朽，<lb/></seg>
<seg xml:id="KR3b0009_CHANT_006-1a.45">人困國殘。<lb/></seg>
<seg xml:id="KR3b0009_CHANT_006-1a.46">與覆車同軌者傾，<lb/></seg>
<seg xml:id="KR3b0009_CHANT_006-1a.47">與亡國同事者滅。<lb/></seg>
<seg xml:id="KR3b0009_CHANT_006-1a.48">見已生者慎將生，<lb/></seg>
<seg xml:id="KR3b0009_CHANT_006-1a.49">惡其跡者須避之。<lb/></seg>
<seg xml:id="KR3b0009_CHANT_006-1a.50">畏危者安，<lb/></seg>
<seg xml:id="KR3b0009_CHANT_006-1a.51">畏亡者存。<lb/></seg>
<seg xml:id="KR3b0009_CHANT_006-1a.52">夫人之所行：<lb/></seg>
<seg xml:id="KR3b0009_CHANT_006-1a.53">有道則吉，<lb/></seg>
<seg xml:id="KR3b0009_CHANT_006-1a.54">無道則凶。<lb/></seg>
<seg xml:id="KR3b0009_CHANT_006-1a.55">吉者百福所歸，<lb/></seg>
<seg xml:id="KR3b0009_CHANT_006-1a.56">凶者百禍所攻。<lb/></seg>
<seg xml:id="KR3b0009_CHANT_006-1a.57">非其神聖，<lb/></seg>
<seg xml:id="KR3b0009_CHANT_006-1a.58">自然所鍾。<lb/></seg>
<seg xml:id="KR3b0009_CHANT_006-1a.59">務善策者無惡事，<lb/></seg>
<seg xml:id="KR3b0009_CHANT_006-1a.60">無遠慮者有近憂。<lb/></seg>
<seg xml:id="KR3b0009_CHANT_006-1a.61">同志相得。<lb/></seg>
<seg xml:id="KR3b0009_CHANT_006-1a.62">同仁相憂。<lb/></seg>
<seg xml:id="KR3b0009_CHANT_006-1a.63">同惡相黨。<lb/></seg>
<seg xml:id="KR3b0009_CHANT_006-1a.64">同愛相求。<lb/></seg>
<seg xml:id="KR3b0009_CHANT_006-1a.65">同美相妬。<lb/></seg>
<seg xml:id="KR3b0009_CHANT_006-1a.66">同智相謀。<lb/></seg>
<seg xml:id="KR3b0009_CHANT_006-1a.67">同貴相害。<lb/></seg>
<seg xml:id="KR3b0009_CHANT_006-1a.68">同利相忌。<lb/></seg>
<seg xml:id="KR3b0009_CHANT_006-1a.69">同聲相應。<lb/></seg>
<seg xml:id="KR3b0009_CHANT_006-1a.70">同氣相感。<lb/></seg>
<seg xml:id="KR3b0009_CHANT_006-1a.71">同類相依。<lb/></seg>
<seg xml:id="KR3b0009_CHANT_006-1a.72">同義相親。<lb/></seg>
<seg xml:id="KR3b0009_CHANT_006-1a.73">同難相濟。<lb/></seg>
<seg xml:id="KR3b0009_CHANT_006-1a.74">同道相成。<lb/></seg>
<seg xml:id="KR3b0009_CHANT_006-1a.75">同藝相規。<lb/></seg>
<seg xml:id="KR3b0009_CHANT_006-1a.76">同巧相勝。<lb/></seg>
<seg xml:id="KR3b0009_CHANT_006-1a.77">此乃數之所得，<lb/></seg>
<seg xml:id="KR3b0009_CHANT_006-1a.78">不可與理違。<lb/></seg>
<seg xml:id="KR3b0009_CHANT_006-1a.79">釋己而教人者逆，<lb/></seg>
<seg xml:id="KR3b0009_CHANT_006-1a.80">正己而化人者順。<lb/></seg>
<seg xml:id="KR3b0009_CHANT_006-1a.81">逆者難從，<lb/></seg>
<seg xml:id="KR3b0009_CHANT_006-1a.82">順者易行；<lb/></seg>
<seg xml:id="KR3b0009_CHANT_006-1a.83">難從則亂，<lb/></seg>
<seg xml:id="KR3b0009_CHANT_006-1a.84">易行則理。<lb/></seg>
<seg xml:id="KR3b0009_CHANT_006-1a.85">如此，<lb/></seg>
<seg xml:id="KR3b0009_CHANT_006-1a.86">理身、理家、理國，<lb/></seg>
<seg xml:id="KR3b0009_CHANT_006-1a.87">可也。<lb/></seg>
</p>
<p>
<seg xml:id="KR3b0009_CHANT_006-2a.1"><pb xml:id="KR3b0009_CHANT_006-2a" ed="CHANT" n="006-2a"/><lb/></seg>
<seg xml:id="KR3b0009_CHANT_006-2a.2">右第六章言安而履之之謂禮。<lb/></seg>
</p>
</div>
</body>
</text>
</TEI>
