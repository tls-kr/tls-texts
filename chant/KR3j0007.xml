<TEI xmlns="http://www.tei-c.org/ns/1.0" xml:id="KR3j0007">
<teiHeader>
<fileDesc>
<titleStmt>
<title>公孫龍子</title>
</titleStmt>
<editionStmt><edition><idno type="kanripo">KR3j0007</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>公孫龍子卷上</head>
<p>
<seg xml:id="KR3j0007_CHANT_001-1a.1"><pb xml:id="KR3j0007_CHANT_001-1a" ed="CHANT" n="001-1a"/><lb/></seg>
<seg xml:id="KR3j0007_CHANT_001-1a.2">《跡府第一》</seg>
</p>
<p>
<seg xml:id="KR3j0007_CHANT_001-1a.3">公孫龍、六國時辯士也，<lb/></seg>
<seg xml:id="KR3j0007_CHANT_001-1a.4">疾名實之散亂，<lb/></seg>
<seg xml:id="KR3j0007_CHANT_001-1a.5">因資材之所長，<lb/></seg>
<seg xml:id="KR3j0007_CHANT_001-1a.6">為「守白」之論。<lb/></seg>
<seg xml:id="KR3j0007_CHANT_001-1a.7">假物取譬，<lb/></seg>
<seg xml:id="KR3j0007_CHANT_001-1a.8">以「守白」辯，<lb/></seg>
<seg xml:id="KR3j0007_CHANT_001-1a.9">謂白馬為非馬也。<lb/></seg>
<seg xml:id="KR3j0007_CHANT_001-1a.10">白馬為非馬者：<lb/></seg>
<seg xml:id="KR3j0007_CHANT_001-1a.11">言白，<lb/></seg>
<seg xml:id="KR3j0007_CHANT_001-1a.12">所以名色；<lb/></seg>
<seg xml:id="KR3j0007_CHANT_001-1a.13">言馬，<lb/></seg>
<seg xml:id="KR3j0007_CHANT_001-1a.14">所以名形也。<lb/></seg>
<seg xml:id="KR3j0007_CHANT_001-1a.15">色非形，<lb/></seg>
<seg xml:id="KR3j0007_CHANT_001-1a.16">形非色也。<lb/></seg>
<seg xml:id="KR3j0007_CHANT_001-1a.17">夫言色，<lb/></seg>
<seg xml:id="KR3j0007_CHANT_001-1a.18">則形不當與；<lb/></seg>
<seg xml:id="KR3j0007_CHANT_001-1a.19">言形，<lb/></seg>
<seg xml:id="KR3j0007_CHANT_001-1a.20">則色不宜從。<lb/></seg>
<seg xml:id="KR3j0007_CHANT_001-1a.21">今合以為物，<lb/></seg>
<seg xml:id="KR3j0007_CHANT_001-1a.22">非也。<lb/></seg>
<seg xml:id="KR3j0007_CHANT_001-1a.23">如求白馬於廄中，<lb/></seg>
<seg xml:id="KR3j0007_CHANT_001-1a.24">無有，<lb/></seg>
<seg xml:id="KR3j0007_CHANT_001-1a.25">而有驪色之馬；<lb/></seg>
<seg xml:id="KR3j0007_CHANT_001-1a.26">然不可以應有白馬也。<lb/></seg>
<seg xml:id="KR3j0007_CHANT_001-1a.27">不可以應有白馬，<lb/></seg>
<seg xml:id="KR3j0007_CHANT_001-1a.28">則所求之馬亡矣，<lb/></seg>
<seg xml:id="KR3j0007_CHANT_001-1a.29">亡則白馬竟非馬。<lb/></seg>
<seg xml:id="KR3j0007_CHANT_001-1a.30">欲推是辯，<lb/></seg>
<seg xml:id="KR3j0007_CHANT_001-1a.31">以正名實，<lb/></seg>
<seg xml:id="KR3j0007_CHANT_001-1a.32">而化天下焉。<lb/></seg>
</p>
<p>
<seg xml:id="KR3j0007_CHANT_001-2a.1"><pb xml:id="KR3j0007_CHANT_001-2a" ed="CHANT" n="001-2a"/><lb/></seg>
<seg xml:id="KR3j0007_CHANT_001-2a.2">龍與孔穿會趙平原君家。<lb/></seg>
<seg xml:id="KR3j0007_CHANT_001-2a.3">穿曰：<lb/></seg>
<seg xml:id="KR3j0007_CHANT_001-2a.4">「素聞先生高誼，<lb/></seg>
<seg xml:id="KR3j0007_CHANT_001-2a.5">願為弟子久；<lb/></seg>
<seg xml:id="KR3j0007_CHANT_001-2a.6">但不取先生以白馬為非馬耳。<lb/></seg>
<seg xml:id="KR3j0007_CHANT_001-2a.7">請去此術，<lb/></seg>
<seg xml:id="KR3j0007_CHANT_001-2a.8">則穿請為弟子。」<lb/></seg>
<seg xml:id="KR3j0007_CHANT_001-2a.9">龍曰：<lb/></seg>
<seg xml:id="KR3j0007_CHANT_001-2a.10">「先生之言悖。<lb/></seg>
<seg xml:id="KR3j0007_CHANT_001-2a.11">龍之所以為名者，<lb/></seg>
<seg xml:id="KR3j0007_CHANT_001-2a.12">乃以白馬之論爾。<lb/></seg>
<seg xml:id="KR3j0007_CHANT_001-2a.13">今使龍去之，<lb/></seg>
<seg xml:id="KR3j0007_CHANT_001-2a.14">則無以教焉。<lb/></seg>
<seg xml:id="KR3j0007_CHANT_001-2a.15">且欲師之者，<lb/></seg>
<seg xml:id="KR3j0007_CHANT_001-2a.16">以智與學不如也。<lb/></seg>
<seg xml:id="KR3j0007_CHANT_001-2a.17">今使龍去之，<lb/></seg>
<seg xml:id="KR3j0007_CHANT_001-2a.18">此先教而後師之也。<lb/></seg>
<seg xml:id="KR3j0007_CHANT_001-2a.19">先教而後師之者，<lb/></seg>
<seg xml:id="KR3j0007_CHANT_001-2a.20">悖。<lb/></seg>
<seg xml:id="KR3j0007_CHANT_001-2a.21">且白馬非馬，<lb/></seg>
<seg xml:id="KR3j0007_CHANT_001-2a.22">乃仲尼之所取。<lb/></seg>
<seg xml:id="KR3j0007_CHANT_001-2a.23">龍聞楚王張繁弱之弓，<lb/></seg>
<seg xml:id="KR3j0007_CHANT_001-2a.24">載忘歸之矢，<lb/></seg>
<seg xml:id="KR3j0007_CHANT_001-2a.25">以射蛟兕於雲夢之圃，<lb/></seg>
<seg xml:id="KR3j0007_CHANT_001-2a.26">而喪其弓。<lb/></seg>
<seg xml:id="KR3j0007_CHANT_001-2a.27">左右請求之，<lb/></seg>
<seg xml:id="KR3j0007_CHANT_001-2a.28">王曰：<lb/></seg>
<seg xml:id="KR3j0007_CHANT_001-2a.29">『止！<lb/></seg>
<seg xml:id="KR3j0007_CHANT_001-2a.30">楚王遺弓，<lb/></seg>
<seg xml:id="KR3j0007_CHANT_001-2a.31">楚人得之，<lb/></seg>
<seg xml:id="KR3j0007_CHANT_001-2a.32">又何求乎？』<lb/></seg>
<seg xml:id="KR3j0007_CHANT_001-2a.33">仲尼聞之曰：<lb/></seg>
<seg xml:id="KR3j0007_CHANT_001-2a.34">『楚王仁義而未遂也。<lb/></seg>
<seg xml:id="KR3j0007_CHANT_001-2a.35">亦曰人亡弓、人得之而已，<lb/></seg>
<seg xml:id="KR3j0007_CHANT_001-2a.36">何必楚？』<lb/></seg>
<seg xml:id="KR3j0007_CHANT_001-2a.37">若此，<lb/></seg>
<seg xml:id="KR3j0007_CHANT_001-2a.38">仲尼異楚人於所謂人。<lb/></seg>
<seg xml:id="KR3j0007_CHANT_001-2a.39">夫是仲尼異楚人於所謂人，<lb/></seg>
<seg xml:id="KR3j0007_CHANT_001-2a.40">而非龍異白馬於所謂馬，<lb/></seg>
<seg xml:id="KR3j0007_CHANT_001-2a.41">悖。<lb/></seg>
<seg xml:id="KR3j0007_CHANT_001-2a.42">先生修儒術，<lb/></seg>
<seg xml:id="KR3j0007_CHANT_001-2a.43">而非仲尼之所取；<lb/></seg>
<seg xml:id="KR3j0007_CHANT_001-2a.44">欲學而使龍去所教，<lb/></seg>
<seg xml:id="KR3j0007_CHANT_001-2a.45">則雖百龍，<lb/></seg>
<seg xml:id="KR3j0007_CHANT_001-2a.46">固不能當前矣。」<lb/></seg>
<seg xml:id="KR3j0007_CHANT_001-2a.47">孔穿無以應焉。<lb/></seg>
</p>
<p>
<seg xml:id="KR3j0007_CHANT_001-3a.1"><pb xml:id="KR3j0007_CHANT_001-3a" ed="CHANT" n="001-3a"/><lb/></seg>
<seg xml:id="KR3j0007_CHANT_001-3a.2">公孫龍、趙平原君之客也，<lb/></seg>
<seg xml:id="KR3j0007_CHANT_001-3a.3">孔穿、孔子之葉也。<lb/></seg>
<seg xml:id="KR3j0007_CHANT_001-3a.4">穿與龍會，<lb/></seg>
<seg xml:id="KR3j0007_CHANT_001-3a.5">穿謂龍曰：<lb/></seg>
<seg xml:id="KR3j0007_CHANT_001-3a.6">「臣居魯，<lb/></seg>
<seg xml:id="KR3j0007_CHANT_001-3a.7">側聞下風，<lb/></seg>
<seg xml:id="KR3j0007_CHANT_001-3a.8">高先生之智，<lb/></seg>
<seg xml:id="KR3j0007_CHANT_001-3a.9">說先生之行，<lb/></seg>
<seg xml:id="KR3j0007_CHANT_001-3a.10">願受業之日久矣，<lb/></seg>
<seg xml:id="KR3j0007_CHANT_001-3a.11">乃今得見。<lb/></seg>
<seg xml:id="KR3j0007_CHANT_001-3a.12">然所不取先生者，<lb/></seg>
<seg xml:id="KR3j0007_CHANT_001-3a.13">獨不取先生之以白馬為非馬耳。<lb/></seg>
<seg xml:id="KR3j0007_CHANT_001-3a.14">請去白馬非馬之學，<lb/></seg>
<seg xml:id="KR3j0007_CHANT_001-3a.15">穿請為弟子。」<lb/></seg>
</p>
<p>
<seg xml:id="KR3j0007_CHANT_001-4a.1"><pb xml:id="KR3j0007_CHANT_001-4a" ed="CHANT" n="001-4a"/><lb/></seg>
<seg xml:id="KR3j0007_CHANT_001-4a.2">公孫龍曰：<lb/></seg>
<seg xml:id="KR3j0007_CHANT_001-4a.3">「先生之言，<lb/></seg>
<seg xml:id="KR3j0007_CHANT_001-4a.4">悖。<lb/></seg>
<seg xml:id="KR3j0007_CHANT_001-4a.5">龍之學，<lb/></seg>
<seg xml:id="KR3j0007_CHANT_001-4a.6">以白馬為非馬者也。<lb/></seg>
<seg xml:id="KR3j0007_CHANT_001-4a.7">使龍去之，<lb/></seg>
<seg xml:id="KR3j0007_CHANT_001-4a.8">則龍無以教。<lb/></seg>
<seg xml:id="KR3j0007_CHANT_001-4a.9">無以教而乃學於龍也者，<lb/></seg>
<seg xml:id="KR3j0007_CHANT_001-4a.10">悖。<lb/></seg>
<seg xml:id="KR3j0007_CHANT_001-4a.11">且夫欲學於龍者，<lb/></seg>
<seg xml:id="KR3j0007_CHANT_001-4a.12">以智與學焉為不逮也，<lb/></seg>
<seg xml:id="KR3j0007_CHANT_001-4a.13">今教龍去白馬非馬，<lb/></seg>
<seg xml:id="KR3j0007_CHANT_001-4a.14">是先教而後師之也。<lb/></seg>
<seg xml:id="KR3j0007_CHANT_001-4a.15">先教而後師之，<lb/></seg>
<seg xml:id="KR3j0007_CHANT_001-4a.16">不可。<lb/></seg>
<seg xml:id="KR3j0007_CHANT_001-4a.17">先生之所以教龍者，<lb/></seg>
<seg xml:id="KR3j0007_CHANT_001-4a.18">似齊王之謂尹文也。<lb/></seg>
<seg xml:id="KR3j0007_CHANT_001-4a.19">齊王之謂尹文曰：<lb/></seg>
<seg xml:id="KR3j0007_CHANT_001-4a.20">『寡人甚好士，<lb/></seg>
<seg xml:id="KR3j0007_CHANT_001-4a.21">以齊國無士何也？』<lb/></seg>
<seg xml:id="KR3j0007_CHANT_001-4a.22">尹文曰：<lb/></seg>
<seg xml:id="KR3j0007_CHANT_001-4a.23">『願聞大王之所謂士者。』<lb/></seg>
<seg xml:id="KR3j0007_CHANT_001-4a.24">齊王無以應。<lb/></seg>
<seg xml:id="KR3j0007_CHANT_001-4a.25">尹文曰：<lb/></seg>
<seg xml:id="KR3j0007_CHANT_001-4a.26">『今有人於此，<lb/></seg>
<seg xml:id="KR3j0007_CHANT_001-4a.27">事君則忠，<lb/></seg>
<seg xml:id="KR3j0007_CHANT_001-4a.28">事親則孝，<lb/></seg>
<seg xml:id="KR3j0007_CHANT_001-4a.29">交友則信，<lb/></seg>
<seg xml:id="KR3j0007_CHANT_001-4a.30">處鄉則順。<lb/></seg>
<seg xml:id="KR3j0007_CHANT_001-4a.31">有此四行，<lb/></seg>
<seg xml:id="KR3j0007_CHANT_001-4a.32">可謂士乎？』<lb/></seg>
<seg xml:id="KR3j0007_CHANT_001-4a.33">齊王曰：<lb/></seg>
<seg xml:id="KR3j0007_CHANT_001-4a.34">『善！<lb/></seg>
<seg xml:id="KR3j0007_CHANT_001-4a.35">此真吾所謂士也。』<lb/></seg>
<seg xml:id="KR3j0007_CHANT_001-4a.36">尹文曰：<lb/></seg>
<seg xml:id="KR3j0007_CHANT_001-4a.37">『王得此人，<lb/></seg>
<seg xml:id="KR3j0007_CHANT_001-4a.38">肯以為臣乎？』<lb/></seg>
<seg xml:id="KR3j0007_CHANT_001-4a.39">王曰：<lb/></seg>
<seg xml:id="KR3j0007_CHANT_001-4a.40">『所願而不可得也。』<lb/></seg>
<seg xml:id="KR3j0007_CHANT_001-4a.41">是時，<lb/></seg>
<seg xml:id="KR3j0007_CHANT_001-4a.42">齊王好勇。<lb/></seg>
<seg xml:id="KR3j0007_CHANT_001-4a.43">於是尹文曰：<lb/></seg>
<seg xml:id="KR3j0007_CHANT_001-4a.44">『使此人廣庭大眾之中，<lb/></seg>
<seg xml:id="KR3j0007_CHANT_001-4a.45">見侵侮而終不敢鬭，<lb/></seg>
<seg xml:id="KR3j0007_CHANT_001-4a.46">王將以為臣乎？』<lb/></seg>
<seg xml:id="KR3j0007_CHANT_001-4a.47">王曰：<lb/></seg>
<seg xml:id="KR3j0007_CHANT_001-4a.48">『鉅士也，<lb/></seg>
<seg xml:id="KR3j0007_CHANT_001-4a.49">見侮而不鬭，<lb/></seg>
<seg xml:id="KR3j0007_CHANT_001-4a.50">辱也。<lb/></seg>
<seg xml:id="KR3j0007_CHANT_001-4a.51">辱，<lb/></seg>
<seg xml:id="KR3j0007_CHANT_001-4a.52">則寡人不以為臣矣。』<lb/></seg>
<seg xml:id="KR3j0007_CHANT_001-4a.53">尹文曰：<lb/></seg>
<seg xml:id="KR3j0007_CHANT_001-4a.54">『唯見侮而不鬭，<lb/></seg>
<seg xml:id="KR3j0007_CHANT_001-4a.55">未失其四行也。<lb/></seg>
<seg xml:id="KR3j0007_CHANT_001-4a.56">是人未失其四行，<lb/></seg>
<seg xml:id="KR3j0007_CHANT_001-4a.57">其所以為士也。<lb/></seg>
<seg xml:id="KR3j0007_CHANT_001-4a.58">然而王一以為臣，<lb/></seg>
<seg xml:id="KR3j0007_CHANT_001-4a.59">一不以為臣，<lb/></seg>
<seg xml:id="KR3j0007_CHANT_001-4a.60">則向之所謂士者，<lb/></seg>
<seg xml:id="KR3j0007_CHANT_001-4a.61">乃非士乎？』<lb/></seg>
<seg xml:id="KR3j0007_CHANT_001-4a.62">齊王無以應。<lb/></seg>
<seg xml:id="KR3j0007_CHANT_001-4a.63">尹文曰：<lb/></seg>
<seg xml:id="KR3j0007_CHANT_001-4a.64">『今有人君，<lb/></seg>
<seg xml:id="KR3j0007_CHANT_001-4a.65">將理其國，<lb/></seg>
<seg xml:id="KR3j0007_CHANT_001-4a.66">人有非，<lb/></seg>
<seg xml:id="KR3j0007_CHANT_001-4a.67">則非之；<lb/></seg>
<seg xml:id="KR3j0007_CHANT_001-4a.68">無非，<lb/></seg>
<seg xml:id="KR3j0007_CHANT_001-4a.69">則亦非之。<lb/></seg>
<seg xml:id="KR3j0007_CHANT_001-4a.70">有功，<lb/></seg>
<seg xml:id="KR3j0007_CHANT_001-4a.71">則賞之；<lb/></seg>
<seg xml:id="KR3j0007_CHANT_001-4a.72">無功，<lb/></seg>
<seg xml:id="KR3j0007_CHANT_001-4a.73">則亦賞之。<lb/></seg>
<seg xml:id="KR3j0007_CHANT_001-4a.74">而怨人之不理也，<lb/></seg>
<seg xml:id="KR3j0007_CHANT_001-4a.75">可乎？』<lb/></seg>
<seg xml:id="KR3j0007_CHANT_001-4a.76">齊王曰：<lb/></seg>
<seg xml:id="KR3j0007_CHANT_001-4a.77">『不可。』<lb/></seg>
<seg xml:id="KR3j0007_CHANT_001-4a.78">尹文曰：<lb/></seg>
<seg xml:id="KR3j0007_CHANT_001-4a.79">『臣竊觀下吏之理齊，<lb/></seg>
<seg xml:id="KR3j0007_CHANT_001-4a.80">其方若此矣。』<lb/></seg>
<seg xml:id="KR3j0007_CHANT_001-4a.81">王曰：<lb/></seg>
<seg xml:id="KR3j0007_CHANT_001-4a.82">『寡人理國，<lb/></seg>
<seg xml:id="KR3j0007_CHANT_001-4a.83">信若先生之言，<lb/></seg>
<seg xml:id="KR3j0007_CHANT_001-4a.84">人雖不理，<lb/></seg>
<seg xml:id="KR3j0007_CHANT_001-4a.85">寡人不敢怨也。<lb/></seg>
<seg xml:id="KR3j0007_CHANT_001-4a.86">意未至然與？』<lb/></seg>
<seg xml:id="KR3j0007_CHANT_001-4a.87">尹文曰：<lb/></seg>
<seg xml:id="KR3j0007_CHANT_001-4a.88">『言之，<lb/></seg>
<seg xml:id="KR3j0007_CHANT_001-4a.89">敢無說乎？<lb/></seg>
<seg xml:id="KR3j0007_CHANT_001-4a.90">王之令曰：<lb/></seg>
<seg xml:id="KR3j0007_CHANT_001-4a.91">殺人者死，<lb/></seg>
<seg xml:id="KR3j0007_CHANT_001-4a.92">傷人者刑。<lb/></seg>
<seg xml:id="KR3j0007_CHANT_001-4a.93">人有畏王之令者，<lb/></seg>
<seg xml:id="KR3j0007_CHANT_001-4a.94">見侮而終不敢鬭，<lb/></seg>
<seg xml:id="KR3j0007_CHANT_001-4a.95">是全王之令也。<lb/></seg>
<seg xml:id="KR3j0007_CHANT_001-4a.96">而王曰：<lb/></seg>
<seg xml:id="KR3j0007_CHANT_001-4a.97">見侮而不鬭者，<lb/></seg>
<seg xml:id="KR3j0007_CHANT_001-4a.98">辱也。<lb/></seg>
<seg xml:id="KR3j0007_CHANT_001-4a.99">謂之辱，<lb/></seg>
<seg xml:id="KR3j0007_CHANT_001-4a.100">非之也。<lb/></seg>
<seg xml:id="KR3j0007_CHANT_001-4a.101">無非而王辱之，<lb/></seg>
<seg xml:id="KR3j0007_CHANT_001-4a.102">故因除其籍，<lb/></seg>
<seg xml:id="KR3j0007_CHANT_001-4a.103">不以為臣也。<lb/></seg>
<seg xml:id="KR3j0007_CHANT_001-4a.104">不以為臣者，<lb/></seg>
<seg xml:id="KR3j0007_CHANT_001-4a.105">罰之也。<lb/></seg>
<seg xml:id="KR3j0007_CHANT_001-4a.106">此無罪而王罰之也。<lb/></seg>
<seg xml:id="KR3j0007_CHANT_001-4a.107">且王辱不敢鬭者，<lb/></seg>
<seg xml:id="KR3j0007_CHANT_001-4a.108">必榮敢鬭者也。<lb/></seg>
<seg xml:id="KR3j0007_CHANT_001-4a.109">榮敢鬭者是而王是之，<lb/></seg>
<seg xml:id="KR3j0007_CHANT_001-4a.110">必以為臣矣。<lb/></seg>
<seg xml:id="KR3j0007_CHANT_001-4a.111">必以為臣者，<lb/></seg>
<seg xml:id="KR3j0007_CHANT_001-4a.112">賞之也。<lb/></seg>
<seg xml:id="KR3j0007_CHANT_001-4a.113">彼無功而王賞之。<lb/></seg>
<seg xml:id="KR3j0007_CHANT_001-4a.114">王之所賞，<lb/></seg>
<seg xml:id="KR3j0007_CHANT_001-4a.115">吏之所誅也。<lb/></seg>
<seg xml:id="KR3j0007_CHANT_001-4a.116">上之所是，<lb/></seg>
<seg xml:id="KR3j0007_CHANT_001-4a.117">而法之所非也。<lb/></seg>
<seg xml:id="KR3j0007_CHANT_001-4a.118">賞罰是非，<lb/></seg>
<seg xml:id="KR3j0007_CHANT_001-4a.119">相與四謬，<lb/></seg>
<seg xml:id="KR3j0007_CHANT_001-4a.120">雖十黃帝，<lb/></seg>
<seg xml:id="KR3j0007_CHANT_001-4a.121">不能理也。』<lb/></seg>
<seg xml:id="KR3j0007_CHANT_001-4a.122">齊王無以應焉。<lb/></seg>
<seg xml:id="KR3j0007_CHANT_001-4a.123">故龍以子之言有似齊王。<lb/></seg>
<seg xml:id="KR3j0007_CHANT_001-4a.124">子知難白馬之非馬，<lb/></seg>
<seg xml:id="KR3j0007_CHANT_001-4a.125">不知所以難之。<lb/></seg>
<seg xml:id="KR3j0007_CHANT_001-4a.126">說以此，<lb/></seg>
<seg xml:id="KR3j0007_CHANT_001-4a.127">猶知好士之名，<lb/></seg>
<seg xml:id="KR3j0007_CHANT_001-4a.128">而不知察士之類。」<lb/></seg>
</p>
<p>
<seg xml:id="KR3j0007_CHANT_001-5a.1"><pb xml:id="KR3j0007_CHANT_001-5a" ed="CHANT" n="001-5a"/><lb/></seg>
<seg xml:id="KR3j0007_CHANT_001-5a.2">《白馬論第二》</seg>
</p>
<p>
<seg xml:id="KR3j0007_CHANT_001-5a.3">「白馬非馬」，<lb/></seg>
<seg xml:id="KR3j0007_CHANT_001-5a.4">可乎？<lb/></seg>
</p>
<p>
<seg xml:id="KR3j0007_CHANT_001-5a.5">曰：<lb/></seg>
<seg xml:id="KR3j0007_CHANT_001-5a.6">「可。」<lb/></seg>
</p>
<p>
<seg xml:id="KR3j0007_CHANT_001-5a.7">曰：<lb/></seg>
<seg xml:id="KR3j0007_CHANT_001-5a.8">「何哉？」<lb/></seg>
</p>
<p>
<seg xml:id="KR3j0007_CHANT_001-6a.1"><pb xml:id="KR3j0007_CHANT_001-6a" ed="CHANT" n="001-6a"/><lb/></seg>
<seg xml:id="KR3j0007_CHANT_001-6a.2">曰：<lb/></seg>
<seg xml:id="KR3j0007_CHANT_001-6a.3">「馬者、所以命形也，<lb/></seg>
<seg xml:id="KR3j0007_CHANT_001-6a.4">白者、所以命色也，<lb/></seg>
<seg xml:id="KR3j0007_CHANT_001-6a.5">命色者、非命形也。<lb/></seg>
<seg xml:id="KR3j0007_CHANT_001-6a.6">故曰白馬非馬。」<lb/></seg>
</p>
<p>
<seg xml:id="KR3j0007_CHANT_001-6a.7">曰：<lb/></seg>
<seg xml:id="KR3j0007_CHANT_001-6a.8">「有白馬，<lb/></seg>
<seg xml:id="KR3j0007_CHANT_001-6a.9">不可謂無馬也。<lb/></seg>
<seg xml:id="KR3j0007_CHANT_001-6a.10">不可謂無馬者，<lb/></seg>
<seg xml:id="KR3j0007_CHANT_001-6a.11">非馬也？<lb/></seg>
<seg xml:id="KR3j0007_CHANT_001-6a.12">有白馬為有馬，<lb/></seg>
<seg xml:id="KR3j0007_CHANT_001-6a.13">白之非馬，<lb/></seg>
<seg xml:id="KR3j0007_CHANT_001-6a.14">何也？」<lb/></seg>
</p>
<p>
<seg xml:id="KR3j0007_CHANT_001-7a.1"><pb xml:id="KR3j0007_CHANT_001-7a" ed="CHANT" n="001-7a"/><lb/></seg>
<seg xml:id="KR3j0007_CHANT_001-7a.2">曰：<lb/></seg>
<seg xml:id="KR3j0007_CHANT_001-7a.3">「求馬，<lb/></seg>
<seg xml:id="KR3j0007_CHANT_001-7a.4">黃、黑馬皆可致。<lb/></seg>
<seg xml:id="KR3j0007_CHANT_001-7a.5">求白馬，<lb/></seg>
<seg xml:id="KR3j0007_CHANT_001-7a.6">黃、黑馬不可致。<lb/></seg>
<seg xml:id="KR3j0007_CHANT_001-7a.7">使白馬乃馬也，<lb/></seg>
<seg xml:id="KR3j0007_CHANT_001-7a.8">是所求一也。<lb/></seg>
<seg xml:id="KR3j0007_CHANT_001-7a.9">所求一者，<lb/></seg>
<seg xml:id="KR3j0007_CHANT_001-7a.10">白者不異馬也。<lb/></seg>
<seg xml:id="KR3j0007_CHANT_001-7a.11">所求不異，<lb/></seg>
<seg xml:id="KR3j0007_CHANT_001-7a.12">如黃、黑馬有可有不可，<lb/></seg>
<seg xml:id="KR3j0007_CHANT_001-7a.13">何也？」<lb/></seg>
</p>
<p>
<seg xml:id="KR3j0007_CHANT_001-8a.1"><pb xml:id="KR3j0007_CHANT_001-8a" ed="CHANT" n="001-8a"/><lb/></seg>
<seg xml:id="KR3j0007_CHANT_001-8a.2">「可與不可，<lb/></seg>
<seg xml:id="KR3j0007_CHANT_001-8a.3">其相非明。<lb/></seg>
<seg xml:id="KR3j0007_CHANT_001-8a.4">故黃、黑馬一也，<lb/></seg>
<seg xml:id="KR3j0007_CHANT_001-8a.5">而可以應有馬，<lb/></seg>
<seg xml:id="KR3j0007_CHANT_001-8a.6">而不可以應有白馬，<lb/></seg>
<seg xml:id="KR3j0007_CHANT_001-8a.7">是白馬之非馬，<lb/></seg>
<seg xml:id="KR3j0007_CHANT_001-8a.8">審矣。」<lb/></seg>
</p>
<p>
<seg xml:id="KR3j0007_CHANT_001-8a.9">曰：<lb/></seg>
<seg xml:id="KR3j0007_CHANT_001-8a.10">「以馬之有色為非馬，<lb/></seg>
<seg xml:id="KR3j0007_CHANT_001-8a.11">天下非有無色之馬也。<lb/></seg>
<seg xml:id="KR3j0007_CHANT_001-8a.12">天下無馬，<lb/></seg>
<seg xml:id="KR3j0007_CHANT_001-8a.13">可乎？」<lb/></seg>
</p>
<p>
<seg xml:id="KR3j0007_CHANT_001-9a.1"><pb xml:id="KR3j0007_CHANT_001-9a" ed="CHANT" n="001-9a"/><lb/></seg>
<seg xml:id="KR3j0007_CHANT_001-9a.2">曰：<lb/></seg>
<seg xml:id="KR3j0007_CHANT_001-9a.3">「馬固有色，<lb/></seg>
<seg xml:id="KR3j0007_CHANT_001-9a.4">故有白馬。<lb/></seg>
<seg xml:id="KR3j0007_CHANT_001-9a.5">使馬無色，<lb/></seg>
<seg xml:id="KR3j0007_CHANT_001-9a.6">有馬如已耳，<lb/></seg>
<seg xml:id="KR3j0007_CHANT_001-9a.7">安取白馬？<lb/></seg>
<seg xml:id="KR3j0007_CHANT_001-9a.8">故白者非馬也。<lb/></seg>
<seg xml:id="KR3j0007_CHANT_001-9a.9">白馬者、馬與白也，<lb/></seg>
<seg xml:id="KR3j0007_CHANT_001-9a.10">馬與白馬也。<lb/></seg>
<seg xml:id="KR3j0007_CHANT_001-9a.11">故曰白馬非馬也。」<lb/></seg>
</p>
<p>
<seg xml:id="KR3j0007_CHANT_001-10a.1"><pb xml:id="KR3j0007_CHANT_001-10a" ed="CHANT" n="001-10a"/><lb/></seg>
<seg xml:id="KR3j0007_CHANT_001-10a.2">曰：<lb/></seg>
<seg xml:id="KR3j0007_CHANT_001-10a.3">「馬未與白為馬，<lb/></seg>
<seg xml:id="KR3j0007_CHANT_001-10a.4">白未與馬為白。<lb/></seg>
<seg xml:id="KR3j0007_CHANT_001-10a.5">合馬與白，<lb/></seg>
<seg xml:id="KR3j0007_CHANT_001-10a.6">復名白馬，<lb/></seg>
<seg xml:id="KR3j0007_CHANT_001-10a.7">是相與以不相與為名，<lb/></seg>
<seg xml:id="KR3j0007_CHANT_001-10a.8">未可。<lb/></seg>
<seg xml:id="KR3j0007_CHANT_001-10a.9">故曰：<lb/></seg>
<seg xml:id="KR3j0007_CHANT_001-10a.10">白馬非馬，<lb/></seg>
<seg xml:id="KR3j0007_CHANT_001-10a.11">未可。」<lb/></seg>
</p>
<p>
<seg xml:id="KR3j0007_CHANT_001-11a.1"><pb xml:id="KR3j0007_CHANT_001-11a" ed="CHANT" n="001-11a"/><lb/></seg>
<seg xml:id="KR3j0007_CHANT_001-11a.2">曰：<lb/></seg>
<seg xml:id="KR3j0007_CHANT_001-11a.3">「以有白馬為有馬，<lb/></seg>
<seg xml:id="KR3j0007_CHANT_001-11a.4">謂有白馬為有黃馬，<lb/></seg>
<seg xml:id="KR3j0007_CHANT_001-11a.5">可乎？」<lb/></seg>
</p>
<p>
<seg xml:id="KR3j0007_CHANT_001-11a.6">曰：<lb/></seg>
<seg xml:id="KR3j0007_CHANT_001-11a.7">「未可。」<lb/></seg>
</p>
<p>
<seg xml:id="KR3j0007_CHANT_001-11a.8">曰：<lb/></seg>
<seg xml:id="KR3j0007_CHANT_001-11a.9">「以有馬為異有黃馬，<lb/></seg>
<seg xml:id="KR3j0007_CHANT_001-11a.10">是異黃馬於馬也。<lb/></seg>
<seg xml:id="KR3j0007_CHANT_001-11a.11">異黃馬於馬，<lb/></seg>
<seg xml:id="KR3j0007_CHANT_001-11a.12">是以黃馬為非馬。<lb/></seg>
<seg xml:id="KR3j0007_CHANT_001-11a.13">以黃馬為非馬，<lb/></seg>
<seg xml:id="KR3j0007_CHANT_001-11a.14">而以白馬為有馬。<lb/></seg>
<seg xml:id="KR3j0007_CHANT_001-11a.15">此飛者入池，<lb/></seg>
<seg xml:id="KR3j0007_CHANT_001-11a.16">而棺槨異處，<lb/></seg>
<seg xml:id="KR3j0007_CHANT_001-11a.17">此天下之悖言亂辭也。」<lb/></seg>
</p>
<p>
<seg xml:id="KR3j0007_CHANT_001-12a.1"><pb xml:id="KR3j0007_CHANT_001-12a" ed="CHANT" n="001-12a"/><lb/></seg>
<seg xml:id="KR3j0007_CHANT_001-12a.2">曰：<lb/></seg>
<seg xml:id="KR3j0007_CHANT_001-12a.3">「『有白馬不可謂無馬者』，<lb/></seg>
<seg xml:id="KR3j0007_CHANT_001-12a.4">離白之謂也。<lb/></seg>
<seg xml:id="KR3j0007_CHANT_001-12a.5">不離者有白馬不可謂有馬也。<lb/></seg>
<seg xml:id="KR3j0007_CHANT_001-12a.6">故所以為有馬者，<lb/></seg>
<seg xml:id="KR3j0007_CHANT_001-12a.7">獨以馬為有馬耳，<lb/></seg>
<seg xml:id="KR3j0007_CHANT_001-12a.8">非有白馬為有馬。<lb/></seg>
<seg xml:id="KR3j0007_CHANT_001-12a.9">故其為有馬也，<lb/></seg>
<seg xml:id="KR3j0007_CHANT_001-12a.10">不可以謂『馬馬』也。」<lb/></seg>
</p>
<p>
<seg xml:id="KR3j0007_CHANT_001-13a.1"><pb xml:id="KR3j0007_CHANT_001-13a" ed="CHANT" n="001-13a"/><lb/></seg>
<seg xml:id="KR3j0007_CHANT_001-13a.2">曰：<lb/></seg>
<seg xml:id="KR3j0007_CHANT_001-13a.3">「『白者不定所白』，<lb/></seg>
<seg xml:id="KR3j0007_CHANT_001-13a.4">忘之而可也。<lb/></seg>
<seg xml:id="KR3j0007_CHANT_001-13a.5">白馬者、言白定所白也。<lb/></seg>
<seg xml:id="KR3j0007_CHANT_001-13a.6">定所白者，<lb/></seg>
<seg xml:id="KR3j0007_CHANT_001-13a.7">非白也。<lb/></seg>
<seg xml:id="KR3j0007_CHANT_001-13a.8">馬者、無去取於色，<lb/></seg>
<seg xml:id="KR3j0007_CHANT_001-13a.9">故黃、黑皆所以應。<lb/></seg>
<seg xml:id="KR3j0007_CHANT_001-13a.10">白馬者、有去取於色，<lb/></seg>
<seg xml:id="KR3j0007_CHANT_001-13a.11">黃、黑馬皆所以色去，<lb/></seg>
<seg xml:id="KR3j0007_CHANT_001-13a.12">故唯白馬獨可以應耳。<lb/></seg>
<seg xml:id="KR3j0007_CHANT_001-13a.13">無去者非有去也。<lb/></seg>
<seg xml:id="KR3j0007_CHANT_001-13a.14">故曰白馬非馬。」<lb/></seg>
</p>
<p>
<seg xml:id="KR3j0007_CHANT_001-13a.15">#+PROPERTY: ID KR3j0007</seg>
</p>
</div>
<div><head>公孫龍子卷中</head>
<p>
<seg xml:id="KR3j0007_CHANT_002-1a.1"><pb xml:id="KR3j0007_CHANT_002-1a" ed="CHANT" n="002-1a"/><lb/></seg>
<seg xml:id="KR3j0007_CHANT_002-1a.2">《指物論第三》</seg>
</p>
<p>
<seg xml:id="KR3j0007_CHANT_002-1a.3">物莫非指，<lb/></seg>
<seg xml:id="KR3j0007_CHANT_002-1a.4">而指非指。<lb/></seg>
</p>
<p>
<seg xml:id="KR3j0007_CHANT_002-1a.5">天下無指，<lb/></seg>
<seg xml:id="KR3j0007_CHANT_002-1a.6">物無可以謂物。<lb/></seg>
<seg xml:id="KR3j0007_CHANT_002-1a.7">非指者，<lb/></seg>
<seg xml:id="KR3j0007_CHANT_002-1a.8">天下而物，<lb/></seg>
<seg xml:id="KR3j0007_CHANT_002-1a.9">可謂指乎？<lb/></seg>
<seg xml:id="KR3j0007_CHANT_002-1a.10">指也者、天下之所無也。<lb/></seg>
<seg xml:id="KR3j0007_CHANT_002-1a.11">物也者、天下之所有也。<lb/></seg>
<seg xml:id="KR3j0007_CHANT_002-1a.12">以天下之所有，<lb/></seg>
<seg xml:id="KR3j0007_CHANT_002-1a.13">為天下之所無，<lb/></seg>
<seg xml:id="KR3j0007_CHANT_002-1a.14">未可。<lb/></seg>
</p>
<p>
<seg xml:id="KR3j0007_CHANT_002-2a.1"><pb xml:id="KR3j0007_CHANT_002-2a" ed="CHANT" n="002-2a"/><lb/></seg>
<seg xml:id="KR3j0007_CHANT_002-2a.2">天下無指，<lb/></seg>
<seg xml:id="KR3j0007_CHANT_002-2a.3">而物不可謂指也。<lb/></seg>
<seg xml:id="KR3j0007_CHANT_002-2a.4">不可謂指者，<lb/></seg>
<seg xml:id="KR3j0007_CHANT_002-2a.5">非指也。<lb/></seg>
<seg xml:id="KR3j0007_CHANT_002-2a.6">非指者，<lb/></seg>
<seg xml:id="KR3j0007_CHANT_002-2a.7">物莫非指也。<lb/></seg>
<seg xml:id="KR3j0007_CHANT_002-2a.8">天下無指，<lb/></seg>
<seg xml:id="KR3j0007_CHANT_002-2a.9">而物不可謂指者，<lb/></seg>
<seg xml:id="KR3j0007_CHANT_002-2a.10">非有非指也。<lb/></seg>
<seg xml:id="KR3j0007_CHANT_002-2a.11">非有非指者，<lb/></seg>
<seg xml:id="KR3j0007_CHANT_002-2a.12">物莫非指也。<lb/></seg>
<seg xml:id="KR3j0007_CHANT_002-2a.13">物莫非指者，<lb/></seg>
<seg xml:id="KR3j0007_CHANT_002-2a.14">而指非指也。<lb/></seg>
</p>
<p>
<seg xml:id="KR3j0007_CHANT_002-3a.1"><pb xml:id="KR3j0007_CHANT_002-3a" ed="CHANT" n="002-3a"/><lb/></seg>
<seg xml:id="KR3j0007_CHANT_002-3a.2">天下無指者，<lb/></seg>
<seg xml:id="KR3j0007_CHANT_002-3a.3">生於物之各有名，<lb/></seg>
<seg xml:id="KR3j0007_CHANT_002-3a.4">不為指也。<lb/></seg>
<seg xml:id="KR3j0007_CHANT_002-3a.5">不為指而謂之指，<lb/></seg>
<seg xml:id="KR3j0007_CHANT_002-3a.6">是兼不為指。<lb/></seg>
<seg xml:id="KR3j0007_CHANT_002-3a.7">以有不為指之無不為指，<lb/></seg>
<seg xml:id="KR3j0007_CHANT_002-3a.8">未可。<lb/></seg>
<seg xml:id="KR3j0007_CHANT_002-3a.9">且指者、天下之所兼。<lb/></seg>
</p>
<p>
<seg xml:id="KR3j0007_CHANT_002-3a.10">天下無指者，<lb/></seg>
<seg xml:id="KR3j0007_CHANT_002-3a.11">物不可謂無指也。<lb/></seg>
<seg xml:id="KR3j0007_CHANT_002-3a.12">不可謂無指者，<lb/></seg>
<seg xml:id="KR3j0007_CHANT_002-3a.13">非有非指也。<lb/></seg>
<seg xml:id="KR3j0007_CHANT_002-3a.14">非有非指者，<lb/></seg>
<seg xml:id="KR3j0007_CHANT_002-3a.15">物莫非指，<lb/></seg>
<seg xml:id="KR3j0007_CHANT_002-3a.16">指非非指也，<lb/></seg>
<seg xml:id="KR3j0007_CHANT_002-3a.17">指與物，<lb/></seg>
<seg xml:id="KR3j0007_CHANT_002-3a.18">非指也。<lb/></seg>
<seg xml:id="KR3j0007_CHANT_002-3a.19">使天下無物指，<lb/></seg>
<seg xml:id="KR3j0007_CHANT_002-3a.20">誰徑謂非指？<lb/></seg>
<seg xml:id="KR3j0007_CHANT_002-3a.21">天下無物，<lb/></seg>
<seg xml:id="KR3j0007_CHANT_002-3a.22">誰徑謂指？<lb/></seg>
<seg xml:id="KR3j0007_CHANT_002-3a.23">天下有指，<lb/></seg>
<seg xml:id="KR3j0007_CHANT_002-3a.24">無物指，<lb/></seg>
<seg xml:id="KR3j0007_CHANT_002-3a.25">誰徑謂非指？<lb/></seg>
<seg xml:id="KR3j0007_CHANT_002-3a.26">徑謂無物非指？<lb/></seg>
<seg xml:id="KR3j0007_CHANT_002-3a.27">且夫指固自為非指，<lb/></seg>
<seg xml:id="KR3j0007_CHANT_002-3a.28">奚待於物，<lb/></seg>
<seg xml:id="KR3j0007_CHANT_002-3a.29">而乃與為指？<lb/></seg>
</p>
<p>
<seg xml:id="KR3j0007_CHANT_002-4a.1"><pb xml:id="KR3j0007_CHANT_002-4a" ed="CHANT" n="002-4a"/><lb/></seg>
<seg xml:id="KR3j0007_CHANT_002-4a.2">《通變論第四》</seg>
</p>
<p>
<seg xml:id="KR3j0007_CHANT_002-4a.3">曰：<lb/></seg>
<seg xml:id="KR3j0007_CHANT_002-4a.4">「二有一乎？」<lb/></seg>
</p>
<p>
<seg xml:id="KR3j0007_CHANT_002-4a.5">曰：<lb/></seg>
<seg xml:id="KR3j0007_CHANT_002-4a.6">「二無一。」<lb/></seg>
</p>
<p>
<seg xml:id="KR3j0007_CHANT_002-4a.7">曰：<lb/></seg>
<seg xml:id="KR3j0007_CHANT_002-4a.8">「二有右乎？」<lb/></seg>
</p>
<p>
<seg xml:id="KR3j0007_CHANT_002-5a.1"><pb xml:id="KR3j0007_CHANT_002-5a" ed="CHANT" n="002-5a"/><lb/></seg>
<seg xml:id="KR3j0007_CHANT_002-5a.2">曰：<lb/></seg>
<seg xml:id="KR3j0007_CHANT_002-5a.3">「二無右。」<lb/></seg>
</p>
<p>
<seg xml:id="KR3j0007_CHANT_002-5a.4">曰：<lb/></seg>
<seg xml:id="KR3j0007_CHANT_002-5a.5">「二有左乎？」<lb/></seg>
</p>
<p>
<seg xml:id="KR3j0007_CHANT_002-5a.6">曰：<lb/></seg>
<seg xml:id="KR3j0007_CHANT_002-5a.7">「二無左。」<lb/></seg>
</p>
<p>
<seg xml:id="KR3j0007_CHANT_002-6a.1"><pb xml:id="KR3j0007_CHANT_002-6a" ed="CHANT" n="002-6a"/><lb/></seg>
<seg xml:id="KR3j0007_CHANT_002-6a.2">曰：<lb/></seg>
<seg xml:id="KR3j0007_CHANT_002-6a.3">「右可謂二乎？」<lb/></seg>
</p>
<p>
<seg xml:id="KR3j0007_CHANT_002-6a.4">曰：<lb/></seg>
<seg xml:id="KR3j0007_CHANT_002-6a.5">「不可。」<lb/></seg>
</p>
<p>
<seg xml:id="KR3j0007_CHANT_002-6a.6">曰：<lb/></seg>
<seg xml:id="KR3j0007_CHANT_002-6a.7">「左可謂二乎？」<lb/></seg>
</p>
<p>
<seg xml:id="KR3j0007_CHANT_002-7a.1"><pb xml:id="KR3j0007_CHANT_002-7a" ed="CHANT" n="002-7a"/><lb/></seg>
<seg xml:id="KR3j0007_CHANT_002-7a.2">曰：<lb/></seg>
<seg xml:id="KR3j0007_CHANT_002-7a.3">「不可。」<lb/></seg>
</p>
<p>
<seg xml:id="KR3j0007_CHANT_002-7a.4">曰：<lb/></seg>
<seg xml:id="KR3j0007_CHANT_002-7a.5">「左與右可謂二乎？」<lb/></seg>
</p>
<p>
<seg xml:id="KR3j0007_CHANT_002-7a.6">曰：<lb/></seg>
<seg xml:id="KR3j0007_CHANT_002-7a.7">「可。」<lb/></seg>
</p>
<p>
<seg xml:id="KR3j0007_CHANT_002-8a.1"><pb xml:id="KR3j0007_CHANT_002-8a" ed="CHANT" n="002-8a"/><lb/></seg>
<seg xml:id="KR3j0007_CHANT_002-8a.2">曰：<lb/></seg>
<seg xml:id="KR3j0007_CHANT_002-8a.3">「謂變非不變，<lb/></seg>
<seg xml:id="KR3j0007_CHANT_002-8a.4">可乎？」<lb/></seg>
</p>
<p>
<seg xml:id="KR3j0007_CHANT_002-8a.5">曰：<lb/></seg>
<seg xml:id="KR3j0007_CHANT_002-8a.6">「可。」<lb/></seg>
</p>
<p>
<seg xml:id="KR3j0007_CHANT_002-8a.7">曰：<lb/></seg>
<seg xml:id="KR3j0007_CHANT_002-8a.8">「右有與，<lb/></seg>
<seg xml:id="KR3j0007_CHANT_002-8a.9">可謂變乎？」<lb/></seg>
</p>
<p>
<seg xml:id="KR3j0007_CHANT_002-9a.1"><pb xml:id="KR3j0007_CHANT_002-9a" ed="CHANT" n="002-9a"/><lb/></seg>
<seg xml:id="KR3j0007_CHANT_002-9a.2">曰：<lb/></seg>
<seg xml:id="KR3j0007_CHANT_002-9a.3">「可。」<lb/></seg>
</p>
<p>
<seg xml:id="KR3j0007_CHANT_002-9a.4">曰：<lb/></seg>
<seg xml:id="KR3j0007_CHANT_002-9a.5">「變隻？」<lb/></seg>
</p>
<p>
<seg xml:id="KR3j0007_CHANT_002-9a.6">曰：<lb/></seg>
<seg xml:id="KR3j0007_CHANT_002-9a.7">「右。」<lb/></seg>
</p>
<p>
<seg xml:id="KR3j0007_CHANT_002-10a.1"><pb xml:id="KR3j0007_CHANT_002-10a" ed="CHANT" n="002-10a"/><lb/></seg>
<seg xml:id="KR3j0007_CHANT_002-10a.2">曰：<lb/></seg>
<seg xml:id="KR3j0007_CHANT_002-10a.3">「右苟變，<lb/></seg>
<seg xml:id="KR3j0007_CHANT_002-10a.4">安可謂右？<lb/></seg>
<seg xml:id="KR3j0007_CHANT_002-10a.5">苟不變，<lb/></seg>
<seg xml:id="KR3j0007_CHANT_002-10a.6">安可謂變？<lb/></seg>
<seg xml:id="KR3j0007_CHANT_002-10a.7">：<lb/></seg>
<seg xml:id="KR3j0007_CHANT_002-10a.8">二苟無左，<lb/></seg>
<seg xml:id="KR3j0007_CHANT_002-10a.9">又無右，<lb/></seg>
<seg xml:id="KR3j0007_CHANT_002-10a.10">二者左與右，<lb/></seg>
<seg xml:id="KR3j0007_CHANT_002-10a.11">奈何？」<lb/></seg>
</p>
<p>
<seg xml:id="KR3j0007_CHANT_002-11a.1"><pb xml:id="KR3j0007_CHANT_002-11a" ed="CHANT" n="002-11a"/><lb/></seg>
<seg xml:id="KR3j0007_CHANT_002-11a.2">曰：<lb/></seg>
<seg xml:id="KR3j0007_CHANT_002-11a.3">「羊合牛非馬，<lb/></seg>
<seg xml:id="KR3j0007_CHANT_002-11a.4">牛合羊非雞。」<lb/></seg>
</p>
<p>
<seg xml:id="KR3j0007_CHANT_002-11a.5">曰：<lb/></seg>
<seg xml:id="KR3j0007_CHANT_002-11a.6">「何哉？」<lb/></seg>
</p>
<p>
<seg xml:id="KR3j0007_CHANT_002-11a.7">曰：<lb/></seg>
<seg xml:id="KR3j0007_CHANT_002-11a.8">「羊與牛唯異，<lb/></seg>
<seg xml:id="KR3j0007_CHANT_002-11a.9">羊有齒，<lb/></seg>
<seg xml:id="KR3j0007_CHANT_002-11a.10">牛無齒。<lb/></seg>
<seg xml:id="KR3j0007_CHANT_002-11a.11">而羊、牛之非羊也、之非牛也，<lb/></seg>
<seg xml:id="KR3j0007_CHANT_002-11a.12">未可。<lb/></seg>
<seg xml:id="KR3j0007_CHANT_002-11a.13">是不俱有，<lb/></seg>
<seg xml:id="KR3j0007_CHANT_002-11a.14">而或類焉。<lb/></seg>
</p>
<p>
<seg xml:id="KR3j0007_CHANT_002-12a.1"><pb xml:id="KR3j0007_CHANT_002-12a" ed="CHANT" n="002-12a"/><lb/></seg>
<seg xml:id="KR3j0007_CHANT_002-12a.2">「羊有角，<lb/></seg>
<seg xml:id="KR3j0007_CHANT_002-12a.3">牛有角。<lb/></seg>
<seg xml:id="KR3j0007_CHANT_002-12a.4">牛之而羊也，<lb/></seg>
<seg xml:id="KR3j0007_CHANT_002-12a.5">羊之而牛也，<lb/></seg>
<seg xml:id="KR3j0007_CHANT_002-12a.6">未可。<lb/></seg>
<seg xml:id="KR3j0007_CHANT_002-12a.7">是俱有而類之不同也。<lb/></seg>
<seg xml:id="KR3j0007_CHANT_002-12a.8">羊、牛有角，<lb/></seg>
<seg xml:id="KR3j0007_CHANT_002-12a.9">馬無角；<lb/></seg>
<seg xml:id="KR3j0007_CHANT_002-12a.10">馬有尾，<lb/></seg>
<seg xml:id="KR3j0007_CHANT_002-12a.11">羊、牛無尾。<lb/></seg>
<seg xml:id="KR3j0007_CHANT_002-12a.12">故曰『羊合牛非馬也』。<lb/></seg>
<seg xml:id="KR3j0007_CHANT_002-12a.13">非馬者、無馬也。<lb/></seg>
<seg xml:id="KR3j0007_CHANT_002-12a.14">無馬者、羊不二，<lb/></seg>
<seg xml:id="KR3j0007_CHANT_002-12a.15">牛不二，<lb/></seg>
<seg xml:id="KR3j0007_CHANT_002-12a.16">而羊牛二。<lb/></seg>
<seg xml:id="KR3j0007_CHANT_002-12a.17">是而羊，<lb/></seg>
<seg xml:id="KR3j0007_CHANT_002-12a.18">而牛，<lb/></seg>
<seg xml:id="KR3j0007_CHANT_002-12a.19">非馬，<lb/></seg>
<seg xml:id="KR3j0007_CHANT_002-12a.20">可也。<lb/></seg>
<seg xml:id="KR3j0007_CHANT_002-12a.21">若舉而以是，<lb/></seg>
<seg xml:id="KR3j0007_CHANT_002-12a.22">猶類之不同。<lb/></seg>
<seg xml:id="KR3j0007_CHANT_002-12a.23">若左右，<lb/></seg>
<seg xml:id="KR3j0007_CHANT_002-12a.24">猶是舉。<lb/></seg>
</p>
<p>
<seg xml:id="KR3j0007_CHANT_002-13a.1"><pb xml:id="KR3j0007_CHANT_002-13a" ed="CHANT" n="002-13a"/><lb/></seg>
<seg xml:id="KR3j0007_CHANT_002-13a.2">「牛、羊有毛，<lb/></seg>
<seg xml:id="KR3j0007_CHANT_002-13a.3">雞有羽。<lb/></seg>
<seg xml:id="KR3j0007_CHANT_002-13a.4">謂雞足一，<lb/></seg>
<seg xml:id="KR3j0007_CHANT_002-13a.5">數足二，<lb/></seg>
<seg xml:id="KR3j0007_CHANT_002-13a.6">二而一，<lb/></seg>
<seg xml:id="KR3j0007_CHANT_002-13a.7">故三。<lb/></seg>
<seg xml:id="KR3j0007_CHANT_002-13a.8">謂牛、羊足一，<lb/></seg>
<seg xml:id="KR3j0007_CHANT_002-13a.9">數足四，<lb/></seg>
<seg xml:id="KR3j0007_CHANT_002-13a.10">四而一，<lb/></seg>
<seg xml:id="KR3j0007_CHANT_002-13a.11">故五。<lb/></seg>
<seg xml:id="KR3j0007_CHANT_002-13a.12">牛、羊足五，<lb/></seg>
<seg xml:id="KR3j0007_CHANT_002-13a.13">雞足三。<lb/></seg>
<seg xml:id="KR3j0007_CHANT_002-13a.14">故曰『牛合羊非雞』。<lb/></seg>
<seg xml:id="KR3j0007_CHANT_002-13a.15">非有以非雞也。<lb/></seg>
<seg xml:id="KR3j0007_CHANT_002-13a.16">與馬以雞，<lb/></seg>
<seg xml:id="KR3j0007_CHANT_002-13a.17">寧馬。<lb/></seg>
<seg xml:id="KR3j0007_CHANT_002-13a.18">材、不材，<lb/></seg>
<seg xml:id="KR3j0007_CHANT_002-13a.19">其無以類審矣。<lb/></seg>
<seg xml:id="KR3j0007_CHANT_002-13a.20">舉是謂亂，<lb/></seg>
<seg xml:id="KR3j0007_CHANT_002-13a.21">名是狂舉。」<lb/></seg>
</p>
<p>
<seg xml:id="KR3j0007_CHANT_002-14a.1"><pb xml:id="KR3j0007_CHANT_002-14a" ed="CHANT" n="002-14a"/><lb/></seg>
<seg xml:id="KR3j0007_CHANT_002-14a.2">曰：<lb/></seg>
<seg xml:id="KR3j0007_CHANT_002-14a.3">「他辯。」<lb/></seg>
</p>
<p>
<seg xml:id="KR3j0007_CHANT_002-14a.4">曰：<lb/></seg>
<seg xml:id="KR3j0007_CHANT_002-14a.5">「青以白非黃，<lb/></seg>
<seg xml:id="KR3j0007_CHANT_002-14a.6">白以青非碧。」<lb/></seg>
</p>
<p>
<seg xml:id="KR3j0007_CHANT_002-14a.7">曰：<lb/></seg>
<seg xml:id="KR3j0007_CHANT_002-14a.8">「何哉？」<lb/></seg>
</p>
<p>
<seg xml:id="KR3j0007_CHANT_002-15a.1"><pb xml:id="KR3j0007_CHANT_002-15a" ed="CHANT" n="002-15a"/><lb/></seg>
<seg xml:id="KR3j0007_CHANT_002-15a.2">曰：<lb/></seg>
<seg xml:id="KR3j0007_CHANT_002-15a.3">「青、白不相與而相與，<lb/></seg>
<seg xml:id="KR3j0007_CHANT_002-15a.4">反對也。<lb/></seg>
<seg xml:id="KR3j0007_CHANT_002-15a.5">不相鄰而相鄰，<lb/></seg>
<seg xml:id="KR3j0007_CHANT_002-15a.6">不害其方也。<lb/></seg>
<seg xml:id="KR3j0007_CHANT_002-15a.7">不害其方者，<lb/></seg>
<seg xml:id="KR3j0007_CHANT_002-15a.8">反而對。<lb/></seg>
<seg xml:id="KR3j0007_CHANT_002-15a.9">各當其所，<lb/></seg>
<seg xml:id="KR3j0007_CHANT_002-15a.10">若左右不驪。<lb/></seg>
<seg xml:id="KR3j0007_CHANT_002-15a.11">故一於青不可，<lb/></seg>
<seg xml:id="KR3j0007_CHANT_002-15a.12">一於白不可。<lb/></seg>
<seg xml:id="KR3j0007_CHANT_002-15a.13">惡乎其有黃矣哉？<lb/></seg>
<seg xml:id="KR3j0007_CHANT_002-15a.14">黃其正矣，<lb/></seg>
<seg xml:id="KR3j0007_CHANT_002-15a.15">是正舉也。<lb/></seg>
<seg xml:id="KR3j0007_CHANT_002-15a.16">其有君、臣之於國焉，<lb/></seg>
<seg xml:id="KR3j0007_CHANT_002-15a.17">故強壽矣。<lb/></seg>
<seg xml:id="KR3j0007_CHANT_002-15a.18">而且青驪乎白，<lb/></seg>
<seg xml:id="KR3j0007_CHANT_002-15a.19">而白不勝也。<lb/></seg>
<seg xml:id="KR3j0007_CHANT_002-15a.20">白足以勝矣而不勝，<lb/></seg>
<seg xml:id="KR3j0007_CHANT_002-15a.21">是木賊金也。<lb/></seg>
<seg xml:id="KR3j0007_CHANT_002-15a.22">木賊金者碧，<lb/></seg>
<seg xml:id="KR3j0007_CHANT_002-15a.23">碧則非正舉矣。<lb/></seg>
<seg xml:id="KR3j0007_CHANT_002-15a.24">青、白不相與而相與，<lb/></seg>
<seg xml:id="KR3j0007_CHANT_002-15a.25">不相勝，<lb/></seg>
<seg xml:id="KR3j0007_CHANT_002-15a.26">則兩明也。<lb/></seg>
<seg xml:id="KR3j0007_CHANT_002-15a.27">爭而明，<lb/></seg>
<seg xml:id="KR3j0007_CHANT_002-15a.28">其色碧也。<lb/></seg>
<seg xml:id="KR3j0007_CHANT_002-15a.29">與其碧，<lb/></seg>
<seg xml:id="KR3j0007_CHANT_002-15a.30">寧黃。<lb/></seg>
<seg xml:id="KR3j0007_CHANT_002-15a.31">黃、其馬也。<lb/></seg>
<seg xml:id="KR3j0007_CHANT_002-15a.32">其與類乎，<lb/></seg>
<seg xml:id="KR3j0007_CHANT_002-15a.33">碧、其雞也，<lb/></seg>
<seg xml:id="KR3j0007_CHANT_002-15a.34">其與暴乎。<lb/></seg>
<seg xml:id="KR3j0007_CHANT_002-15a.35">暴則君、臣爭而兩明也。<lb/></seg>
<seg xml:id="KR3j0007_CHANT_002-15a.36">兩明者、昏不明，<lb/></seg>
<seg xml:id="KR3j0007_CHANT_002-15a.37">非正舉也。<lb/></seg>
<seg xml:id="KR3j0007_CHANT_002-15a.38">非正舉者，<lb/></seg>
<seg xml:id="KR3j0007_CHANT_002-15a.39">名實無當，<lb/></seg>
<seg xml:id="KR3j0007_CHANT_002-15a.40">驪色章焉。<lb/></seg>
<seg xml:id="KR3j0007_CHANT_002-15a.41">故曰兩明也。<lb/></seg>
<seg xml:id="KR3j0007_CHANT_002-15a.42">兩明而道喪，<lb/></seg>
<seg xml:id="KR3j0007_CHANT_002-15a.43">其無有以正焉。」<lb/></seg>
</p>
<p>
<seg xml:id="KR3j0007_CHANT_002-15a.44">#+PROPERTY: ID KR3j0007</seg>
</p>
</div>
<div><head>公孫龍子卷下</head>
<p>
<seg xml:id="KR3j0007_CHANT_003-1a.1"><pb xml:id="KR3j0007_CHANT_003-1a" ed="CHANT" n="003-1a"/><lb/></seg>
<seg xml:id="KR3j0007_CHANT_003-1a.2">《堅白論第五》</seg>
</p>
<p>
<seg xml:id="KR3j0007_CHANT_003-1a.3">「堅、白、石、三，<lb/></seg>
<seg xml:id="KR3j0007_CHANT_003-1a.4">可乎？」<lb/></seg>
</p>
<p>
<seg xml:id="KR3j0007_CHANT_003-1a.5">曰：<lb/></seg>
<seg xml:id="KR3j0007_CHANT_003-1a.6">「不可。」<lb/></seg>
</p>
<p>
<seg xml:id="KR3j0007_CHANT_003-1a.7">曰：<lb/></seg>
<seg xml:id="KR3j0007_CHANT_003-1a.8">「二可乎？」<lb/></seg>
</p>
<p>
<seg xml:id="KR3j0007_CHANT_003-2a.1"><pb xml:id="KR3j0007_CHANT_003-2a" ed="CHANT" n="003-2a"/><lb/></seg>
<seg xml:id="KR3j0007_CHANT_003-2a.2">曰：<lb/></seg>
<seg xml:id="KR3j0007_CHANT_003-2a.3">「可。」<lb/></seg>
</p>
<p>
<seg xml:id="KR3j0007_CHANT_003-2a.4">曰：<lb/></seg>
<seg xml:id="KR3j0007_CHANT_003-2a.5">「何哉？」<lb/></seg>
</p>
<p>
<seg xml:id="KR3j0007_CHANT_003-2a.6">曰：<lb/></seg>
<seg xml:id="KR3j0007_CHANT_003-2a.7">「無堅得白，<lb/></seg>
<seg xml:id="KR3j0007_CHANT_003-2a.8">其舉也二。<lb/></seg>
<seg xml:id="KR3j0007_CHANT_003-2a.9">無白得堅，<lb/></seg>
<seg xml:id="KR3j0007_CHANT_003-2a.10">其舉也二。」<lb/></seg>
</p>
<p>
<seg xml:id="KR3j0007_CHANT_003-3a.1"><pb xml:id="KR3j0007_CHANT_003-3a" ed="CHANT" n="003-3a"/><lb/></seg>
<seg xml:id="KR3j0007_CHANT_003-3a.2">曰：<lb/></seg>
<seg xml:id="KR3j0007_CHANT_003-3a.3">「得其所白，<lb/></seg>
<seg xml:id="KR3j0007_CHANT_003-3a.4">不可謂無白。<lb/></seg>
<seg xml:id="KR3j0007_CHANT_003-3a.5">得其所堅，<lb/></seg>
<seg xml:id="KR3j0007_CHANT_003-3a.6">不可謂無堅。<lb/></seg>
<seg xml:id="KR3j0007_CHANT_003-3a.7">而之石也，<lb/></seg>
<seg xml:id="KR3j0007_CHANT_003-3a.8">之於然也，<lb/></seg>
<seg xml:id="KR3j0007_CHANT_003-3a.9">非三也？」<lb/></seg>
</p>
<p>
<seg xml:id="KR3j0007_CHANT_003-3a.10">曰：<lb/></seg>
<seg xml:id="KR3j0007_CHANT_003-3a.11">「視不得其所堅，<lb/></seg>
<seg xml:id="KR3j0007_CHANT_003-3a.12">而得其所白者，<lb/></seg>
<seg xml:id="KR3j0007_CHANT_003-3a.13">無堅也。<lb/></seg>
<seg xml:id="KR3j0007_CHANT_003-3a.14">拊不得其所白，<lb/></seg>
<seg xml:id="KR3j0007_CHANT_003-3a.15">而得其所堅，<lb/></seg>
<seg xml:id="KR3j0007_CHANT_003-3a.16">得其堅也，<lb/></seg>
<seg xml:id="KR3j0007_CHANT_003-3a.17">無白也。」<lb/></seg>
</p>
<p>
<seg xml:id="KR3j0007_CHANT_003-4a.1"><pb xml:id="KR3j0007_CHANT_003-4a" ed="CHANT" n="003-4a"/><lb/></seg>
<seg xml:id="KR3j0007_CHANT_003-4a.2">曰：<lb/></seg>
<seg xml:id="KR3j0007_CHANT_003-4a.3">「天下無白，<lb/></seg>
<seg xml:id="KR3j0007_CHANT_003-4a.4">不可以視石。<lb/></seg>
<seg xml:id="KR3j0007_CHANT_003-4a.5">天下無堅，<lb/></seg>
<seg xml:id="KR3j0007_CHANT_003-4a.6">不可以謂石。<lb/></seg>
<seg xml:id="KR3j0007_CHANT_003-4a.7">堅、白、石不相外，<lb/></seg>
<seg xml:id="KR3j0007_CHANT_003-4a.8">藏三，<lb/></seg>
<seg xml:id="KR3j0007_CHANT_003-4a.9">可乎？」<lb/></seg>
</p>
<p>
<seg xml:id="KR3j0007_CHANT_003-4a.10">曰：<lb/></seg>
<seg xml:id="KR3j0007_CHANT_003-4a.11">「有自藏也，<lb/></seg>
<seg xml:id="KR3j0007_CHANT_003-4a.12">非藏而藏也。」<lb/></seg>
</p>
<p>
<seg xml:id="KR3j0007_CHANT_003-5a.1"><pb xml:id="KR3j0007_CHANT_003-5a" ed="CHANT" n="003-5a"/><lb/></seg>
<seg xml:id="KR3j0007_CHANT_003-5a.2">曰：<lb/></seg>
<seg xml:id="KR3j0007_CHANT_003-5a.3">「其白也，<lb/></seg>
<seg xml:id="KR3j0007_CHANT_003-5a.4">其堅也，<lb/></seg>
<seg xml:id="KR3j0007_CHANT_003-5a.5">而石必得以相盛盈，<lb/></seg>
<seg xml:id="KR3j0007_CHANT_003-5a.6">其自藏奈何？」<lb/></seg>
</p>
<p>
<seg xml:id="KR3j0007_CHANT_003-5a.7">曰：<lb/></seg>
<seg xml:id="KR3j0007_CHANT_003-5a.8">「得其白，<lb/></seg>
<seg xml:id="KR3j0007_CHANT_003-5a.9">得其堅，<lb/></seg>
<seg xml:id="KR3j0007_CHANT_003-5a.10">見與不見，<lb/></seg>
<seg xml:id="KR3j0007_CHANT_003-5a.11">離，<lb/></seg>
<seg xml:id="KR3j0007_CHANT_003-5a.12">不見離。<lb/></seg>
<seg xml:id="KR3j0007_CHANT_003-5a.13">一二不相盈，<lb/></seg>
<seg xml:id="KR3j0007_CHANT_003-5a.14">故離。<lb/></seg>
<seg xml:id="KR3j0007_CHANT_003-5a.15">離也者、藏也。」<lb/></seg>
</p>
<p>
<seg xml:id="KR3j0007_CHANT_003-6a.1"><pb xml:id="KR3j0007_CHANT_003-6a" ed="CHANT" n="003-6a"/><lb/></seg>
<seg xml:id="KR3j0007_CHANT_003-6a.2">曰：<lb/></seg>
<seg xml:id="KR3j0007_CHANT_003-6a.3">「石之白，<lb/></seg>
<seg xml:id="KR3j0007_CHANT_003-6a.4">石之堅，<lb/></seg>
<seg xml:id="KR3j0007_CHANT_003-6a.5">見與不見，<lb/></seg>
<seg xml:id="KR3j0007_CHANT_003-6a.6">二與三，<lb/></seg>
<seg xml:id="KR3j0007_CHANT_003-6a.7">若廣修而相盈也。<lb/></seg>
<seg xml:id="KR3j0007_CHANT_003-6a.8">其非舉乎？」<lb/></seg>
</p>
<p>
<seg xml:id="KR3j0007_CHANT_003-6a.9">曰：<lb/></seg>
<seg xml:id="KR3j0007_CHANT_003-6a.10">「物白焉，<lb/></seg>
<seg xml:id="KR3j0007_CHANT_003-6a.11">不定其所白。<lb/></seg>
<seg xml:id="KR3j0007_CHANT_003-6a.12">物堅焉，<lb/></seg>
<seg xml:id="KR3j0007_CHANT_003-6a.13">不定其所堅。<lb/></seg>
<seg xml:id="KR3j0007_CHANT_003-6a.14">不定者兼，<lb/></seg>
<seg xml:id="KR3j0007_CHANT_003-6a.15">惡乎甚石也？」<lb/></seg>
</p>
<p>
<seg xml:id="KR3j0007_CHANT_003-7a.1"><pb xml:id="KR3j0007_CHANT_003-7a" ed="CHANT" n="003-7a"/><lb/></seg>
<seg xml:id="KR3j0007_CHANT_003-7a.2">曰：<lb/></seg>
<seg xml:id="KR3j0007_CHANT_003-7a.3">「循石，<lb/></seg>
<seg xml:id="KR3j0007_CHANT_003-7a.4">非彼無石，<lb/></seg>
<seg xml:id="KR3j0007_CHANT_003-7a.5">非石無所取乎白。<lb/></seg>
<seg xml:id="KR3j0007_CHANT_003-7a.6">石不相離者固乎。<lb/></seg>
<seg xml:id="KR3j0007_CHANT_003-7a.7">然其無已。」<lb/></seg>
</p>
<p>
<seg xml:id="KR3j0007_CHANT_003-7a.8">曰：<lb/></seg>
<seg xml:id="KR3j0007_CHANT_003-7a.9">「於石，<lb/></seg>
<seg xml:id="KR3j0007_CHANT_003-7a.10">一也；<lb/></seg>
<seg xml:id="KR3j0007_CHANT_003-7a.11">堅白，<lb/></seg>
<seg xml:id="KR3j0007_CHANT_003-7a.12">二也。<lb/></seg>
<seg xml:id="KR3j0007_CHANT_003-7a.13">而在於石。<lb/></seg>
<seg xml:id="KR3j0007_CHANT_003-7a.14">故有知焉，<lb/></seg>
<seg xml:id="KR3j0007_CHANT_003-7a.15">有不知焉；<lb/></seg>
<seg xml:id="KR3j0007_CHANT_003-7a.16">有見焉，<lb/></seg>
<seg xml:id="KR3j0007_CHANT_003-7a.17">故知與不知相與離，<lb/></seg>
<seg xml:id="KR3j0007_CHANT_003-7a.18">見與不見相與藏。<lb/></seg>
<seg xml:id="KR3j0007_CHANT_003-7a.19">藏故，<lb/></seg>
<seg xml:id="KR3j0007_CHANT_003-7a.20">孰謂之不離？」<lb/></seg>
</p>
<p>
<seg xml:id="KR3j0007_CHANT_003-8a.1"><pb xml:id="KR3j0007_CHANT_003-8a" ed="CHANT" n="003-8a"/><lb/></seg>
<seg xml:id="KR3j0007_CHANT_003-8a.2">曰：<lb/></seg>
<seg xml:id="KR3j0007_CHANT_003-8a.3">「目不能堅，<lb/></seg>
<seg xml:id="KR3j0007_CHANT_003-8a.4">手不能白。<lb/></seg>
<seg xml:id="KR3j0007_CHANT_003-8a.5">不可謂無堅，<lb/></seg>
<seg xml:id="KR3j0007_CHANT_003-8a.6">不可謂無白。<lb/></seg>
<seg xml:id="KR3j0007_CHANT_003-8a.7">其異任也，<lb/></seg>
<seg xml:id="KR3j0007_CHANT_003-8a.8">其無以代也。<lb/></seg>
<seg xml:id="KR3j0007_CHANT_003-8a.9">堅白域於石，<lb/></seg>
<seg xml:id="KR3j0007_CHANT_003-8a.10">惡乎離？」<lb/></seg>
</p>
<p>
<seg xml:id="KR3j0007_CHANT_003-9a.1"><pb xml:id="KR3j0007_CHANT_003-9a" ed="CHANT" n="003-9a"/><lb/></seg>
<seg xml:id="KR3j0007_CHANT_003-9a.2">曰：<lb/></seg>
<seg xml:id="KR3j0007_CHANT_003-9a.3">「堅未與石為堅，<lb/></seg>
<seg xml:id="KR3j0007_CHANT_003-9a.4">而物兼。<lb/></seg>
<seg xml:id="KR3j0007_CHANT_003-9a.5">未與為堅，<lb/></seg>
<seg xml:id="KR3j0007_CHANT_003-9a.6">而堅必堅。<lb/></seg>
<seg xml:id="KR3j0007_CHANT_003-9a.7">其不堅石、物而堅。<lb/></seg>
<seg xml:id="KR3j0007_CHANT_003-9a.8">天下未有若堅而堅藏。<lb/></seg>
<seg xml:id="KR3j0007_CHANT_003-9a.9">白固不能自白，<lb/></seg>
<seg xml:id="KR3j0007_CHANT_003-9a.10">惡能白石物乎？<lb/></seg>
<seg xml:id="KR3j0007_CHANT_003-9a.11">若白者必白，<lb/></seg>
<seg xml:id="KR3j0007_CHANT_003-9a.12">則不白物而白焉。<lb/></seg>
<seg xml:id="KR3j0007_CHANT_003-9a.13">黃、黑與之然。<lb/></seg>
<seg xml:id="KR3j0007_CHANT_003-9a.14">石其無有，<lb/></seg>
<seg xml:id="KR3j0007_CHANT_003-9a.15">惡取堅白石乎？<lb/></seg>
<seg xml:id="KR3j0007_CHANT_003-9a.16">故離也。<lb/></seg>
<seg xml:id="KR3j0007_CHANT_003-9a.17">離也者、因是。<lb/></seg>
<seg xml:id="KR3j0007_CHANT_003-9a.18">力與知，<lb/></seg>
<seg xml:id="KR3j0007_CHANT_003-9a.19">果不若因是。<lb/></seg>
<seg xml:id="KR3j0007_CHANT_003-9a.20">且猶白以目見，<lb/></seg>
<seg xml:id="KR3j0007_CHANT_003-9a.21">目以火見，<lb/></seg>
<seg xml:id="KR3j0007_CHANT_003-9a.22">而火不見。<lb/></seg>
<seg xml:id="KR3j0007_CHANT_003-9a.23">則火與目不見而神見。<lb/></seg>
<seg xml:id="KR3j0007_CHANT_003-9a.24">神不見，<lb/></seg>
<seg xml:id="KR3j0007_CHANT_003-9a.25">而見離。<lb/></seg>
<seg xml:id="KR3j0007_CHANT_003-9a.26">堅以手，<lb/></seg>
<seg xml:id="KR3j0007_CHANT_003-9a.27">而手以捶，<lb/></seg>
<seg xml:id="KR3j0007_CHANT_003-9a.28">是捶與手知而不知。<lb/></seg>
<seg xml:id="KR3j0007_CHANT_003-9a.29">而神與不知。<lb/></seg>
<seg xml:id="KR3j0007_CHANT_003-9a.30">神乎！<lb/></seg>
<seg xml:id="KR3j0007_CHANT_003-9a.31">是之謂離焉。<lb/></seg>
<seg xml:id="KR3j0007_CHANT_003-9a.32">離也者、天下，<lb/></seg>
<seg xml:id="KR3j0007_CHANT_003-9a.33">故獨而正。」<lb/></seg>
</p>
<p>
<seg xml:id="KR3j0007_CHANT_003-10a.1"><pb xml:id="KR3j0007_CHANT_003-10a" ed="CHANT" n="003-10a"/><lb/></seg>
<seg xml:id="KR3j0007_CHANT_003-10a.2">《名實論第六》</seg>
</p>
<p>
<seg xml:id="KR3j0007_CHANT_003-10a.3">天地與其所產焉，<lb/></seg>
<seg xml:id="KR3j0007_CHANT_003-10a.4">物也。<lb/></seg>
<seg xml:id="KR3j0007_CHANT_003-10a.5">物以物其所物而不過焉，<lb/></seg>
<seg xml:id="KR3j0007_CHANT_003-10a.6">實也。<lb/></seg>
<seg xml:id="KR3j0007_CHANT_003-10a.7">實以實其所實不曠焉，<lb/></seg>
<seg xml:id="KR3j0007_CHANT_003-10a.8">位也。<lb/></seg>
<seg xml:id="KR3j0007_CHANT_003-10a.9">出其所位，<lb/></seg>
<seg xml:id="KR3j0007_CHANT_003-10a.10">非位。<lb/></seg>
<seg xml:id="KR3j0007_CHANT_003-10a.11">位其所位焉，<lb/></seg>
<seg xml:id="KR3j0007_CHANT_003-10a.12">正也。<lb/></seg>
<seg xml:id="KR3j0007_CHANT_003-10a.13">以其所正，<lb/></seg>
<seg xml:id="KR3j0007_CHANT_003-10a.14">正其所不正，<lb/></seg>
<seg xml:id="KR3j0007_CHANT_003-10a.15">疑其所正。<lb/></seg>
<seg xml:id="KR3j0007_CHANT_003-10a.16">其正者，<lb/></seg>
<seg xml:id="KR3j0007_CHANT_003-10a.17">正其所實也。<lb/></seg>
<seg xml:id="KR3j0007_CHANT_003-10a.18">正其所實者，<lb/></seg>
<seg xml:id="KR3j0007_CHANT_003-10a.19">正其名也。<lb/></seg>
<seg xml:id="KR3j0007_CHANT_003-10a.20">其名正，<lb/></seg>
<seg xml:id="KR3j0007_CHANT_003-10a.21">則唯乎其彼此焉。<lb/></seg>
<seg xml:id="KR3j0007_CHANT_003-10a.22">謂彼而彼不唯乎彼，<lb/></seg>
<seg xml:id="KR3j0007_CHANT_003-10a.23">則彼謂不行；<lb/></seg>
<seg xml:id="KR3j0007_CHANT_003-10a.24">謂此而行不唯乎此，<lb/></seg>
<seg xml:id="KR3j0007_CHANT_003-10a.25">則此謂不行。<lb/></seg>
<seg xml:id="KR3j0007_CHANT_003-10a.26">其以當，<lb/></seg>
<seg xml:id="KR3j0007_CHANT_003-10a.27">不當也。<lb/></seg>
<seg xml:id="KR3j0007_CHANT_003-10a.28">不當，<lb/></seg>
<seg xml:id="KR3j0007_CHANT_003-10a.29">而亂也。<lb/></seg>
<seg xml:id="KR3j0007_CHANT_003-10a.30">故彼彼當乎彼，<lb/></seg>
<seg xml:id="KR3j0007_CHANT_003-10a.31">則唯乎彼，<lb/></seg>
<seg xml:id="KR3j0007_CHANT_003-10a.32">其謂行彼；<lb/></seg>
<seg xml:id="KR3j0007_CHANT_003-10a.33">此此當乎此，<lb/></seg>
<seg xml:id="KR3j0007_CHANT_003-10a.34">則唯乎此，<lb/></seg>
<seg xml:id="KR3j0007_CHANT_003-10a.35">其謂行此。<lb/></seg>
<seg xml:id="KR3j0007_CHANT_003-10a.36">其以當而當也，<lb/></seg>
<seg xml:id="KR3j0007_CHANT_003-10a.37">以當而當，<lb/></seg>
<seg xml:id="KR3j0007_CHANT_003-10a.38">正也。<lb/></seg>
<seg xml:id="KR3j0007_CHANT_003-10a.39">故彼。<lb/></seg>
<seg xml:id="KR3j0007_CHANT_003-10a.40">故彼止於彼，<lb/></seg>
<seg xml:id="KR3j0007_CHANT_003-10a.41">此此止於此，<lb/></seg>
<seg xml:id="KR3j0007_CHANT_003-10a.42">可。<lb/></seg>
<seg xml:id="KR3j0007_CHANT_003-10a.43">彼此而彼且此，<lb/></seg>
<seg xml:id="KR3j0007_CHANT_003-10a.44">此彼而此且彼，<lb/></seg>
<seg xml:id="KR3j0007_CHANT_003-10a.45">不可。<lb/></seg>
<seg xml:id="KR3j0007_CHANT_003-10a.46">夫名、實謂也。<lb/></seg>
<seg xml:id="KR3j0007_CHANT_003-10a.47">知此之非也，<lb/></seg>
<seg xml:id="KR3j0007_CHANT_003-10a.48">知此之不在此也，<lb/></seg>
<seg xml:id="KR3j0007_CHANT_003-10a.49">明不謂也。<lb/></seg>
<seg xml:id="KR3j0007_CHANT_003-10a.50">知彼之非彼也，<lb/></seg>
<seg xml:id="KR3j0007_CHANT_003-10a.51">知彼之不在彼也，<lb/></seg>
<seg xml:id="KR3j0007_CHANT_003-10a.52">則不謂也。<lb/></seg>
<seg xml:id="KR3j0007_CHANT_003-10a.53">至矣哉！<lb/></seg>
<seg xml:id="KR3j0007_CHANT_003-10a.54">古之明王，<lb/></seg>
<seg xml:id="KR3j0007_CHANT_003-10a.55">審其名實，<lb/></seg>
<seg xml:id="KR3j0007_CHANT_003-10a.56">慎其所謂。<lb/></seg>
<seg xml:id="KR3j0007_CHANT_003-10a.57">至矣哉！<lb/></seg>
<seg xml:id="KR3j0007_CHANT_003-10a.58">古之明王。<lb/></seg>
</p>
</div>
</body>
</text>
</TEI>
