<TEI xmlns="http://www.tei-c.org/ns/1.0" xml:id="KR6i0483">
<teiHeader>
<fileDesc>
<titleStmt>
<title>佛說四十二章經</title>
</titleStmt>
<editionStmt><edition><idno type="kanripo">KR6i0483</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the CHANT textfiles in Kanripo format on 2018-10-06</p>
</sourceDesc>
</fileDesc>
</teiHeader>
<text>
<body>
<div><head>經序</head>
<p>
<seg xml:id="KR6i0483_CHANT_001-1a.1"><pb xml:id="KR6i0483_CHANT_001-1a" ed="CHANT" n="001-1a"/><lb/></seg>
<seg xml:id="KR6i0483_CHANT_001-1a.2">1A《經序》<lb/></seg>
</p>
<p>
<seg xml:id="KR6i0483_CHANT_001-1a.3">世尊成道已。<lb/></seg>
<seg xml:id="KR6i0483_CHANT_001-1a.4">作是思惟。<lb/></seg>
<seg xml:id="KR6i0483_CHANT_001-1a.5">離欲寂靜、是最為勝。<lb/></seg>
<seg xml:id="KR6i0483_CHANT_001-1a.6">住大禪定、降諸魔道。<lb/></seg>
<seg xml:id="KR6i0483_CHANT_001-1a.7">於鹿野苑中、轉轉四諦法輪。<lb/></seg>
<seg xml:id="KR6i0483_CHANT_001-1a.8">度憍陳如等五人、而證道果。<lb/></seg>
<seg xml:id="KR6i0483_CHANT_001-1a.9">復有比丘所說諸疑、求佛進止。<lb/></seg>
<seg xml:id="KR6i0483_CHANT_001-1a.10">世尊教敕、一一開悟。<lb/></seg>
<seg xml:id="KR6i0483_CHANT_001-1a.11">合掌敬諾、而順尊敕。<lb/></seg>
</p>
<p>
<seg xml:id="KR6i0483_CHANT_001-1a.12">#+PROPERTY: ID KR6i0483</seg>
</p>
</div>
<div><head>第一章〈出家證果〉</head>
<p>
<seg xml:id="KR6i0483_CHANT_002-1a.1"><pb xml:id="KR6i0483_CHANT_002-1a" ed="CHANT" n="002-1a"/><lb/></seg>
<seg xml:id="KR6i0483_CHANT_002-1a.2">1《第一章‧出家證果》<lb/></seg>
</p>
<p>
<seg xml:id="KR6i0483_CHANT_002-1a.3">佛言、辭親出家、識心達本、解無為法、名曰沙門。<lb/></seg>
<seg xml:id="KR6i0483_CHANT_002-1a.4">常行二百五十戒、進止清淨、為四真道行、成阿羅漢。<lb/></seg>
<seg xml:id="KR6i0483_CHANT_002-1a.5">阿羅漢者、能飛行變化、曠劫壽命、住動天地。<lb/></seg>
<seg xml:id="KR6i0483_CHANT_002-1a.6">次為阿那含。<lb/></seg>
<seg xml:id="KR6i0483_CHANT_002-1a.7">阿那含者、壽終、靈神上十九天、證阿羅漢。<lb/></seg>
<seg xml:id="KR6i0483_CHANT_002-1a.8">次為斯陀含。<lb/></seg>
<seg xml:id="KR6i0483_CHANT_002-1a.9">斯陀含者、一上一還、即得阿羅漢。<lb/></seg>
<seg xml:id="KR6i0483_CHANT_002-1a.10">次為須陀洹。<lb/></seg>
<seg xml:id="KR6i0483_CHANT_002-1a.11">須陀洹者、七死七生、便證阿羅漢。<lb/></seg>
<seg xml:id="KR6i0483_CHANT_002-1a.12">愛欲斷者、如四肢斷、不復用之。<lb/></seg>
</p>
<p>
<seg xml:id="KR6i0483_CHANT_002-1a.13">#+PROPERTY: ID KR6i0483</seg>
</p>
</div>
<div><head>第二章〈斷欲絕朕〉</head>
<p>
<seg xml:id="KR6i0483_CHANT_003-1a.1"><pb xml:id="KR6i0483_CHANT_003-1a" ed="CHANT" n="003-1a"/><lb/></seg>
<seg xml:id="KR6i0483_CHANT_003-1a.2">2《第二章‧斷欲絕朕》<lb/></seg>
</p>
<p>
<seg xml:id="KR6i0483_CHANT_003-1a.3">佛言出家沙門者、斷欲去愛、識自心源。<lb/></seg>
<seg xml:id="KR6i0483_CHANT_003-1a.4">達佛深理、悟無為法。<lb/></seg>
<seg xml:id="KR6i0483_CHANT_003-1a.5">內無所得、外無所求。<lb/></seg>
<seg xml:id="KR6i0483_CHANT_003-1a.6">心不繫道、亦不結業。<lb/></seg>
<seg xml:id="KR6i0483_CHANT_003-1a.7">無念無作、非修非證。<lb/></seg>
<seg xml:id="KR6i0483_CHANT_003-1a.8">不歷諸位、而自崇最、名之為道。<lb/></seg>
</p>
<p>
<seg xml:id="KR6i0483_CHANT_003-1a.9">#+PROPERTY: ID KR6i0483</seg>
</p>
</div>
<div><head>第三章〈割愛去貪〉</head>
<p>
<seg xml:id="KR6i0483_CHANT_004-1a.1"><pb xml:id="KR6i0483_CHANT_004-1a" ed="CHANT" n="004-1a"/><lb/></seg>
<seg xml:id="KR6i0483_CHANT_004-1a.2">3《第三章‧割愛去貪》<lb/></seg>
</p>
<p>
<seg xml:id="KR6i0483_CHANT_004-1a.3">佛言、剃除鬚髮、而為沙門、受道法者、去世資財、乞求取足。<lb/></seg>
<seg xml:id="KR6i0483_CHANT_004-1a.4">日中一食、樹下一宿、慎勿再矣。<lb/></seg>
<seg xml:id="KR6i0483_CHANT_004-1a.5">使人愚蔽者、愛與欲也。<lb/></seg>
</p>
<p>
<seg xml:id="KR6i0483_CHANT_004-1a.6">#+PROPERTY: ID KR6i0483</seg>
</p>
</div>
<div><head>第四章〈善惡並明〉</head>
<p>
<seg xml:id="KR6i0483_CHANT_005-1a.1"><pb xml:id="KR6i0483_CHANT_005-1a" ed="CHANT" n="005-1a"/><lb/></seg>
<seg xml:id="KR6i0483_CHANT_005-1a.2">4《第四章‧善惡並明》<lb/></seg>
</p>
<p>
<seg xml:id="KR6i0483_CHANT_005-1a.3">佛言、眾生以十事為善、亦以十事為惡。<lb/></seg>
<seg xml:id="KR6i0483_CHANT_005-1a.4">何等為十。<lb/></seg>
<seg xml:id="KR6i0483_CHANT_005-1a.5">身三、口四、意三。<lb/></seg>
<seg xml:id="KR6i0483_CHANT_005-1a.6">身三者、殺、盜、婬。<lb/></seg>
<seg xml:id="KR6i0483_CHANT_005-1a.7">口四者、兩舌、惡口、妄言、綺語。<lb/></seg>
<seg xml:id="KR6i0483_CHANT_005-1a.8">音三者、嫉、恚、癡。<lb/></seg>
<seg xml:id="KR6i0483_CHANT_005-1a.9">如是十事、不順聖道、名十惡行。<lb/></seg>
<seg xml:id="KR6i0483_CHANT_005-1a.10">是惡若止、名十善行耳。<lb/></seg>
</p>
<p>
<seg xml:id="KR6i0483_CHANT_005-1a.11">#+PROPERTY: ID KR6i0483</seg>
</p>
</div>
<div><head>第五章〈轉重令輕〉</head>
<p>
<seg xml:id="KR6i0483_CHANT_006-1a.1"><pb xml:id="KR6i0483_CHANT_006-1a" ed="CHANT" n="006-1a"/><lb/></seg>
<seg xml:id="KR6i0483_CHANT_006-1a.2">5《第五章‧轉重令輕》<lb/></seg>
</p>
<p>
<seg xml:id="KR6i0483_CHANT_006-1a.3">佛言、人有眾過、而不自悔、頓息其心。<lb/></seg>
<seg xml:id="KR6i0483_CHANT_006-1a.4">罪來赴身、如水歸海、漸成深廣。<lb/></seg>
<seg xml:id="KR6i0483_CHANT_006-1a.5">若人有過、自解知非、改惡行善、罪自消滅。<lb/></seg>
<seg xml:id="KR6i0483_CHANT_006-1a.6">如病得汗、漸有痊損耳。<lb/></seg>
</p>
<p>
<seg xml:id="KR6i0483_CHANT_006-1a.7">#+PROPERTY: ID KR6i0483</seg>
</p>
</div>
<div><head>第六章〈忍惡無瞋〉</head>
<p>
<seg xml:id="KR6i0483_CHANT_007-1a.1"><pb xml:id="KR6i0483_CHANT_007-1a" ed="CHANT" n="007-1a"/><lb/></seg>
<seg xml:id="KR6i0483_CHANT_007-1a.2">6《第六章‧忍惡無瞋》<lb/></seg>
</p>
<p>
<seg xml:id="KR6i0483_CHANT_007-1a.3">佛言、惡人聞善、故來撓亂者。<lb/></seg>
<seg xml:id="KR6i0483_CHANT_007-1a.4">汝自禁息、當無瞋責。<lb/></seg>
<seg xml:id="KR6i0483_CHANT_007-1a.5">彼來惡者、而自惡之。<lb/></seg>
</p>
<p>
<seg xml:id="KR6i0483_CHANT_007-1a.6">#+PROPERTY: ID KR6i0483</seg>
</p>
</div>
<div><head>第七章〈惡還本身〉</head>
<p>
<seg xml:id="KR6i0483_CHANT_008-1a.1"><pb xml:id="KR6i0483_CHANT_008-1a" ed="CHANT" n="008-1a"/><lb/></seg>
<seg xml:id="KR6i0483_CHANT_008-1a.2">7《第七章‧惡還本身》<lb/></seg>
</p>
<p>
<seg xml:id="KR6i0483_CHANT_008-1a.3">佛言、有人聞吾守道、行大仁慈、故致罵佛。<lb/></seg>
<seg xml:id="KR6i0483_CHANT_008-1a.4">佛默不對。<lb/></seg>
<seg xml:id="KR6i0483_CHANT_008-1a.5">罵止。<lb/></seg>
<seg xml:id="KR6i0483_CHANT_008-1a.6">問曰、子以禮從人、其人不納、禮歸子乎。<lb/></seg>
<seg xml:id="KR6i0483_CHANT_008-1a.7">對曰、歸矣。<lb/></seg>
<seg xml:id="KR6i0483_CHANT_008-1a.8">佛言、今子罵我、我今不納。<lb/></seg>
<seg xml:id="KR6i0483_CHANT_008-1a.9">子自持禍、歸子身矣。<lb/></seg>
<seg xml:id="KR6i0483_CHANT_008-1a.10">猶響應聲、影之隨形、終無免離。<lb/></seg>
<seg xml:id="KR6i0483_CHANT_008-1a.11">慎勿為惡。<lb/></seg>
</p>
<p>
<seg xml:id="KR6i0483_CHANT_008-1a.12">#+PROPERTY: ID KR6i0483</seg>
</p>
</div>
<div><head>第八章〈塵唾自污〉</head>
<p>
<seg xml:id="KR6i0483_CHANT_009-1a.1"><pb xml:id="KR6i0483_CHANT_009-1a" ed="CHANT" n="009-1a"/><lb/></seg>
<seg xml:id="KR6i0483_CHANT_009-1a.2">8《第八章‧塵唾自污》<lb/></seg>
</p>
<p>
<seg xml:id="KR6i0483_CHANT_009-1a.3">佛言、惡人害賢者、猶仰天而唾、唾不至天、還從己墮。<lb/></seg>
<seg xml:id="KR6i0483_CHANT_009-1a.4">逆風颺塵、塵不至彼、還坌己身。<lb/></seg>
<seg xml:id="KR6i0483_CHANT_009-1a.5">賢不可毀。<lb/></seg>
<seg xml:id="KR6i0483_CHANT_009-1a.6">禍必滅己。<lb/></seg>
</p>
<p>
<seg xml:id="KR6i0483_CHANT_009-1a.7">#+PROPERTY: ID KR6i0483</seg>
</p>
</div>
<div><head>第九章〈返本會道〉</head>
<p>
<seg xml:id="KR6i0483_CHANT_010-1a.1"><pb xml:id="KR6i0483_CHANT_010-1a" ed="CHANT" n="010-1a"/><lb/></seg>
<seg xml:id="KR6i0483_CHANT_010-1a.2">9《第九章‧返本會道》<lb/></seg>
</p>
<p>
<seg xml:id="KR6i0483_CHANT_010-1a.3">佛言、博聞愛道、道必難會。<lb/></seg>
<seg xml:id="KR6i0483_CHANT_010-1a.4">守志奉道、其道甚大。<lb/></seg>
</p>
<p>
<seg xml:id="KR6i0483_CHANT_010-1a.5">#+PROPERTY: ID KR6i0483</seg>
</p>
</div>
<div><head>第十章〈喜施獲福〉</head>
<p>
<seg xml:id="KR6i0483_CHANT_011-1a.1"><pb xml:id="KR6i0483_CHANT_011-1a" ed="CHANT" n="011-1a"/><lb/></seg>
<seg xml:id="KR6i0483_CHANT_011-1a.2">10《第十章‧喜施獲福》<lb/></seg>
</p>
<p>
<seg xml:id="KR6i0483_CHANT_011-1a.3">佛言、覩人施道、助之歡喜、得福甚大。<lb/></seg>
<seg xml:id="KR6i0483_CHANT_011-1a.4">沙門問曰、此福盡乎、佛言、譬如一炬之火、數百千人、各以炬來分取、熟食除冥、此炬如故。<lb/></seg>
<seg xml:id="KR6i0483_CHANT_011-1a.5">福亦如之。<lb/></seg>
</p>
<p>
<seg xml:id="KR6i0483_CHANT_011-1a.6">#+PROPERTY: ID KR6i0483</seg>
</p>
</div>
<div><head>第十一章〈施飯轉勝〉</head>
<p>
<seg xml:id="KR6i0483_CHANT_012-1a.1"><pb xml:id="KR6i0483_CHANT_012-1a" ed="CHANT" n="012-1a"/><lb/></seg>
<seg xml:id="KR6i0483_CHANT_012-1a.2">11《第十一章‧施飯轉勝》<lb/></seg>
</p>
<p>
<seg xml:id="KR6i0483_CHANT_012-1a.3">佛言、飯惡人百、不如飯一善人。<lb/></seg>
<seg xml:id="KR6i0483_CHANT_012-1a.4">飯善人千、不如飯一持五戒者。<lb/></seg>
<seg xml:id="KR6i0483_CHANT_012-1a.5">飯五戒者萬、不如飯一須陀洹。<lb/></seg>
<seg xml:id="KR6i0483_CHANT_012-1a.6">飯百萬須陀洹、不如飯一斯陀含。<lb/></seg>
<seg xml:id="KR6i0483_CHANT_012-1a.7">飯千萬斯陀含、不如飯一阿那含。<lb/></seg>
<seg xml:id="KR6i0483_CHANT_012-1a.8">飯一億阿那含、不如飯一阿羅漢。<lb/></seg>
<seg xml:id="KR6i0483_CHANT_012-1a.9">飯十億阿羅漢、不如飯一辟支佛。<lb/></seg>
<seg xml:id="KR6i0483_CHANT_012-1a.10">飯百億辟支佛、不如飯一三世諸佛。<lb/></seg>
<seg xml:id="KR6i0483_CHANT_012-1a.11">飯千億三世諸佛。<lb/></seg>
<seg xml:id="KR6i0483_CHANT_012-1a.12">不如飯一無念無住無修無證之者。<lb/></seg>
</p>
<p>
<seg xml:id="KR6i0483_CHANT_012-1a.13">#+PROPERTY: ID KR6i0483</seg>
</p>
</div>
<div><head>第十二章〈舉難勸修〉</head>
<p>
<seg xml:id="KR6i0483_CHANT_013-1a.1"><pb xml:id="KR6i0483_CHANT_013-1a" ed="CHANT" n="013-1a"/><lb/></seg>
<seg xml:id="KR6i0483_CHANT_013-1a.2">12《第十二章‧舉難勸修》<lb/></seg>
</p>
<p>
<seg xml:id="KR6i0483_CHANT_013-1a.3">佛言、人有二十難。<lb/></seg>
<seg xml:id="KR6i0483_CHANT_013-1a.4">貧窮布施難。<lb/></seg>
<seg xml:id="KR6i0483_CHANT_013-1a.5">豪貴學道難。<lb/></seg>
<seg xml:id="KR6i0483_CHANT_013-1a.6">棄命必死難。<lb/></seg>
<seg xml:id="KR6i0483_CHANT_013-1a.7">得覩佛經難。<lb/></seg>
<seg xml:id="KR6i0483_CHANT_013-1a.8">生值佛世難。<lb/></seg>
<seg xml:id="KR6i0483_CHANT_013-1a.9">忍色忍欲難。<lb/></seg>
<seg xml:id="KR6i0483_CHANT_013-1a.10">見好不求難。<lb/></seg>
<seg xml:id="KR6i0483_CHANT_013-1a.11">被辱不瞋難。<lb/></seg>
<seg xml:id="KR6i0483_CHANT_013-1a.12">有勢不臨難。<lb/></seg>
<seg xml:id="KR6i0483_CHANT_013-1a.13">觸事無心難。<lb/></seg>
<seg xml:id="KR6i0483_CHANT_013-1a.14">廣學博究難。<lb/></seg>
<seg xml:id="KR6i0483_CHANT_013-1a.15">除滅我慢難。<lb/></seg>
<seg xml:id="KR6i0483_CHANT_013-1a.16">不輕未學難。<lb/></seg>
<seg xml:id="KR6i0483_CHANT_013-1a.17">心行平等難。<lb/></seg>
<seg xml:id="KR6i0483_CHANT_013-1a.18">不說是非難。<lb/></seg>
<seg xml:id="KR6i0483_CHANT_013-1a.19">會善知識難。<lb/></seg>
<seg xml:id="KR6i0483_CHANT_013-1a.20">見性學道難。<lb/></seg>
<seg xml:id="KR6i0483_CHANT_013-1a.21">隨化度人難。<lb/></seg>
<seg xml:id="KR6i0483_CHANT_013-1a.22">覩境不動難。<lb/></seg>
<seg xml:id="KR6i0483_CHANT_013-1a.23">善解方便難。<lb/></seg>
</p>
<p>
<seg xml:id="KR6i0483_CHANT_013-1a.24">#+PROPERTY: ID KR6i0483</seg>
</p>
</div>
<div><head>第十三章〈問道宿命〉</head>
<p>
<seg xml:id="KR6i0483_CHANT_014-1a.1"><pb xml:id="KR6i0483_CHANT_014-1a" ed="CHANT" n="014-1a"/><lb/></seg>
<seg xml:id="KR6i0483_CHANT_014-1a.2">13《第十三章‧問道宿命》<lb/></seg>
</p>
<p>
<seg xml:id="KR6i0483_CHANT_014-1a.3">沙門問佛、以何因緣、得知宿命、會其至道。<lb/></seg>
<seg xml:id="KR6i0483_CHANT_014-1a.4">佛言、淨心守志、可會至道。<lb/></seg>
<seg xml:id="KR6i0483_CHANT_014-1a.5">譬如磨鏡、垢去明存。<lb/></seg>
<seg xml:id="KR6i0483_CHANT_014-1a.6">斷欲無求、當得宿命。<lb/></seg>
</p>
<p>
<seg xml:id="KR6i0483_CHANT_014-1a.7">#+PROPERTY: ID KR6i0483</seg>
</p>
</div>
<div><head>第十四章〈請問善大〉</head>
<p>
<seg xml:id="KR6i0483_CHANT_015-1a.1"><pb xml:id="KR6i0483_CHANT_015-1a" ed="CHANT" n="015-1a"/><lb/></seg>
<seg xml:id="KR6i0483_CHANT_015-1a.2">14《第十四章‧請問善大》<lb/></seg>
</p>
<p>
<seg xml:id="KR6i0483_CHANT_015-1a.3">沙問問佛、何者為善、何者最大。<lb/></seg>
<seg xml:id="KR6i0483_CHANT_015-1a.4">佛言、行道守真者善。<lb/></seg>
<seg xml:id="KR6i0483_CHANT_015-1a.5">志與道合者大。<lb/></seg>
</p>
<p>
<seg xml:id="KR6i0483_CHANT_015-1a.6">#+PROPERTY: ID KR6i0483</seg>
</p>
</div>
<div><head>第十五章〈請問力明〉</head>
<p>
<seg xml:id="KR6i0483_CHANT_016-1a.1"><pb xml:id="KR6i0483_CHANT_016-1a" ed="CHANT" n="016-1a"/><lb/></seg>
<seg xml:id="KR6i0483_CHANT_016-1a.2">15《第十五章‧請問力明》<lb/></seg>
</p>
<p>
<seg xml:id="KR6i0483_CHANT_016-1a.3">沙門問佛、何者多力。<lb/></seg>
<seg xml:id="KR6i0483_CHANT_016-1a.4">何者最明。<lb/></seg>
<seg xml:id="KR6i0483_CHANT_016-1a.5">佛言、忍辱多力、不懷惡故、兼加安健。<lb/></seg>
<seg xml:id="KR6i0483_CHANT_016-1a.6">忍者無惡、必為人尊。<lb/></seg>
<seg xml:id="KR6i0483_CHANT_016-1a.7">心垢滅盡、淨無瑕穢是為最明。<lb/></seg>
<seg xml:id="KR6i0483_CHANT_016-1a.8">未有天地、逮於今日、十方所有、無有不見、無有不知、無有不聞、得一切智。<lb/></seg>
<seg xml:id="KR6i0483_CHANT_016-1a.9">可謂明矣。<lb/></seg>
</p>
<p>
<seg xml:id="KR6i0483_CHANT_016-1a.10">#+PROPERTY: ID KR6i0483</seg>
</p>
</div>
<div><head>第十六章〈捨愛得道〉</head>
<p>
<seg xml:id="KR6i0483_CHANT_017-1a.1"><pb xml:id="KR6i0483_CHANT_017-1a" ed="CHANT" n="017-1a"/><lb/></seg>
<seg xml:id="KR6i0483_CHANT_017-1a.2">16《第十六章‧捨愛得道》<lb/></seg>
</p>
<p>
<seg xml:id="KR6i0483_CHANT_017-1a.3">佛言、人懷愛欲不見道者。<lb/></seg>
<seg xml:id="KR6i0483_CHANT_017-1a.4">譬如澄水、致手攪之。<lb/></seg>
<seg xml:id="KR6i0483_CHANT_017-1a.5">眾人共臨、無有覩其影者。<lb/></seg>
<seg xml:id="KR6i0483_CHANT_017-1a.6">人以愛欲交錯、心中濁興、故不見道。<lb/></seg>
<seg xml:id="KR6i0483_CHANT_017-1a.7">汝等沙門、當捨愛欲。<lb/></seg>
<seg xml:id="KR6i0483_CHANT_017-1a.8">愛欲垢盡、道可見矣。<lb/></seg>
</p>
<p>
<seg xml:id="KR6i0483_CHANT_017-1a.9">#+PROPERTY: ID KR6i0483</seg>
</p>
</div>
<div><head>第十七章〈明來暗㓔〉</head>
<p>
<seg xml:id="KR6i0483_CHANT_018-1a.1"><pb xml:id="KR6i0483_CHANT_018-1a" ed="CHANT" n="018-1a"/><lb/></seg>
<seg xml:id="KR6i0483_CHANT_018-1a.2">17《第十七章‧明來暗㓔》<lb/></seg>
</p>
<p>
<seg xml:id="KR6i0483_CHANT_018-1a.3">佛言、夫見道者、譬如持炬入冥室中、其冥即滅、而明獨存。<lb/></seg>
<seg xml:id="KR6i0483_CHANT_018-1a.4">學道見諦、無明即滅、而明常存矣。<lb/></seg>
</p>
<p>
<seg xml:id="KR6i0483_CHANT_018-1a.5">#+PROPERTY: ID KR6i0483</seg>
</p>
</div>
<div><head>第十八章〈念等本空〉</head>
<p>
<seg xml:id="KR6i0483_CHANT_019-1a.1"><pb xml:id="KR6i0483_CHANT_019-1a" ed="CHANT" n="019-1a"/><lb/></seg>
<seg xml:id="KR6i0483_CHANT_019-1a.2">18《第十八章‧念等本空》<lb/></seg>
</p>
<p>
<seg xml:id="KR6i0483_CHANT_019-1a.3">佛言、吾法念無念念、行無行行、言無言言、修無修修。<lb/></seg>
<seg xml:id="KR6i0483_CHANT_019-1a.4">會者近爾。<lb/></seg>
<seg xml:id="KR6i0483_CHANT_019-1a.5">迷者遠乎。<lb/></seg>
<seg xml:id="KR6i0483_CHANT_019-1a.6">言語道斷、非物所拘。<lb/></seg>
<seg xml:id="KR6i0483_CHANT_019-1a.7">差之毫釐、失之須臾。<lb/></seg>
</p>
<p>
<seg xml:id="KR6i0483_CHANT_019-1a.8">#+PROPERTY: ID KR6i0483</seg>
</p>
</div>
<div><head>第十九章〈假真並觀〉</head>
<p>
<seg xml:id="KR6i0483_CHANT_020-1a.1"><pb xml:id="KR6i0483_CHANT_020-1a" ed="CHANT" n="020-1a"/><lb/></seg>
<seg xml:id="KR6i0483_CHANT_020-1a.2">19《第十九章‧假真並觀》<lb/></seg>
</p>
<p>
<seg xml:id="KR6i0483_CHANT_020-1a.3">佛言、觀天地、念非常。<lb/></seg>
<seg xml:id="KR6i0483_CHANT_020-1a.4">觀世界、念非常。<lb/></seg>
<seg xml:id="KR6i0483_CHANT_020-1a.5">觀靈覺、即菩提。<lb/></seg>
<seg xml:id="KR6i0483_CHANT_020-1a.6">如是知識、得道疾矣。<lb/></seg>
</p>
<p>
<seg xml:id="KR6i0483_CHANT_020-1a.7">#+PROPERTY: ID KR6i0483</seg>
</p>
</div>
<div><head>第二十章〈推我本空〉</head>
<p>
<seg xml:id="KR6i0483_CHANT_021-1a.1"><pb xml:id="KR6i0483_CHANT_021-1a" ed="CHANT" n="021-1a"/><lb/></seg>
<seg xml:id="KR6i0483_CHANT_021-1a.2">20《第二十章‧推我本空》<lb/></seg>
</p>
<p>
<seg xml:id="KR6i0483_CHANT_021-1a.3">佛言。<lb/></seg>
<seg xml:id="KR6i0483_CHANT_021-1a.4">當念身中四大、各自有名、都無我者。<lb/></seg>
<seg xml:id="KR6i0483_CHANT_021-1a.5">我既都無、其如幻耳。<lb/></seg>
</p>
<p>
<seg xml:id="KR6i0483_CHANT_021-1a.6">#+PROPERTY: ID KR6i0483</seg>
</p>
</div>
<div><head>第二十一章〈名聲喪本〉</head>
<p>
<seg xml:id="KR6i0483_CHANT_022-1a.1"><pb xml:id="KR6i0483_CHANT_022-1a" ed="CHANT" n="022-1a"/><lb/></seg>
<seg xml:id="KR6i0483_CHANT_022-1a.2">21《第二十一章‧名聲喪本》<lb/></seg>
</p>
<p>
<seg xml:id="KR6i0483_CHANT_022-1a.3">佛言、人隨情欲、求於聲名。<lb/></seg>
<seg xml:id="KR6i0483_CHANT_022-1a.4">聲名顯著、身已故矣。<lb/></seg>
<seg xml:id="KR6i0483_CHANT_022-1a.5">貪世常名、而不學道、枉功勞形。<lb/></seg>
<seg xml:id="KR6i0483_CHANT_022-1a.6">譬如燒香、雖人聞香。<lb/></seg>
<seg xml:id="KR6i0483_CHANT_022-1a.7">香之燼矣、危身之火、而在其後。<lb/></seg>
</p>
<p>
<seg xml:id="KR6i0483_CHANT_022-1a.8">#+PROPERTY: ID KR6i0483</seg>
</p>
</div>
<div><head>第二十二章〈財色招苦〉</head>
<p>
<seg xml:id="KR6i0483_CHANT_023-1a.1"><pb xml:id="KR6i0483_CHANT_023-1a" ed="CHANT" n="023-1a"/><lb/></seg>
<seg xml:id="KR6i0483_CHANT_023-1a.2">22《第二十二章‧財色招苦》<lb/></seg>
</p>
<p>
<seg xml:id="KR6i0483_CHANT_023-1a.3">佛言、財色於人、人之不捨。<lb/></seg>
<seg xml:id="KR6i0483_CHANT_023-1a.4">譬如刀刃有蜜。<lb/></seg>
<seg xml:id="KR6i0483_CHANT_023-1a.5">不足一餐之美、小兒舐之、則有割舌之患。<lb/></seg>
</p>
<p>
<seg xml:id="KR6i0483_CHANT_023-1a.6">#+PROPERTY: ID KR6i0483</seg>
</p>
</div>
<div><head>第二十三章〈妻子甚獄〉</head>
<p>
<seg xml:id="KR6i0483_CHANT_024-1a.1"><pb xml:id="KR6i0483_CHANT_024-1a" ed="CHANT" n="024-1a"/><lb/></seg>
<seg xml:id="KR6i0483_CHANT_024-1a.2">23《第二十三章‧妻子甚獄》<lb/></seg>
</p>
<p>
<seg xml:id="KR6i0483_CHANT_024-1a.3">佛言、人繫於妻子舍宅、甚於牢獄。<lb/></seg>
<seg xml:id="KR6i0483_CHANT_024-1a.4">牢獄有散釋之期、妻子無遠離之念。<lb/></seg>
<seg xml:id="KR6i0483_CHANT_024-1a.5">情愛於色、豈憚驅馳。<lb/></seg>
<seg xml:id="KR6i0483_CHANT_024-1a.6">雖有虎口之患、心存甘伏、投泥自溺、故曰凡夫。<lb/></seg>
<seg xml:id="KR6i0483_CHANT_024-1a.7">透得此門、出塵羅漢。<lb/></seg>
</p>
<p>
<seg xml:id="KR6i0483_CHANT_024-1a.8">#+PROPERTY: ID KR6i0483</seg>
</p>
</div>
<div><head>第二十四章〈色欲障道〉</head>
<p>
<seg xml:id="KR6i0483_CHANT_025-1a.1"><pb xml:id="KR6i0483_CHANT_025-1a" ed="CHANT" n="025-1a"/><lb/></seg>
<seg xml:id="KR6i0483_CHANT_025-1a.2">24《第二十四章‧色欲障道》<lb/></seg>
</p>
<p>
<seg xml:id="KR6i0483_CHANT_025-1a.3">佛言、愛欲莫甚於色、色之為欲、其大無外。<lb/></seg>
<seg xml:id="KR6i0483_CHANT_025-1a.4">賴有一矣、若使二同、普天之人、無能為道者矣。<lb/></seg>
</p>
<p>
<seg xml:id="KR6i0483_CHANT_025-1a.5">#+PROPERTY: ID KR6i0483</seg>
</p>
</div>
<div><head>第二十五章〈欲火燒身〉</head>
<p>
<seg xml:id="KR6i0483_CHANT_026-1a.1"><pb xml:id="KR6i0483_CHANT_026-1a" ed="CHANT" n="026-1a"/><lb/></seg>
<seg xml:id="KR6i0483_CHANT_026-1a.2">25《第二十五章‧欲火燒身》<lb/></seg>
</p>
<p>
<seg xml:id="KR6i0483_CHANT_026-1a.3">佛言、愛欲之人、猶如執炬、逆風而行、必有燒手之患。<lb/></seg>
</p>
<p>
<seg xml:id="KR6i0483_CHANT_026-1a.4">#+PROPERTY: ID KR6i0483</seg>
</p>
</div>
<div><head>第二十六章〈天魔嬈佛〉</head>
<p>
<seg xml:id="KR6i0483_CHANT_027-1a.1"><pb xml:id="KR6i0483_CHANT_027-1a" ed="CHANT" n="027-1a"/><lb/></seg>
<seg xml:id="KR6i0483_CHANT_027-1a.2">26《第二十六章‧天魔嬈佛》<lb/></seg>
</p>
<p>
<seg xml:id="KR6i0483_CHANT_027-1a.3">天神獻玉女於佛、欲壞佛意。<lb/></seg>
<seg xml:id="KR6i0483_CHANT_027-1a.4">佛言、革囊眾穢、爾來何為。<lb/></seg>
<seg xml:id="KR6i0483_CHANT_027-1a.5">去、吾不用。<lb/></seg>
<seg xml:id="KR6i0483_CHANT_027-1a.6">天神愈敬、因問道意、佛為解說、即得須陀洹果。<lb/></seg>
</p>
<p>
<seg xml:id="KR6i0483_CHANT_027-1a.7">#+PROPERTY: ID KR6i0483</seg>
</p>
</div>
<div><head>第二十七章〈無著得道〉</head>
<p>
<seg xml:id="KR6i0483_CHANT_028-1a.1"><pb xml:id="KR6i0483_CHANT_028-1a" ed="CHANT" n="028-1a"/><lb/></seg>
<seg xml:id="KR6i0483_CHANT_028-1a.2">27《第二十七章‧無著得道》<lb/></seg>
</p>
<p>
<seg xml:id="KR6i0483_CHANT_028-1a.3">佛言、夫為道者、猶木在水、尋流而行、不觸兩岸、不為人取、不為鬼神所遮、不為洄流所住、亦不腐敗。<lb/></seg>
<seg xml:id="KR6i0483_CHANT_028-1a.4">吾保此木、決定入海。<lb/></seg>
<seg xml:id="KR6i0483_CHANT_028-1a.5">學道之人、不為情欲所惑、不為眾邪所嬈、精進無為。<lb/></seg>
<seg xml:id="KR6i0483_CHANT_028-1a.6">吾保此人、必得道矣。<lb/></seg>
</p>
<p>
<seg xml:id="KR6i0483_CHANT_028-1a.7">#+PROPERTY: ID KR6i0483</seg>
</p>
</div>
<div><head>第二十八章〈意馬莫縱〉</head>
<p>
<seg xml:id="KR6i0483_CHANT_029-1a.1"><pb xml:id="KR6i0483_CHANT_029-1a" ed="CHANT" n="029-1a"/><lb/></seg>
<seg xml:id="KR6i0483_CHANT_029-1a.2">28《第二十八章‧意馬莫縱》<lb/></seg>
</p>
<p>
<seg xml:id="KR6i0483_CHANT_029-1a.3">佛言、慎勿信汝意、汝意不可信、慎勿與色會、色會即禍生。<lb/></seg>
<seg xml:id="KR6i0483_CHANT_029-1a.4">得阿羅漢已、乃可信汝意。<lb/></seg>
</p>
<p>
<seg xml:id="KR6i0483_CHANT_029-1a.5">#+PROPERTY: ID KR6i0483</seg>
</p>
</div>
<div><head>第二十九章〈正觀敵色〉</head>
<p>
<seg xml:id="KR6i0483_CHANT_030-1a.1"><pb xml:id="KR6i0483_CHANT_030-1a" ed="CHANT" n="030-1a"/><lb/></seg>
<seg xml:id="KR6i0483_CHANT_030-1a.2">29《第二十九章‧正觀敵色》<lb/></seg>
</p>
<p>
<seg xml:id="KR6i0483_CHANT_030-1a.3">佛言、慎勿視女色。<lb/></seg>
<seg xml:id="KR6i0483_CHANT_030-1a.4">亦莫共言語。<lb/></seg>
<seg xml:id="KR6i0483_CHANT_030-1a.5">若與語者、正心思念、我為沙門、處於濁世、當如蓮華、不為泥汙。<lb/></seg>
<seg xml:id="KR6i0483_CHANT_030-1a.6">想其老者如母、長者如姊、少者如妹、稚者如子、生度脫心。<lb/></seg>
<seg xml:id="KR6i0483_CHANT_030-1a.7">息滅惡念。<lb/></seg>
</p>
<p>
<seg xml:id="KR6i0483_CHANT_030-1a.8">#+PROPERTY: ID KR6i0483</seg>
</p>
</div>
<div><head>第三十章〈欲火遠離〉</head>
<p>
<seg xml:id="KR6i0483_CHANT_031-1a.1"><pb xml:id="KR6i0483_CHANT_031-1a" ed="CHANT" n="031-1a"/><lb/></seg>
<seg xml:id="KR6i0483_CHANT_031-1a.2">30《第三十章‧欲火遠離》<lb/></seg>
</p>
<p>
<seg xml:id="KR6i0483_CHANT_031-1a.3">佛言、夫為道者、如被乾草、火來須避。<lb/></seg>
<seg xml:id="KR6i0483_CHANT_031-1a.4">道人見欲。<lb/></seg>
<seg xml:id="KR6i0483_CHANT_031-1a.5">必當遠之。<lb/></seg>
</p>
<p>
<seg xml:id="KR6i0483_CHANT_031-1a.6">#+PROPERTY: ID KR6i0483</seg>
</p>
</div>
<div><head>第三十一章〈心寂欲除〉</head>
<p>
<seg xml:id="KR6i0483_CHANT_032-1a.1"><pb xml:id="KR6i0483_CHANT_032-1a" ed="CHANT" n="032-1a"/><lb/></seg>
<seg xml:id="KR6i0483_CHANT_032-1a.2">31《第三十一章‧心寂欲除》<lb/></seg>
</p>
<p>
<seg xml:id="KR6i0483_CHANT_032-1a.3">佛言、有人患淫不止、欲自除陰。<lb/></seg>
<seg xml:id="KR6i0483_CHANT_032-1a.4">佛謂之曰、若斷其陰、不如斷心。<lb/></seg>
<seg xml:id="KR6i0483_CHANT_032-1a.5">心如功曹、功曹若止、從者都息。<lb/></seg>
<seg xml:id="KR6i0483_CHANT_032-1a.6">邪心不止、斷陰何益。<lb/></seg>
<seg xml:id="KR6i0483_CHANT_032-1a.7">佛為說偈、欲生於汝意、意以思想生。<lb/></seg>
<seg xml:id="KR6i0483_CHANT_032-1a.8">二心各寂靜、非色亦非行。<lb/></seg>
<seg xml:id="KR6i0483_CHANT_032-1a.9">佛言、此偈是迦葉佛說。<lb/></seg>
</p>
<p>
<seg xml:id="KR6i0483_CHANT_032-1a.10">#+PROPERTY: ID KR6i0483</seg>
</p>
</div>
<div><head>第三十二章〈我空怖滅〉</head>
<p>
<seg xml:id="KR6i0483_CHANT_033-1a.1"><pb xml:id="KR6i0483_CHANT_033-1a" ed="CHANT" n="033-1a"/><lb/></seg>
<seg xml:id="KR6i0483_CHANT_033-1a.2">32《第三十二章‧我空怖滅》<lb/></seg>
</p>
<p>
<seg xml:id="KR6i0483_CHANT_033-1a.3">佛言、人從愛欲生憂、從憂生怖。<lb/></seg>
<seg xml:id="KR6i0483_CHANT_033-1a.4">若離於愛、何憂何怖。<lb/></seg>
</p>
<p>
<seg xml:id="KR6i0483_CHANT_033-1a.5">#+PROPERTY: ID KR6i0483</seg>
</p>
</div>
<div><head>第三十三章〈智明破魔〉</head>
<p>
<seg xml:id="KR6i0483_CHANT_034-1a.1"><pb xml:id="KR6i0483_CHANT_034-1a" ed="CHANT" n="034-1a"/><lb/></seg>
<seg xml:id="KR6i0483_CHANT_034-1a.2">33《第三十三章‧智明破魔》<lb/></seg>
</p>
<p>
<seg xml:id="KR6i0483_CHANT_034-1a.3">佛言、夫為道者、譬如一人與萬人戰。<lb/></seg>
<seg xml:id="KR6i0483_CHANT_034-1a.4">挂鎧出門。<lb/></seg>
<seg xml:id="KR6i0483_CHANT_034-1a.5">意或怯弱。<lb/></seg>
<seg xml:id="KR6i0483_CHANT_034-1a.6">或半路而退。<lb/></seg>
<seg xml:id="KR6i0483_CHANT_034-1a.7">或格鬭而死。<lb/></seg>
<seg xml:id="KR6i0483_CHANT_034-1a.8">或得勝而還。<lb/></seg>
<seg xml:id="KR6i0483_CHANT_034-1a.9">沙門學道、應當堅持其心、精進勇銳。<lb/></seg>
<seg xml:id="KR6i0483_CHANT_034-1a.10">不畏前境。<lb/></seg>
<seg xml:id="KR6i0483_CHANT_034-1a.11">破滅眾魔、而得道果。<lb/></seg>
</p>
<p>
<seg xml:id="KR6i0483_CHANT_034-1a.12">#+PROPERTY: ID KR6i0483</seg>
</p>
</div>
<div><head>第三十四章〈處中得道〉</head>
<p>
<seg xml:id="KR6i0483_CHANT_035-1a.1"><pb xml:id="KR6i0483_CHANT_035-1a" ed="CHANT" n="035-1a"/><lb/></seg>
<seg xml:id="KR6i0483_CHANT_035-1a.2">34《第三十四章‧處中得道》<lb/></seg>
</p>
<p>
<seg xml:id="KR6i0483_CHANT_035-1a.3">沙門夜誦迦葉佛遺教經、其聲悲緊、思悔欲退。<lb/></seg>
<seg xml:id="KR6i0483_CHANT_035-1a.4">佛問之曰、汝昔在家、曾為何業。<lb/></seg>
<seg xml:id="KR6i0483_CHANT_035-1a.5">對曰、愛彈琴。<lb/></seg>
<seg xml:id="KR6i0483_CHANT_035-1a.6">佛言、絃緩如何。<lb/></seg>
<seg xml:id="KR6i0483_CHANT_035-1a.7">對曰、不鳴矣。<lb/></seg>
<seg xml:id="KR6i0483_CHANT_035-1a.8">絃急如何。<lb/></seg>
<seg xml:id="KR6i0483_CHANT_035-1a.9">對曰、聲絕矣。<lb/></seg>
<seg xml:id="KR6i0483_CHANT_035-1a.10">急緩得中如何。<lb/></seg>
<seg xml:id="KR6i0483_CHANT_035-1a.11">對曰、諸音普矣。<lb/></seg>
<seg xml:id="KR6i0483_CHANT_035-1a.12">佛言、沙門學道亦然、心若調適、道可得矣於道若暴、暴即身疲。<lb/></seg>
<seg xml:id="KR6i0483_CHANT_035-1a.13">其身若疲、意即生惱。<lb/></seg>
<seg xml:id="KR6i0483_CHANT_035-1a.14">意若生惱、行即退矣。<lb/></seg>
<seg xml:id="KR6i0483_CHANT_035-1a.15">其行既退、罪必加矣。<lb/></seg>
<seg xml:id="KR6i0483_CHANT_035-1a.16">但清淨安樂、道不失矣。<lb/></seg>
</p>
<p>
<seg xml:id="KR6i0483_CHANT_035-1a.17">#+PROPERTY: ID KR6i0483</seg>
</p>
</div>
<div><head>第三十五章〈垢淨明存〉</head>
<p>
<seg xml:id="KR6i0483_CHANT_036-1a.1"><pb xml:id="KR6i0483_CHANT_036-1a" ed="CHANT" n="036-1a"/><lb/></seg>
<seg xml:id="KR6i0483_CHANT_036-1a.2">35《第三十五章‧垢淨明存》<lb/></seg>
</p>
<p>
<seg xml:id="KR6i0483_CHANT_036-1a.3">佛言、如人鍜鐵、去滓成器、器即精好。<lb/></seg>
<seg xml:id="KR6i0483_CHANT_036-1a.4">學道之人、去心垢染、行即清淨矣。<lb/></seg>
</p>
<p>
<seg xml:id="KR6i0483_CHANT_036-1a.5">#+PROPERTY: ID KR6i0483</seg>
</p>
</div>
<div><head>第三十六章〈展轉獲勝〉</head>
<p>
<seg xml:id="KR6i0483_CHANT_037-1a.1"><pb xml:id="KR6i0483_CHANT_037-1a" ed="CHANT" n="037-1a"/><lb/></seg>
<seg xml:id="KR6i0483_CHANT_037-1a.2">36《第三十六章‧展轉獲勝》<lb/></seg>
</p>
<p>
<seg xml:id="KR6i0483_CHANT_037-1a.3">佛言、人離惡道、得為人難。<lb/></seg>
<seg xml:id="KR6i0483_CHANT_037-1a.4">既得為人、去女即男難。<lb/></seg>
<seg xml:id="KR6i0483_CHANT_037-1a.5">既得為男、六根完具難。<lb/></seg>
<seg xml:id="KR6i0483_CHANT_037-1a.6">六根既具、生中國難。<lb/></seg>
<seg xml:id="KR6i0483_CHANT_037-1a.7">既生中國、值佛世難。<lb/></seg>
<seg xml:id="KR6i0483_CHANT_037-1a.8">既值佛世、遇道者難。<lb/></seg>
<seg xml:id="KR6i0483_CHANT_037-1a.9">既得遇道、興信心難。<lb/></seg>
<seg xml:id="KR6i0483_CHANT_037-1a.10">既興信心、發菩提心難。<lb/></seg>
<seg xml:id="KR6i0483_CHANT_037-1a.11">既發菩提心、無修無證難。<lb/></seg>
</p>
<p>
<seg xml:id="KR6i0483_CHANT_037-1a.12">#+PROPERTY: ID KR6i0483</seg>
</p>
</div>
<div><head>第三十七章〈念戒近道〉</head>
<p>
<seg xml:id="KR6i0483_CHANT_038-1a.1"><pb xml:id="KR6i0483_CHANT_038-1a" ed="CHANT" n="038-1a"/><lb/></seg>
<seg xml:id="KR6i0483_CHANT_038-1a.2">37《第三十七章‧念戒近道》<lb/></seg>
</p>
<p>
<seg xml:id="KR6i0483_CHANT_038-1a.3">佛言、佛子離吾數千里、憶念吾戒、必得道果。<lb/></seg>
<seg xml:id="KR6i0483_CHANT_038-1a.4">在吾左右、雖常見吾、不順吾戒、終不得道。<lb/></seg>
</p>
<p>
<seg xml:id="KR6i0483_CHANT_038-1a.5">#+PROPERTY: ID KR6i0483</seg>
</p>
</div>
<div><head>第三十八章〈生即有滅〉</head>
<p>
<seg xml:id="KR6i0483_CHANT_039-1a.1"><pb xml:id="KR6i0483_CHANT_039-1a" ed="CHANT" n="039-1a"/><lb/></seg>
<seg xml:id="KR6i0483_CHANT_039-1a.2">38《第三十八章‧生即有滅》<lb/></seg>
</p>
<p>
<seg xml:id="KR6i0483_CHANT_039-1a.3">佛問沙門、人命在幾間。<lb/></seg>
<seg xml:id="KR6i0483_CHANT_039-1a.4">對曰、數日間。<lb/></seg>
<seg xml:id="KR6i0483_CHANT_039-1a.5">佛言、子未知道。<lb/></seg>
<seg xml:id="KR6i0483_CHANT_039-1a.6">復問一沙門、人命在幾間。<lb/></seg>
<seg xml:id="KR6i0483_CHANT_039-1a.7">對曰、飯食間。<lb/></seg>
<seg xml:id="KR6i0483_CHANT_039-1a.8">佛言、子未知道。<lb/></seg>
<seg xml:id="KR6i0483_CHANT_039-1a.9">復問一沙門、人命在幾間對曰、在呼吸間。<lb/></seg>
<seg xml:id="KR6i0483_CHANT_039-1a.10">佛言、善哉。<lb/></seg>
<seg xml:id="KR6i0483_CHANT_039-1a.11">子知道矣。<lb/></seg>
</p>
<p>
<seg xml:id="KR6i0483_CHANT_039-1a.12">#+PROPERTY: ID KR6i0483</seg>
</p>
</div>
<div><head>第三十九章〈教誨無差〉</head>
<p>
<seg xml:id="KR6i0483_CHANT_040-1a.1"><pb xml:id="KR6i0483_CHANT_040-1a" ed="CHANT" n="040-1a"/><lb/></seg>
<seg xml:id="KR6i0483_CHANT_040-1a.2">39《第三十九章‧教誨無差》<lb/></seg>
</p>
<p>
<seg xml:id="KR6i0483_CHANT_040-1a.3">佛言、學佛道者、佛所言說、皆應信順。<lb/></seg>
<seg xml:id="KR6i0483_CHANT_040-1a.4">譬如食蜜、中邊皆甜。<lb/></seg>
<seg xml:id="KR6i0483_CHANT_040-1a.5">吾經亦爾。<lb/></seg>
</p>
<p>
<seg xml:id="KR6i0483_CHANT_040-1a.6">#+PROPERTY: ID KR6i0483</seg>
</p>
</div>
<div><head>第四十章〈行道在心〉</head>
<p>
<seg xml:id="KR6i0483_CHANT_041-1a.1"><pb xml:id="KR6i0483_CHANT_041-1a" ed="CHANT" n="041-1a"/><lb/></seg>
<seg xml:id="KR6i0483_CHANT_041-1a.2">40《第四十章‧行道在心》<lb/></seg>
</p>
<p>
<seg xml:id="KR6i0483_CHANT_041-1a.3">佛言、沙門行道、無如磨牛。<lb/></seg>
<seg xml:id="KR6i0483_CHANT_041-1a.4">身雖行道、心道不行。<lb/></seg>
<seg xml:id="KR6i0483_CHANT_041-1a.5">心道若行、何用行道。<lb/></seg>
</p>
<p>
<seg xml:id="KR6i0483_CHANT_041-1a.6">#+PROPERTY: ID KR6i0483</seg>
</p>
</div>
<div><head>第四十一章〈直心出欲〉</head>
<p>
<seg xml:id="KR6i0483_CHANT_042-1a.1"><pb xml:id="KR6i0483_CHANT_042-1a" ed="CHANT" n="042-1a"/><lb/></seg>
<seg xml:id="KR6i0483_CHANT_042-1a.2">41《第四十一章‧直心出欲》<lb/></seg>
</p>
<p>
<seg xml:id="KR6i0483_CHANT_042-1a.3">佛言、夫為道者、如牛負重、行深泥中。<lb/></seg>
<seg xml:id="KR6i0483_CHANT_042-1a.4">疲極、不敢左右顧視。<lb/></seg>
<seg xml:id="KR6i0483_CHANT_042-1a.5">出離淤泥、乃可蘇息。<lb/></seg>
<seg xml:id="KR6i0483_CHANT_042-1a.6">沙門當觀情欲、甚於淤泥、直心念道、可免苦矣。<lb/></seg>
</p>
<p>
<seg xml:id="KR6i0483_CHANT_042-1a.7">#+PROPERTY: ID KR6i0483</seg>
</p>
</div>
<div><head>第四十二章〈達世知幻〉</head>
<p>
<seg xml:id="KR6i0483_CHANT_043-1a.1"><pb xml:id="KR6i0483_CHANT_043-1a" ed="CHANT" n="043-1a"/><lb/></seg>
<seg xml:id="KR6i0483_CHANT_043-1a.2">42《第四十二章‧達世知幻》<lb/></seg>
</p>
<p>
<seg xml:id="KR6i0483_CHANT_043-1a.3">佛言、吾視王侯之位、如過隙塵。<lb/></seg>
<seg xml:id="KR6i0483_CHANT_043-1a.4">視金玉之寶、如瓦礫。<lb/></seg>
<seg xml:id="KR6i0483_CHANT_043-1a.5">視紈素之服、如敝帛。<lb/></seg>
<seg xml:id="KR6i0483_CHANT_043-1a.6">視大千界、如一訶子。<lb/></seg>
<seg xml:id="KR6i0483_CHANT_043-1a.7">視阿耨池水、如塗足油。<lb/></seg>
<seg xml:id="KR6i0483_CHANT_043-1a.8">視方便門、如化寶聚。<lb/></seg>
<seg xml:id="KR6i0483_CHANT_043-1a.9">視無上乘、如夢金帛。<lb/></seg>
<seg xml:id="KR6i0483_CHANT_043-1a.10">視佛道、如眼前華。<lb/></seg>
<seg xml:id="KR6i0483_CHANT_043-1a.11">視禪定、如須彌柱。<lb/></seg>
<seg xml:id="KR6i0483_CHANT_043-1a.12">視涅槃、如晝夕寤。<lb/></seg>
<seg xml:id="KR6i0483_CHANT_043-1a.13">視倒正、如六龍舞。<lb/></seg>
<seg xml:id="KR6i0483_CHANT_043-1a.14">視平等、如一真地。<lb/></seg>
<seg xml:id="KR6i0483_CHANT_043-1a.15">視興化、如四時木。<lb/></seg>
<seg xml:id="KR6i0483_CHANT_043-1a.16">諸大比丘。<lb/></seg>
<seg xml:id="KR6i0483_CHANT_043-1a.17">聞佛所說。<lb/></seg>
<seg xml:id="KR6i0483_CHANT_043-1a.18">歡喜奉行。<lb/></seg>
</p>
</div>
</body>
</text>
</TEI>
