<TEI xmlns="http://www.tei-c.org/ns/1.0" xml:id="KR1f0001">
<teiHeader>
<fileDesc>
<titleStmt>
<title>孝經</title>
</titleStmt>
<editionStmt><edition><idno type="kanripo">KR1f0001</idno></edition></editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the TLS textfiles in Kanripo format on 2019-03-20</p>
</sourceDesc>
</fileDesc>
</teiHeader>
<text>
<body>
<div><head>1 《開宗明義章》</head>
<p>
</p>
<p>
<seg xml:id="KR1f0001_tls_001-1a.3">仲尼居，<lb/></seg>
<seg xml:id="KR1f0001_tls_001-1a.4">曾子侍。<lb/></seg>
<seg xml:id="KR1f0001_tls_001-1a.5">子曰：<lb/></seg>
<seg xml:id="KR1f0001_tls_001-1a.6">「先王有至德要道，<lb/></seg>
<seg xml:id="KR1f0001_tls_001-1a.7">以順天下，<lb/></seg>
<seg xml:id="KR1f0001_tls_001-1a.8">民用和睦，<lb/></seg>
<seg xml:id="KR1f0001_tls_001-1a.9">上下無怨，<lb/></seg>
<seg xml:id="KR1f0001_tls_001-1a.10">汝知之乎？」<lb/></seg>
<seg xml:id="KR1f0001_tls_001-1a.11">曾子避席曰：<lb/></seg>
<seg xml:id="KR1f0001_tls_001-1a.12">「參不敏，<lb/></seg>
<seg xml:id="KR1f0001_tls_001-1a.13">何足以知之。」<lb/></seg>
</p>
<p>
<seg xml:id="KR1f0001_tls_001-1a.14">子曰：<lb/></seg>
<seg xml:id="KR1f0001_tls_001-1a.15">「夫孝、<lb/></seg>
<seg xml:id="KR1f0001_tls_001-1a.16">德之本也，<lb/></seg>
<seg xml:id="KR1f0001_tls_001-1a.17">教之所由生也。<lb/></seg>
<seg xml:id="KR1f0001_tls_001-1a.18">復坐，<lb/></seg>
<seg xml:id="KR1f0001_tls_001-1a.19">吾語汝。」<lb/></seg>
</p>
<p>
<seg xml:id="KR1f0001_tls_001-1a.20">「身體髮膚，<lb/></seg>
<seg xml:id="KR1f0001_tls_001-1a.21">受之父母，<lb/></seg>
<seg xml:id="KR1f0001_tls_001-1a.22">不敢毀傷，<lb/></seg>
<seg xml:id="KR1f0001_tls_001-1a.23">孝之始也。<lb/></seg>
<seg xml:id="KR1f0001_tls_001-1a.24">立身行道，<lb/></seg>
<seg xml:id="KR1f0001_tls_001-1a.25">揚名於後世，<lb/></seg>
<seg xml:id="KR1f0001_tls_001-1a.26">以顯父母，<lb/></seg>
<seg xml:id="KR1f0001_tls_001-1a.27">孝之終也。」<lb/></seg>
</p>
<p>
<seg xml:id="KR1f0001_tls_001-1a.28">「夫孝</seg>
<seg xml:id="KR1f0001_tls_001-1a.29">始於事親，<lb/></seg>
<seg xml:id="KR1f0001_tls_001-1a.30">中於事君，<lb/></seg>
<seg xml:id="KR1f0001_tls_001-1a.31">終於立身。<lb/></seg>
<seg xml:id="KR1f0001_tls_001-1a.32">《大雅》云：<lb/></seg>
<seg xml:id="KR1f0001_tls_001-1a.33">『無念爾祖。<lb/></seg>
<seg xml:id="KR1f0001_tls_001-1a.34">聿脩厥德。』」</seg>
</p>
<p>
<seg xml:id="KR1f0001_tls_002-1a.1"><pb xml:id="KR1f0001_tls_002-1a" ed="tls" n="002-1a"/><lb/></seg>
</p>
</div>
<div><head>2 《天子章》</head>
<p>
</p>
<p>
<seg xml:id="KR1f0001_tls_002-1a.3">子曰：<lb/></seg>
<seg xml:id="KR1f0001_tls_002-1a.4">「愛親者，不敢惡於人；<lb/></seg>
<seg xml:id="KR1f0001_tls_002-1a.5">敬親者，不敢慢於人。<lb/></seg>
<seg xml:id="KR1f0001_tls_002-1a.6">愛、敬盡於事親，<lb/></seg>
<seg xml:id="KR1f0001_tls_002-1a.7">而德教加於百姓，<lb/></seg>
<seg xml:id="KR1f0001_tls_002-1a.8">刑于四海，<lb/></seg>
<seg xml:id="KR1f0001_tls_002-1a.9">蓋天子之孝也。<lb/></seg>
<seg xml:id="KR1f0001_tls_002-1a.10">《甫刑》云：<lb/></seg>
<seg xml:id="KR1f0001_tls_002-1a.11">『一人有慶，<lb/></seg>
<seg xml:id="KR1f0001_tls_002-1a.12">兆民賴之。』」</seg>
</p>
<p>
<seg xml:id="KR1f0001_tls_003-1a.1"><pb xml:id="KR1f0001_tls_003-1a" ed="tls" n="003-1a"/><lb/></seg>
</p>
</div>
<div><head>3 《諸侯章》</head>
<p>
</p>
<p>
<seg xml:id="KR1f0001_tls_003-1a.3">在上不驕，<lb/></seg>
<seg xml:id="KR1f0001_tls_003-1a.4">高而不危。<lb/></seg>
<seg xml:id="KR1f0001_tls_003-1a.5">制節謹度，<lb/></seg>
<seg xml:id="KR1f0001_tls_003-1a.6">滿而不溢。<lb/></seg>
<seg xml:id="KR1f0001_tls_003-1a.7">高而不危，<lb/></seg>
<seg xml:id="KR1f0001_tls_003-1a.8">所以長守貴也。<lb/></seg>
<seg xml:id="KR1f0001_tls_003-1a.9">滿而不溢，<lb/></seg>
<seg xml:id="KR1f0001_tls_003-1a.10">所以長守富也。<lb/></seg>
</p>
<p>
<seg xml:id="KR1f0001_tls_003-1a.11">富貴不離其身，<lb/></seg>
<seg xml:id="KR1f0001_tls_003-1a.12">然後能保其社稷，<lb/></seg>
<seg xml:id="KR1f0001_tls_003-1a.13">而和其民人。<lb/></seg>
<seg xml:id="KR1f0001_tls_003-1a.14">蓋諸侯之孝也。<lb/></seg>
<seg xml:id="KR1f0001_tls_003-1a.15">《詩》云：<lb/></seg>
<seg xml:id="KR1f0001_tls_003-1a.16">「戰戰兢兢，<lb/></seg>
<seg xml:id="KR1f0001_tls_003-1a.17">如臨深淵，<lb/></seg>
<seg xml:id="KR1f0001_tls_003-1a.18">如履薄冰。」</seg>
</p>
<p>
<seg xml:id="KR1f0001_tls_004-1a.1"><pb xml:id="KR1f0001_tls_004-1a" ed="tls" n="004-1a"/><lb/></seg>
</p>
</div>
<div><head>4 《卿大夫章》</head>
<p>
</p>
<p>
<seg xml:id="KR1f0001_tls_004-1a.3">非先王之法服</seg>
<seg xml:id="KR1f0001_tls_004-1a.4">不敢服，<lb/></seg>
<seg xml:id="KR1f0001_tls_004-1a.5">非先王之法言</seg>
<seg xml:id="KR1f0001_tls_004-1a.6">不敢道，<lb/></seg>
<seg xml:id="KR1f0001_tls_004-1a.7">非先王之德行</seg>
<seg xml:id="KR1f0001_tls_004-1a.8">不敢行。<lb/></seg>
</p>
<p>
<seg xml:id="KR1f0001_tls_004-1a.9">是故非法不言，<lb/></seg>
<seg xml:id="KR1f0001_tls_004-1a.10">非道不行。<lb/></seg>
<seg xml:id="KR1f0001_tls_004-1a.11">口無擇言，<lb/></seg>
<seg xml:id="KR1f0001_tls_004-1a.12">身無擇行，<lb/></seg>
<seg xml:id="KR1f0001_tls_004-1a.13">言滿天下無口過，<lb/></seg>
<seg xml:id="KR1f0001_tls_004-1a.14">行滿天下無怨惡。<lb/></seg>
<seg xml:id="KR1f0001_tls_004-1a.15">三者備矣，<lb/></seg>
<seg xml:id="KR1f0001_tls_004-1a.16">然後能守其宗廟。<lb/></seg>
<seg xml:id="KR1f0001_tls_004-1a.17">蓋卿、大夫之孝也。<lb/></seg>
<seg xml:id="KR1f0001_tls_004-1a.18">《詩》云：<lb/></seg>
<seg xml:id="KR1f0001_tls_004-1a.19">「夙夜匪懈，<lb/></seg>
<seg xml:id="KR1f0001_tls_004-1a.20">以事一人。」</seg>
</p>
<p>
<seg xml:id="KR1f0001_tls_005-1a.1"><pb xml:id="KR1f0001_tls_005-1a" ed="tls" n="005-1a"/><lb/></seg>
</p>
</div>
<div><head>5 《士章》</head>
<p>
</p>
<p>
<seg xml:id="KR1f0001_tls_005-1a.3">資於事父以事母</seg>
<seg xml:id="KR1f0001_tls_005-1a.4">而愛同，<lb/></seg>
<seg xml:id="KR1f0001_tls_005-1a.5">資於事父以事君</seg>
<seg xml:id="KR1f0001_tls_005-1a.6">而敬同。<lb/></seg>
<seg xml:id="KR1f0001_tls_005-1a.7">故母取其愛，<lb/></seg>
<seg xml:id="KR1f0001_tls_005-1a.8">而君取其敬，<lb/></seg>
<seg xml:id="KR1f0001_tls_005-1a.9">兼之者父也。<lb/></seg>
</p>
<p>
<seg xml:id="KR1f0001_tls_005-1a.10">故以孝事君則忠，<lb/></seg>
<seg xml:id="KR1f0001_tls_005-1a.11">以敬事長則順。<lb/></seg>
<seg xml:id="KR1f0001_tls_005-1a.12">忠順不失，<lb/></seg>
<seg xml:id="KR1f0001_tls_005-1a.13">以事其上，<lb/></seg>
<seg xml:id="KR1f0001_tls_005-1a.14">然後能保其祿位，<lb/></seg>
<seg xml:id="KR1f0001_tls_005-1a.15">而守其祭祀。<lb/></seg>
<seg xml:id="KR1f0001_tls_005-1a.16">蓋士之孝也。<lb/></seg>
<seg xml:id="KR1f0001_tls_005-1a.17">《詩》云：<lb/></seg>
<seg xml:id="KR1f0001_tls_005-1a.18">「夙興夜寐，<lb/></seg>
<seg xml:id="KR1f0001_tls_005-1a.19">無忝爾所生。」</seg>
</p>
<p>
<seg xml:id="KR1f0001_tls_006-1a.1"><pb xml:id="KR1f0001_tls_006-1a" ed="tls" n="006-1a"/><lb/></seg>
</p>
</div>
<div><head>6 《庶人章》</head>
<p>
</p>
<p>
<seg xml:id="KR1f0001_tls_006-1a.3">用天之道，<lb/></seg>
<seg xml:id="KR1f0001_tls_006-1a.4">分地之利，<lb/></seg>
<seg xml:id="KR1f0001_tls_006-1a.5">謹身節用，<lb/></seg>
<seg xml:id="KR1f0001_tls_006-1a.6">以養父母，<lb/></seg>
<seg xml:id="KR1f0001_tls_006-1a.7">此庶人之孝也。<lb/></seg>
<seg xml:id="KR1f0001_tls_006-1a.8">故自天子至於庶人，<lb/></seg>
<seg xml:id="KR1f0001_tls_006-1a.9">孝無終始，<lb/></seg>
<seg xml:id="KR1f0001_tls_006-1a.10">而患不及者，<lb/></seg>
<seg xml:id="KR1f0001_tls_006-1a.11">未之有也。</seg>
</p>
<p>
<seg xml:id="KR1f0001_tls_007-1a.1"><pb xml:id="KR1f0001_tls_007-1a" ed="tls" n="007-1a"/><lb/></seg>
</p>
</div>
<div><head>7 《三才章》</head>
<p>
</p>
<p>
<seg xml:id="KR1f0001_tls_007-1a.3">曾子曰：<lb/></seg>
<seg xml:id="KR1f0001_tls_007-1a.4">「甚哉！孝之大也。」<lb/></seg>
<seg xml:id="KR1f0001_tls_007-1a.5">子曰：<lb/></seg>
<seg xml:id="KR1f0001_tls_007-1a.6">「夫孝、<lb/></seg>
<seg xml:id="KR1f0001_tls_007-1a.7">天之經也，<lb/></seg>
<seg xml:id="KR1f0001_tls_007-1a.8">地之義也，<lb/></seg>
<seg xml:id="KR1f0001_tls_007-1a.9">民之行也。<lb/></seg>
</p>
<p>
<seg xml:id="KR1f0001_tls_007-1a.10">天地之經</seg>
<seg xml:id="KR1f0001_tls_007-1a.11">而民是則之，<lb/></seg>
<seg xml:id="KR1f0001_tls_007-1a.12">則天之明，<lb/></seg>
<seg xml:id="KR1f0001_tls_007-1a.13">因地之利，<lb/></seg>
<seg xml:id="KR1f0001_tls_007-1a.14">以順天下。<lb/></seg>
<seg xml:id="KR1f0001_tls_007-1a.15">是以其教不肅而成，<lb/></seg>
<seg xml:id="KR1f0001_tls_007-1a.16">其政不嚴而治。<lb/></seg>
</p>
<p>
<seg xml:id="KR1f0001_tls_007-1a.17">先王見教之可以化民也，<lb/></seg>
<seg xml:id="KR1f0001_tls_007-1a.18">是故先之以博愛，<lb/></seg>
<seg xml:id="KR1f0001_tls_007-1a.19">而民莫遺其親，<lb/></seg>
<seg xml:id="KR1f0001_tls_007-1a.20">陳之以德義</seg>
<seg xml:id="KR1f0001_tls_007-1a.21">而民興行，<lb/></seg>
<seg xml:id="KR1f0001_tls_007-1a.22">先之以敬讓</seg>
<seg xml:id="KR1f0001_tls_007-1a.23">而民不爭，<lb/></seg>
</p>
<p>
<seg xml:id="KR1f0001_tls_007-1a.24">導之以禮樂</seg>
<seg xml:id="KR1f0001_tls_007-1a.25">而民和睦，<lb/></seg>
<seg xml:id="KR1f0001_tls_007-1a.26">示之以好惡</seg>
<seg xml:id="KR1f0001_tls_007-1a.27">而民知禁。<lb/></seg>
<seg xml:id="KR1f0001_tls_007-1a.28">《詩》云：<lb/></seg>
<seg xml:id="KR1f0001_tls_007-1a.29">『赫赫師尹，<lb/></seg>
<seg xml:id="KR1f0001_tls_007-1a.30">民具爾瞻。』」</seg>
</p>
<p>
<seg xml:id="KR1f0001_tls_008-1a.1"><pb xml:id="KR1f0001_tls_008-1a" ed="tls" n="008-1a"/><lb/></seg>
</p>
</div>
<div><head>8 《孝治章》</head>
<p>
</p>
<p>
<seg xml:id="KR1f0001_tls_008-1a.3">子曰：<lb/></seg>
<seg xml:id="KR1f0001_tls_008-1a.4">「昔者明王之以孝治天下也，<lb/></seg>
<seg xml:id="KR1f0001_tls_008-1a.5">不敢遺小國之臣，<lb/></seg>
<seg xml:id="KR1f0001_tls_008-1a.6">而況於公侯伯子男乎？<lb/></seg>
<seg xml:id="KR1f0001_tls_008-1a.7">故得萬國之懽心，<lb/></seg>
<seg xml:id="KR1f0001_tls_008-1a.8">以事其先王。<lb/></seg>
</p>
<p>
<seg xml:id="KR1f0001_tls_008-1a.9">治國者不敢侮於鰥寡，<lb/></seg>
<seg xml:id="KR1f0001_tls_008-1a.10">而況於士民乎？<lb/></seg>
<seg xml:id="KR1f0001_tls_008-1a.11">故得百姓之懽心，<lb/></seg>
<seg xml:id="KR1f0001_tls_008-1a.12">以事其先君。<lb/></seg>
<seg xml:id="KR1f0001_tls_008-1a.13">治家者不敢失於臣妾，<lb/></seg>
<seg xml:id="KR1f0001_tls_008-1a.14">而況於妻子乎？<lb/></seg>
<seg xml:id="KR1f0001_tls_008-1a.15">故得人之懽心，<lb/></seg>
<seg xml:id="KR1f0001_tls_008-1a.16">以事其親。<lb/></seg>
</p>
<p>
<seg xml:id="KR1f0001_tls_008-1a.17">夫然，<lb/></seg>
<seg xml:id="KR1f0001_tls_008-1a.18">故生則親安之，<lb/></seg>
<seg xml:id="KR1f0001_tls_008-1a.19">祭則鬼享之，<lb/></seg>
<seg xml:id="KR1f0001_tls_008-1a.20">是以天下和平，<lb/></seg>
<seg xml:id="KR1f0001_tls_008-1a.21">災害不生，<lb/></seg>
<seg xml:id="KR1f0001_tls_008-1a.22">禍亂不作。<lb/></seg>
<seg xml:id="KR1f0001_tls_008-1a.23">故明王之以孝治天下也如此。<lb/></seg>
<seg xml:id="KR1f0001_tls_008-1a.24">《詩》云：<lb/></seg>
<seg xml:id="KR1f0001_tls_008-1a.25">『有覺德行，<lb/></seg>
<seg xml:id="KR1f0001_tls_008-1a.26">四國順之。』」</seg>
</p>
<p>
<seg xml:id="KR1f0001_tls_009-1a.1"><pb xml:id="KR1f0001_tls_009-1a" ed="tls" n="009-1a"/><lb/></seg>
</p>
</div>
<div><head>9 《聖治章》</head>
<p>
</p>
<p>
<seg xml:id="KR1f0001_tls_009-1a.3">曾子曰：<lb/></seg>
<seg xml:id="KR1f0001_tls_009-1a.4">「敢問聖人之德，<lb/></seg>
<seg xml:id="KR1f0001_tls_009-1a.5">無以加於孝乎？」<lb/></seg>
<seg xml:id="KR1f0001_tls_009-1a.6">子曰：<lb/></seg>
<seg xml:id="KR1f0001_tls_009-1a.7">「天地之性，<lb/></seg>
<seg xml:id="KR1f0001_tls_009-1a.8">人為貴。<lb/></seg>
<seg xml:id="KR1f0001_tls_009-1a.9">人之行，<lb/></seg>
<seg xml:id="KR1f0001_tls_009-1a.10">莫大於孝，<lb/></seg>
<seg xml:id="KR1f0001_tls_009-1a.11">孝莫大於嚴父，<lb/></seg>
<seg xml:id="KR1f0001_tls_009-1a.12">嚴父莫大於配天，<lb/></seg>
<seg xml:id="KR1f0001_tls_009-1a.13">則周公其人也。<lb/></seg>
</p>
<p>
<seg xml:id="KR1f0001_tls_009-1a.14">昔者周公郊祀后稷</seg>
<seg xml:id="KR1f0001_tls_009-1a.15">以配天，<lb/></seg>
<seg xml:id="KR1f0001_tls_009-1a.16">宗祀文王於明堂</seg>
<seg xml:id="KR1f0001_tls_009-1a.17">以配上帝。<lb/></seg>
<seg xml:id="KR1f0001_tls_009-1a.18">是以四海之內，<lb/></seg>
<seg xml:id="KR1f0001_tls_009-1a.19">各以其職來祭。<lb/></seg>
<seg xml:id="KR1f0001_tls_009-1a.20">夫聖人之德，<lb/></seg>
<seg xml:id="KR1f0001_tls_009-1a.21">又何以加於孝乎？<lb/></seg>
<seg xml:id="KR1f0001_tls_009-1a.22">故親生之膝下，<lb/></seg>
<seg xml:id="KR1f0001_tls_009-1a.23">以養父母日嚴。<lb/></seg>
</p>
<p>
<seg xml:id="KR1f0001_tls_009-1a.24">聖人因嚴以教敬，<lb/></seg>
<seg xml:id="KR1f0001_tls_009-1a.25">因親以教愛，<lb/></seg>
<seg xml:id="KR1f0001_tls_009-1a.26">聖人之教，不肅而成，<lb/></seg>
<seg xml:id="KR1f0001_tls_009-1a.27">其政不嚴而治。<lb/></seg>
<seg xml:id="KR1f0001_tls_009-1a.28">其所因者本也。<lb/></seg>
<seg xml:id="KR1f0001_tls_009-1a.29">父子之道，<lb/></seg>
<seg xml:id="KR1f0001_tls_009-1a.30">天性也，<lb/></seg>
<seg xml:id="KR1f0001_tls_009-1a.31">君臣之義也。<lb/></seg>
<seg xml:id="KR1f0001_tls_009-1a.32">父母生之，<lb/></seg>
<seg xml:id="KR1f0001_tls_009-1a.33">續莫大焉。<lb/></seg>
</p>
<p>
<seg xml:id="KR1f0001_tls_009-1a.34">君親臨之，<lb/></seg>
<seg xml:id="KR1f0001_tls_009-1a.35">厚莫重焉。<lb/></seg>
<seg xml:id="KR1f0001_tls_009-1a.36">故不愛其親而愛他人者，<lb/></seg>
<seg xml:id="KR1f0001_tls_009-1a.37">謂之悖德，<lb/></seg>
<seg xml:id="KR1f0001_tls_009-1a.38">不敬其親而敬他人者，<lb/></seg>
<seg xml:id="KR1f0001_tls_009-1a.39">謂之悖禮。<lb/></seg>
<seg xml:id="KR1f0001_tls_009-1a.40">以順則逆，<lb/></seg>
<seg xml:id="KR1f0001_tls_009-1a.41">民無則焉。<lb/></seg>
<seg xml:id="KR1f0001_tls_009-1a.42">不在於善，<lb/></seg>
<seg xml:id="KR1f0001_tls_009-1a.43">而皆在於凶德，<lb/></seg>
</p>
<p>
<seg xml:id="KR1f0001_tls_009-1a.44">雖得之，<lb/></seg>
<seg xml:id="KR1f0001_tls_009-1a.45">君子不貴也。<lb/></seg>
<seg xml:id="KR1f0001_tls_009-1a.46">君子則不然，<lb/></seg>
<seg xml:id="KR1f0001_tls_009-1a.47">言思可道，<lb/></seg>
<seg xml:id="KR1f0001_tls_009-1a.48">行思可樂，<lb/></seg>
<seg xml:id="KR1f0001_tls_009-1a.49">德義可尊，<lb/></seg>
<seg xml:id="KR1f0001_tls_009-1a.50">作事可法，<lb/></seg>
<seg xml:id="KR1f0001_tls_009-1a.51">容止可觀，<lb/></seg>
<seg xml:id="KR1f0001_tls_009-1a.52">進退可度，<lb/></seg>
<seg xml:id="KR1f0001_tls_009-1a.53">以臨其民。<lb/></seg>
</p>
<p>
<seg xml:id="KR1f0001_tls_009-1a.54">是以其民畏而愛之，<lb/></seg>
<seg xml:id="KR1f0001_tls_009-1a.55">則而象之，<lb/></seg>
<seg xml:id="KR1f0001_tls_009-1a.56">故能成其德教，<lb/></seg>
<seg xml:id="KR1f0001_tls_009-1a.57">而行其政令。<lb/></seg>
<seg xml:id="KR1f0001_tls_009-1a.58">《詩》云：<lb/></seg>
<seg xml:id="KR1f0001_tls_009-1a.59">『淑人君子，<lb/></seg>
<seg xml:id="KR1f0001_tls_009-1a.60">其儀不忒。』」</seg>
</p>
<p>
<seg xml:id="KR1f0001_tls_010-1a.1"><pb xml:id="KR1f0001_tls_010-1a" ed="tls" n="010-1a"/><lb/></seg>
</p>
</div>
<div><head>10 《紀孝行章》</head>
<p>
</p>
<p>
<seg xml:id="KR1f0001_tls_010-1a.3">子曰：<lb/></seg>
<seg xml:id="KR1f0001_tls_010-1a.4">「孝子之事親也，<lb/></seg>
<seg xml:id="KR1f0001_tls_010-1a.5">居則致其敬，<lb/></seg>
<seg xml:id="KR1f0001_tls_010-1a.6">養則致其樂，<lb/></seg>
<seg xml:id="KR1f0001_tls_010-1a.7">病則致其憂，<lb/></seg>
<seg xml:id="KR1f0001_tls_010-1a.8">喪則致其哀，<lb/></seg>
<seg xml:id="KR1f0001_tls_010-1a.9">祭則致其嚴。<lb/></seg>
<seg xml:id="KR1f0001_tls_010-1a.10">五者備矣，<lb/></seg>
<seg xml:id="KR1f0001_tls_010-1a.11">然後能事親。<lb/></seg>
</p>
<p>
<seg xml:id="KR1f0001_tls_010-1a.12">事親者，<lb/></seg>
<seg xml:id="KR1f0001_tls_010-1a.13">居上不驕，<lb/></seg>
<seg xml:id="KR1f0001_tls_010-1a.14">為下不亂，<lb/></seg>
<seg xml:id="KR1f0001_tls_010-1a.15">在醜不爭。<lb/></seg>
<seg xml:id="KR1f0001_tls_010-1a.16">居上而驕</seg>
<seg xml:id="KR1f0001_tls_010-1a.17">則亡，<lb/></seg>
<seg xml:id="KR1f0001_tls_010-1a.18">為下而亂</seg>
<seg xml:id="KR1f0001_tls_010-1a.19">則刑，<lb/></seg>
<seg xml:id="KR1f0001_tls_010-1a.20">在醜而爭</seg>
<seg xml:id="KR1f0001_tls_010-1a.21">則兵，<lb/></seg>
<seg xml:id="KR1f0001_tls_010-1a.22">三者不除，<lb/></seg>
<seg xml:id="KR1f0001_tls_010-1a.23">雖日用三牲之養，<lb/></seg>
<seg xml:id="KR1f0001_tls_010-1a.24">猶為不孝也。」</seg>
</p>
<p>
<seg xml:id="KR1f0001_tls_011-1a.1"><pb xml:id="KR1f0001_tls_011-1a" ed="tls" n="011-1a"/><lb/></seg>
</p>
</div>
<div><head>11 《五刑章》</head>
<p>
</p>
<p>
<seg xml:id="KR1f0001_tls_011-1a.3">子曰：<lb/></seg>
<seg xml:id="KR1f0001_tls_011-1a.4">「五刑之屬三千，<lb/></seg>
<seg xml:id="KR1f0001_tls_011-1a.5">而罪莫大於不孝。<lb/></seg>
<seg xml:id="KR1f0001_tls_011-1a.6">要君者無上，<lb/></seg>
<seg xml:id="KR1f0001_tls_011-1a.7">非聖人者無法，<lb/></seg>
<seg xml:id="KR1f0001_tls_011-1a.8">非孝者無親。<lb/></seg>
<seg xml:id="KR1f0001_tls_011-1a.9">此大亂之道也。」</seg>
</p>
<p>
<seg xml:id="KR1f0001_tls_012-1a.1"><pb xml:id="KR1f0001_tls_012-1a" ed="tls" n="012-1a"/><lb/></seg>
</p>
</div>
<div><head>12 《廣要道章》</head>
<p>
</p>
<p>
<seg xml:id="KR1f0001_tls_012-1a.3">子曰：<lb/></seg>
<seg xml:id="KR1f0001_tls_012-1a.4">「教民親愛，<lb/></seg>
<seg xml:id="KR1f0001_tls_012-1a.5">莫善於孝。<lb/></seg>
<seg xml:id="KR1f0001_tls_012-1a.6">教民禮順，<lb/></seg>
<seg xml:id="KR1f0001_tls_012-1a.7">莫善於悌。<lb/></seg>
<seg xml:id="KR1f0001_tls_012-1a.8">移風易俗，<lb/></seg>
<seg xml:id="KR1f0001_tls_012-1a.9">莫善於樂。<lb/></seg>
<seg xml:id="KR1f0001_tls_012-1a.10">安上治民，<lb/></seg>
<seg xml:id="KR1f0001_tls_012-1a.11">莫善於禮。<lb/></seg>
</p>
<p>
<seg xml:id="KR1f0001_tls_012-1a.12">禮者、<lb/></seg>
<seg xml:id="KR1f0001_tls_012-1a.13">敬而已矣。<lb/></seg>
<seg xml:id="KR1f0001_tls_012-1a.14">故敬其父</seg>
<seg xml:id="KR1f0001_tls_012-1a.15">則子悅，<lb/></seg>
<seg xml:id="KR1f0001_tls_012-1a.16">敬其兄</seg>
<seg xml:id="KR1f0001_tls_012-1a.17">則弟悅，<lb/></seg>
<seg xml:id="KR1f0001_tls_012-1a.18">敬其君</seg>
<seg xml:id="KR1f0001_tls_012-1a.19">則臣悅。<lb/></seg>
<seg xml:id="KR1f0001_tls_012-1a.20">敬一人而千萬人悅。<lb/></seg>
<seg xml:id="KR1f0001_tls_012-1a.21">所敬者寡，而悅者眾，<lb/></seg>
<seg xml:id="KR1f0001_tls_012-1a.22">此之謂要道也。」</seg>
</p>
<p>
<seg xml:id="KR1f0001_tls_013-1a.1"><pb xml:id="KR1f0001_tls_013-1a" ed="tls" n="013-1a"/><lb/></seg>
</p>
</div>
<div><head>13 《廣至德章》</head>
<p>
</p>
<p>
<seg xml:id="KR1f0001_tls_013-1a.3">子曰：<lb/></seg>
<seg xml:id="KR1f0001_tls_013-1a.4">「君子之教以孝也，<lb/></seg>
<seg xml:id="KR1f0001_tls_013-1a.5">非家至而日見之也。<lb/></seg>
<seg xml:id="KR1f0001_tls_013-1a.6">教以孝，<lb/></seg>
<seg xml:id="KR1f0001_tls_013-1a.7">所以敬天下之為人父者也。<lb/></seg>
<seg xml:id="KR1f0001_tls_013-1a.8">教以悌，<lb/></seg>
<seg xml:id="KR1f0001_tls_013-1a.9">所以敬天下之為人兄者也。<lb/></seg>
<seg xml:id="KR1f0001_tls_013-1a.10">教以臣，<lb/></seg>
<seg xml:id="KR1f0001_tls_013-1a.11">所以敬天下之為人君者也。<lb/></seg>
</p>
<p>
<seg xml:id="KR1f0001_tls_013-1a.12">《詩》云：<lb/></seg>
<seg xml:id="KR1f0001_tls_013-1a.13">『愷悌君子，<lb/></seg>
<seg xml:id="KR1f0001_tls_013-1a.14">民之父母。』<lb/></seg>
<seg xml:id="KR1f0001_tls_013-1a.15">非至德，<lb/></seg>
<seg xml:id="KR1f0001_tls_013-1a.16">其孰能順民如此其大者乎！」</seg>
</p>
<p>
<seg xml:id="KR1f0001_tls_014-1a.1"><pb xml:id="KR1f0001_tls_014-1a" ed="tls" n="014-1a"/><lb/></seg>
</p>
</div>
<div><head>14 《廣揚名章》</head>
<p>
</p>
<p>
<seg xml:id="KR1f0001_tls_014-1a.3">子曰：<lb/></seg>
<seg xml:id="KR1f0001_tls_014-1a.4">「君子之事親孝，<lb/></seg>
<seg xml:id="KR1f0001_tls_014-1a.5">故忠可移於君。<lb/></seg>
<seg xml:id="KR1f0001_tls_014-1a.6">事兄悌，<lb/></seg>
<seg xml:id="KR1f0001_tls_014-1a.7">故順可移於長。<lb/></seg>
<seg xml:id="KR1f0001_tls_014-1a.8">居家理，<lb/></seg>
<seg xml:id="KR1f0001_tls_014-1a.9">故治可移於官。<lb/></seg>
<seg xml:id="KR1f0001_tls_014-1a.10">是以行成於內，<lb/></seg>
<seg xml:id="KR1f0001_tls_014-1a.11">而名立於後世矣。」</seg>
</p>
<p>
<seg xml:id="KR1f0001_tls_015-1a.1"><pb xml:id="KR1f0001_tls_015-1a" ed="tls" n="015-1a"/><lb/></seg>
</p>
</div>
<div><head>15 《諫諍章》</head>
<p>
</p>
<p>
<seg xml:id="KR1f0001_tls_015-1a.3">曾子曰：<lb/></seg>
<seg xml:id="KR1f0001_tls_015-1a.4">「若夫慈愛、恭敬、<lb/></seg>
<seg xml:id="KR1f0001_tls_015-1a.5">安親、揚名，<lb/></seg>
<seg xml:id="KR1f0001_tls_015-1a.6">則聞命矣。<lb/></seg>
<seg xml:id="KR1f0001_tls_015-1a.7">敢問子從父之令，<lb/></seg>
<seg xml:id="KR1f0001_tls_015-1a.8">可謂孝乎？」<lb/></seg>
<seg xml:id="KR1f0001_tls_015-1a.9">子曰：<lb/></seg>
<seg xml:id="KR1f0001_tls_015-1a.10">「是何言與！<lb/></seg>
<seg xml:id="KR1f0001_tls_015-1a.11">是何言與！<lb/></seg>
</p>
<p>
<seg xml:id="KR1f0001_tls_015-1a.12">昔者天子有爭臣七人，<lb/></seg>
<seg xml:id="KR1f0001_tls_015-1a.13">雖無道，不失其天下；<lb/></seg>
<seg xml:id="KR1f0001_tls_015-1a.14">諸侯有爭臣五人，<lb/></seg>
<seg xml:id="KR1f0001_tls_015-1a.15">雖無道，不失其國；<lb/></seg>
<seg xml:id="KR1f0001_tls_015-1a.16">大夫有爭臣三人，<lb/></seg>
<seg xml:id="KR1f0001_tls_015-1a.17">雖無道，不失其家；<lb/></seg>
<seg xml:id="KR1f0001_tls_015-1a.18">士有爭友，<lb/></seg>
<seg xml:id="KR1f0001_tls_015-1a.19">則身不離於令名；<lb/></seg>
</p>
<p>
<seg xml:id="KR1f0001_tls_015-1a.20">父有爭子，<lb/></seg>
<seg xml:id="KR1f0001_tls_015-1a.21">則身不陷於不義。<lb/></seg>
<seg xml:id="KR1f0001_tls_015-1a.22">故當不義，<lb/></seg>
<seg xml:id="KR1f0001_tls_015-1a.23">則子不可以不爭於父，<lb/></seg>
<seg xml:id="KR1f0001_tls_015-1a.24">臣不可以不爭於君。<lb/></seg>
<seg xml:id="KR1f0001_tls_015-1a.25">故當不義則爭之。<lb/></seg>
<seg xml:id="KR1f0001_tls_015-1a.26">從父之令，<lb/></seg>
<seg xml:id="KR1f0001_tls_015-1a.27">又焉得為孝乎！」</seg>
</p>
<p>
<seg xml:id="KR1f0001_tls_016-1a.1"><pb xml:id="KR1f0001_tls_016-1a" ed="tls" n="016-1a"/><lb/></seg>
</p>
</div>
<div><head>16 《感應章》</head>
<p>
</p>
<p>
<seg xml:id="KR1f0001_tls_016-1a.3">子曰：<lb/></seg>
<seg xml:id="KR1f0001_tls_016-1a.4">「昔者明王事父孝，<lb/></seg>
<seg xml:id="KR1f0001_tls_016-1a.5">故事天明。<lb/></seg>
<seg xml:id="KR1f0001_tls_016-1a.6">事母孝，<lb/></seg>
<seg xml:id="KR1f0001_tls_016-1a.7">故事地察。<lb/></seg>
<seg xml:id="KR1f0001_tls_016-1a.8">長幼順，<lb/></seg>
<seg xml:id="KR1f0001_tls_016-1a.9">故上下治。<lb/></seg>
<seg xml:id="KR1f0001_tls_016-1a.10">天地明察，<lb/></seg>
<seg xml:id="KR1f0001_tls_016-1a.11">神明彰矣。<lb/></seg>
<seg xml:id="KR1f0001_tls_016-1a.12">故雖天子，必有尊也，<lb/></seg>
<seg xml:id="KR1f0001_tls_016-1a.13">言有父也；必有先也，<lb/></seg>
</p>
<p>
<seg xml:id="KR1f0001_tls_016-1a.14">言有兄也。<lb/></seg>
<seg xml:id="KR1f0001_tls_016-1a.15">宗廟致敬，<lb/></seg>
<seg xml:id="KR1f0001_tls_016-1a.16">不忘親也。<lb/></seg>
<seg xml:id="KR1f0001_tls_016-1a.17">脩身慎行，<lb/></seg>
<seg xml:id="KR1f0001_tls_016-1a.18">恐辱先也。<lb/></seg>
<seg xml:id="KR1f0001_tls_016-1a.19">宗廟致敬，<lb/></seg>
<seg xml:id="KR1f0001_tls_016-1a.20">鬼神著矣。<lb/></seg>
</p>
<p>
<seg xml:id="KR1f0001_tls_016-1a.21">孝悌之至，<lb/></seg>
<seg xml:id="KR1f0001_tls_016-1a.22">通於神明，<lb/></seg>
<seg xml:id="KR1f0001_tls_016-1a.23">光于四海，<lb/></seg>
<seg xml:id="KR1f0001_tls_016-1a.24">無所不通。<lb/></seg>
<seg xml:id="KR1f0001_tls_016-1a.25">《詩》云：<lb/></seg>
<seg xml:id="KR1f0001_tls_016-1a.26">『自西自東。<lb/></seg>
<seg xml:id="KR1f0001_tls_016-1a.27">自南自北。<lb/></seg>
<seg xml:id="KR1f0001_tls_016-1a.28">無思不服。』」</seg>
</p>
<p>
<seg xml:id="KR1f0001_tls_017-1a.1"><pb xml:id="KR1f0001_tls_017-1a" ed="tls" n="017-1a"/><lb/></seg>
</p>
</div>
<div><head>17 《事君章》</head>
<p>
</p>
<p>
<seg xml:id="KR1f0001_tls_017-1a.3">子曰：<lb/></seg>
<seg xml:id="KR1f0001_tls_017-1a.4">「君子之事上也，<lb/></seg>
<seg xml:id="KR1f0001_tls_017-1a.5">進思盡忠，<lb/></seg>
<seg xml:id="KR1f0001_tls_017-1a.6">退思補過，<lb/></seg>
<seg xml:id="KR1f0001_tls_017-1a.7">將順其美，<lb/></seg>
<seg xml:id="KR1f0001_tls_017-1a.8">匡救其惡，<lb/></seg>
<seg xml:id="KR1f0001_tls_017-1a.9">故上下能相親也。<lb/></seg>
<seg xml:id="KR1f0001_tls_017-1a.10">《詩》云：<lb/></seg>
<seg xml:id="KR1f0001_tls_017-1a.11">『心乎愛矣，<lb/></seg>
<seg xml:id="KR1f0001_tls_017-1a.12">遐不謂矣，<lb/></seg>
<seg xml:id="KR1f0001_tls_017-1a.13">中心藏之，<lb/></seg>
<seg xml:id="KR1f0001_tls_017-1a.14">何日忘之。』」</seg>
</p>
<p>
<seg xml:id="KR1f0001_tls_018-1a.1"><pb xml:id="KR1f0001_tls_018-1a" ed="tls" n="018-1a"/><lb/></seg>
</p>
</div>
<div><head>18 《喪親章》</head>
<p>
</p>
<p>
<seg xml:id="KR1f0001_tls_018-1a.3">子曰：<lb/></seg>
<seg xml:id="KR1f0001_tls_018-1a.4">「孝子之喪親也，<lb/></seg>
<seg xml:id="KR1f0001_tls_018-1a.5">哭不偯，<lb/></seg>
<seg xml:id="KR1f0001_tls_018-1a.6">禮無容，<lb/></seg>
<seg xml:id="KR1f0001_tls_018-1a.7">言不文，<lb/></seg>
<seg xml:id="KR1f0001_tls_018-1a.8">服美不安，<lb/></seg>
<seg xml:id="KR1f0001_tls_018-1a.9">聞樂不樂，<lb/></seg>
<seg xml:id="KR1f0001_tls_018-1a.10">食旨不甘，<lb/></seg>
<seg xml:id="KR1f0001_tls_018-1a.11">此哀戚之情也。<lb/></seg>
</p>
<p>
<seg xml:id="KR1f0001_tls_018-1a.12">三日而食，<lb/></seg>
<seg xml:id="KR1f0001_tls_018-1a.13">教民無以死傷生，<lb/></seg>
<seg xml:id="KR1f0001_tls_018-1a.14">毀不滅性，<lb/></seg>
<seg xml:id="KR1f0001_tls_018-1a.15">此聖人之政也。<lb/></seg>
<seg xml:id="KR1f0001_tls_018-1a.16">喪不過三年，示民有終也。<lb/></seg>
<seg xml:id="KR1f0001_tls_018-1a.17">為之棺、<lb/>椁、衣、衾而舉之，<lb/></seg>
<seg xml:id="KR1f0001_tls_018-1a.18">陳其簠簋而哀慼之，<lb/></seg>
</p>
<p>
<seg xml:id="KR1f0001_tls_018-1a.19">擗踊哭泣，<lb/></seg>
<seg xml:id="KR1f0001_tls_018-1a.20">哀以送之，<lb/></seg>
<seg xml:id="KR1f0001_tls_018-1a.21">卜其宅兆</seg>
<seg xml:id="KR1f0001_tls_018-1a.22">而安措之，<lb/></seg>
<seg xml:id="KR1f0001_tls_018-1a.23">為之宗廟</seg>
<seg xml:id="KR1f0001_tls_018-1a.24">以鬼享之，<lb/></seg>
<seg xml:id="KR1f0001_tls_018-1a.25">春秋祭祀</seg>
<seg xml:id="KR1f0001_tls_018-1a.26">以時思之。<lb/></seg>
</p>
<p>
<seg xml:id="KR1f0001_tls_018-1a.27">生事愛敬，<lb/></seg>
<seg xml:id="KR1f0001_tls_018-1a.28">死事哀慼，<lb/></seg>
<seg xml:id="KR1f0001_tls_018-1a.29">生民之本盡矣，<lb/></seg>
<seg xml:id="KR1f0001_tls_018-1a.30">死生之義備矣，<lb/></seg>
<seg xml:id="KR1f0001_tls_018-1a.31">孝子之事親終矣。」</seg>
</p>
</div>
</body>
</text>
</TEI>
