<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="KR2o0025">
<teiHeader>
<fileDesc>
<titleStmt>
<title>文史通義</title>
</titleStmt>
<editionStmt>
                <edition>
                    <idno type="kanripo">KR2o0025</idno>
                </edition>
            </editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from Wikisource on 2021-04-18 13:38:49.465718</p>
</sourceDesc>
</fileDesc>
</teiHeader>
<text>
<body>
<div>
                <head>
                    <seg xml:id="KR2o0025_tls_001-h.1">易教上</seg>
                </head>
                <p>
<seg xml:id="KR2o0025_tls_001-1a.1">六經皆史也。</seg>
<seg xml:id="KR2o0025_tls_001-1a.2">古人不著書，</seg>
<seg xml:id="KR2o0025_tls_001-1a.3">古人未嘗離事而言理，</seg>
<seg xml:id="KR2o0025_tls_001-1a.4">六經皆先王之政典也。</seg>
<seg xml:id="KR2o0025_tls_001-1a.5">或曰：</seg>
<seg xml:id="KR2o0025_tls_001-1a.6">《詩》、《書》、《禮》、《樂》、《春秋》，</seg>
<seg xml:id="KR2o0025_tls_001-1a.7">則既聞命矣。</seg>
<seg xml:id="KR2o0025_tls_001-1a.8">《易》以道陰陽，</seg>
<seg xml:id="KR2o0025_tls_001-1a.9">願聞所以為政典，</seg>
<seg xml:id="KR2o0025_tls_001-1a.10">而與史同科之義焉。曰：</seg>
<seg xml:id="KR2o0025_tls_001-1a.11">聞諸夫子之言矣。</seg>
<seg xml:id="KR2o0025_tls_001-1a.12">「夫《易》開物成務，</seg>
<seg xml:id="KR2o0025_tls_001-1a.13">冒天下之道。」</seg>
<seg xml:id="KR2o0025_tls_001-1a.14">「知來藏往，</seg>
<seg xml:id="KR2o0025_tls_001-1a.15">吉兇與民同患。」</seg>
<seg xml:id="KR2o0025_tls_001-1a.16">其道蓋包政教典章之所不及矣。</seg>
<seg xml:id="KR2o0025_tls_001-1a.17">象天法地，</seg>
<seg xml:id="KR2o0025_tls_001-1a.18">「是興神物，</seg>
<seg xml:id="KR2o0025_tls_001-1a.19">以前民用。」</seg>
<seg xml:id="KR2o0025_tls_001-1a.20">其教蓋出政教典章之先矣。</seg>
<seg xml:id="KR2o0025_tls_001-1a.21">《周官》太卜掌三《易》之法，</seg>
<seg xml:id="KR2o0025_tls_001-1a.22">夏曰《連山》，</seg>
<seg xml:id="KR2o0025_tls_001-1a.23">殷曰《歸藏》，</seg>
<seg xml:id="KR2o0025_tls_001-1a.24">周曰《周易》，</seg>
<seg xml:id="KR2o0025_tls_001-1a.25">各有其象與數，</seg>
<seg xml:id="KR2o0025_tls_001-1a.26">各殊其變與占，</seg>
<seg xml:id="KR2o0025_tls_001-1a.27">不相襲也。</seg>
<seg xml:id="KR2o0025_tls_001-1a.28">然三《易》各有所本，</seg>
<seg xml:id="KR2o0025_tls_001-1a.29">《大傳》所謂庖羲、神農與黃帝、堯、舜，</seg>
<seg xml:id="KR2o0025_tls_001-1a.30">是也<note>《歸藏》本庖羲，《連山》本神農，《周易》本黃帝。</note>。</seg>
<seg xml:id="KR2o0025_tls_001-1a.31">由所本而觀之，</seg>
<seg xml:id="KR2o0025_tls_001-1a.32">不特三王不相襲，</seg>
<seg xml:id="KR2o0025_tls_001-1a.33">三皇、五帝亦不相沿矣。</seg>
<seg xml:id="KR2o0025_tls_001-1a.34">蓋聖人首出禦世，</seg>
<seg xml:id="KR2o0025_tls_001-1a.35">作新視聽，</seg>
<seg xml:id="KR2o0025_tls_001-1a.36">神道設教，</seg>
<seg xml:id="KR2o0025_tls_001-1a.37">以彌綸乎禮樂刑政之所不及者，</seg>
<seg xml:id="KR2o0025_tls_001-1a.38">一本天理之自然，</seg>
<seg xml:id="KR2o0025_tls_001-1a.39">非如後世讬之詭異妖祥，</seg>
<seg xml:id="KR2o0025_tls_001-1a.40">讖緯術數，</seg>
<seg xml:id="KR2o0025_tls_001-1a.41">以愚天下也。</seg>
</p>
<p>
<seg xml:id="KR2o0025_tls_001-2a.1">夫子曰：</seg>
<seg xml:id="KR2o0025_tls_001-2a.2">「我觀夏道，</seg>
<seg xml:id="KR2o0025_tls_001-2a.3">杞不足徵，</seg>
<seg xml:id="KR2o0025_tls_001-2a.4">吾得夏時焉。</seg>
<seg xml:id="KR2o0025_tls_001-2a.5">我觀殷道，</seg>
<seg xml:id="KR2o0025_tls_001-2a.6">宋不足徵，</seg>
<seg xml:id="KR2o0025_tls_001-2a.7">吾得坤乾焉。」</seg>
<seg xml:id="KR2o0025_tls_001-2a.8">夫夏時，</seg>
<seg xml:id="KR2o0025_tls_001-2a.9">夏正書也。</seg>
<seg xml:id="KR2o0025_tls_001-2a.10">坤乾，</seg>
<seg xml:id="KR2o0025_tls_001-2a.11">《易》類也。</seg>
<seg xml:id="KR2o0025_tls_001-2a.12">夫子憾夏、商之文獻無所徵矣，</seg>
<seg xml:id="KR2o0025_tls_001-2a.13">而坤乾乃與夏正之書同為觀於夏、商之所得；</seg>
<seg xml:id="KR2o0025_tls_001-2a.14">則其所以厚民生與利民用者，</seg>
<seg xml:id="KR2o0025_tls_001-2a.15">蓋與治歷明時，</seg>
<seg xml:id="KR2o0025_tls_001-2a.16">同為一代之法憲；</seg>
<seg xml:id="KR2o0025_tls_001-2a.17">而非聖人一己之心思，</seg>
<seg xml:id="KR2o0025_tls_001-2a.18">離事物而特著一書，</seg>
<seg xml:id="KR2o0025_tls_001-2a.19">以謂明道也。</seg>
<seg xml:id="KR2o0025_tls_001-2a.20">夫懸象設教，</seg>
<seg xml:id="KR2o0025_tls_001-2a.21">與治歷授時，</seg>
<seg xml:id="KR2o0025_tls_001-2a.22">天道也。</seg>
<seg xml:id="KR2o0025_tls_001-2a.23">《禮》、《樂》、《詩》、《書》，</seg>
<seg xml:id="KR2o0025_tls_001-2a.24">與刑、政、教、令，</seg>
<seg xml:id="KR2o0025_tls_001-2a.25">人事也。</seg>
<seg xml:id="KR2o0025_tls_001-2a.26">天與人參，</seg>
<seg xml:id="KR2o0025_tls_001-2a.27">王者治世之大權也。</seg>
<seg xml:id="KR2o0025_tls_001-2a.28">韓宣子之聘魯也，</seg>
<seg xml:id="KR2o0025_tls_001-2a.29">觀書於太史氏，</seg>
<seg xml:id="KR2o0025_tls_001-2a.30">得見《易》象、《春秋》，</seg>
<seg xml:id="KR2o0025_tls_001-2a.31">以為周禮在魯。</seg>
<seg xml:id="KR2o0025_tls_001-2a.32">夫《春秋》乃周公之舊典，</seg>
<seg xml:id="KR2o0025_tls_001-2a.33">謂周禮之在魯可也，</seg>
<seg xml:id="KR2o0025_tls_001-2a.34">《易》象亦稱周禮，</seg>
<seg xml:id="KR2o0025_tls_001-2a.35">其為政教典章，</seg>
<seg xml:id="KR2o0025_tls_001-2a.36">切於民用而非一己空言，</seg>
<seg xml:id="KR2o0025_tls_001-2a.37">自垂昭代而非相沿舊制，</seg>
<seg xml:id="KR2o0025_tls_001-2a.38">則又明矣。</seg>
<seg xml:id="KR2o0025_tls_001-2a.39">夫子曰：</seg>
<seg xml:id="KR2o0025_tls_001-2a.40">「《易》之興也，</seg>
<seg xml:id="KR2o0025_tls_001-2a.41">其於中古乎？</seg>
<seg xml:id="KR2o0025_tls_001-2a.42">作《易》者，</seg>
<seg xml:id="KR2o0025_tls_001-2a.43">其有憂患乎？」</seg>
<seg xml:id="KR2o0025_tls_001-2a.44">顧氏炎武嘗謂《連山》、《歸藏》，</seg>
<seg xml:id="KR2o0025_tls_001-2a.45">不名為《易》。</seg>
<seg xml:id="KR2o0025_tls_001-2a.46">太卜所謂三《易》，</seg>
<seg xml:id="KR2o0025_tls_001-2a.47">因《周易》而牽連得名。</seg>
<seg xml:id="KR2o0025_tls_001-2a.48">今觀八卦起於伏羲，</seg>
<seg xml:id="KR2o0025_tls_001-2a.49">《連山》作於夏後，</seg>
<seg xml:id="KR2o0025_tls_001-2a.50">而夫子乃謂《易》興於中古，</seg>
<seg xml:id="KR2o0025_tls_001-2a.51">作《易》之人獨指文王，</seg>
<seg xml:id="KR2o0025_tls_001-2a.52">則《連山》《歸藏》不名為「易」，</seg>
<seg xml:id="KR2o0025_tls_001-2a.53">又其徵矣。</seg>
</p>
<p>
<seg xml:id="KR2o0025_tls_001-3a.1">或曰：</seg>
<seg xml:id="KR2o0025_tls_001-3a.2">文王拘幽，</seg>
<seg xml:id="KR2o0025_tls_001-3a.3">未嘗得位行道，</seg>
<seg xml:id="KR2o0025_tls_001-3a.4">豈得謂之作《易》以垂政典歟？曰：</seg>
<seg xml:id="KR2o0025_tls_001-3a.5">八卦為三《易》所同，</seg>
<seg xml:id="KR2o0025_tls_001-3a.6">文王自就八卦而系之辭，</seg>
<seg xml:id="KR2o0025_tls_001-3a.7">商道之衰，</seg>
<seg xml:id="KR2o0025_tls_001-3a.8">文王與民同其憂患，</seg>
<seg xml:id="KR2o0025_tls_001-3a.9">故反覆於處憂患之道，</seg>
<seg xml:id="KR2o0025_tls_001-3a.10">而要於無咎，</seg>
<seg xml:id="KR2o0025_tls_001-3a.11">非創制也。</seg>
<seg xml:id="KR2o0025_tls_001-3a.12">周武既定天下，</seg>
<seg xml:id="KR2o0025_tls_001-3a.13">遂名《周易》，</seg>
<seg xml:id="KR2o0025_tls_001-3a.14">而立一代之典教，</seg>
<seg xml:id="KR2o0025_tls_001-3a.15">非文王初意所計及也。</seg>
<seg xml:id="KR2o0025_tls_001-3a.16">夫子生不得位，</seg>
<seg xml:id="KR2o0025_tls_001-3a.17">不能創制立法，</seg>
<seg xml:id="KR2o0025_tls_001-3a.18">以前民用；</seg>
<seg xml:id="KR2o0025_tls_001-3a.19">因見《周易》之於道法，</seg>
<seg xml:id="KR2o0025_tls_001-3a.20">美善無可復加，</seg>
<seg xml:id="KR2o0025_tls_001-3a.21">懼其久而失傳，</seg>
<seg xml:id="KR2o0025_tls_001-3a.22">故作《彖》、《象》、《文言》諸傳，</seg>
<seg xml:id="KR2o0025_tls_001-3a.23">以申其義蘊，</seg>
<seg xml:id="KR2o0025_tls_001-3a.24">所謂述而不作；</seg>
<seg xml:id="KR2o0025_tls_001-3a.25">非力有所不能，</seg>
<seg xml:id="KR2o0025_tls_001-3a.26">理勢固有所不可也。</seg>
</p>
<p>
<seg xml:id="KR2o0025_tls_001-4a.1">後儒擬《易》，</seg>
<seg xml:id="KR2o0025_tls_001-4a.2">則亦妄而不思之甚矣！</seg>
<seg xml:id="KR2o0025_tls_001-4a.3">彼其所謂理與數者，</seg>
<seg xml:id="KR2o0025_tls_001-4a.4">有以出《周易》之外邪！</seg>
<seg xml:id="KR2o0025_tls_001-4a.5">無以出之，</seg>
<seg xml:id="KR2o0025_tls_001-4a.6">而惟變其象數法式，</seg>
<seg xml:id="KR2o0025_tls_001-4a.7">以示與古不相襲焉，</seg>
<seg xml:id="KR2o0025_tls_001-4a.8">此王者宰制天下，</seg>
<seg xml:id="KR2o0025_tls_001-4a.9">作新耳目，</seg>
<seg xml:id="KR2o0025_tls_001-4a.10">殆如漢制所謂色黃數五，</seg>
<seg xml:id="KR2o0025_tls_001-4a.11">事與改正朔而易服色者為一例也。</seg>
<seg xml:id="KR2o0025_tls_001-4a.12">揚雄不知而作，</seg>
<seg xml:id="KR2o0025_tls_001-4a.13">則以九九八十一者，</seg>
<seg xml:id="KR2o0025_tls_001-4a.14">變其八八六十四矣。</seg>
<seg xml:id="KR2o0025_tls_001-4a.15">後代大儒，</seg>
<seg xml:id="KR2o0025_tls_001-4a.16">多稱許之，</seg>
<seg xml:id="KR2o0025_tls_001-4a.17">則以其數通於治歷，</seg>
<seg xml:id="KR2o0025_tls_001-4a.18">而蓍揲合其吉兇也。</seg>
<seg xml:id="KR2o0025_tls_001-4a.19">夫數乃古今所共，</seg>
<seg xml:id="KR2o0025_tls_001-4a.20">凡明於歷學者，</seg>
<seg xml:id="KR2o0025_tls_001-4a.21">皆可推尋，</seg>
<seg xml:id="KR2o0025_tls_001-4a.22">豈必《太玄》而始合哉？</seg>
<seg xml:id="KR2o0025_tls_001-4a.23">蓍揲合其吉兇，</seg>
<seg xml:id="KR2o0025_tls_001-4a.24">則又陰陽自然之至理。</seg>
<seg xml:id="KR2o0025_tls_001-4a.25">誠之所至，</seg>
<seg xml:id="KR2o0025_tls_001-4a.26">探籌鉆瓦，</seg>
<seg xml:id="KR2o0025_tls_001-4a.27">皆可以知吉兇；</seg>
<seg xml:id="KR2o0025_tls_001-4a.28">何必支離其文，</seg>
<seg xml:id="KR2o0025_tls_001-4a.29">艱深其字，</seg>
<seg xml:id="KR2o0025_tls_001-4a.30">然後可以知吉兇乎？</seg>
<seg xml:id="KR2o0025_tls_001-4a.31">《元包》妄讬《歸藏》，</seg>
<seg xml:id="KR2o0025_tls_001-4a.32">不足言也。</seg>
<seg xml:id="KR2o0025_tls_001-4a.33">司馬《潛虛》，</seg>
<seg xml:id="KR2o0025_tls_001-4a.34">又以五五更其九九，</seg>
<seg xml:id="KR2o0025_tls_001-4a.35">不免賢者之多事矣。</seg>
<seg xml:id="KR2o0025_tls_001-4a.36">故六經不可擬也。</seg>
<seg xml:id="KR2o0025_tls_001-4a.37">先儒所論僅謂畏先聖而當知嚴憚耳。</seg>
<seg xml:id="KR2o0025_tls_001-4a.38">此指揚氏《法言》，</seg>
<seg xml:id="KR2o0025_tls_001-4a.39">王氏《中說》，</seg>
<seg xml:id="KR2o0025_tls_001-4a.40">誠為中其弊矣。</seg>
<seg xml:id="KR2o0025_tls_001-4a.41">若夫六經，</seg>
<seg xml:id="KR2o0025_tls_001-4a.42">皆先王得位行道，</seg>
<seg xml:id="KR2o0025_tls_001-4a.43">經緯世宙之跡，</seg>
<seg xml:id="KR2o0025_tls_001-4a.44">而非讬於空言。</seg>
<seg xml:id="KR2o0025_tls_001-4a.45">故以夫子之聖，</seg>
<seg xml:id="KR2o0025_tls_001-4a.46">猶且述而不作。</seg>
<seg xml:id="KR2o0025_tls_001-4a.47">如其不知妄作，</seg>
<seg xml:id="KR2o0025_tls_001-4a.48">不特有擬聖之嫌，</seg>
<seg xml:id="KR2o0025_tls_001-4a.49">抑且蹈於僣竊王章之罪也，</seg>
<seg xml:id="KR2o0025_tls_001-4a.50">可不慎歟！</seg>
</p>
</div>
<div>
                <head>
                    <seg xml:id="KR2o0025_tls_002-h.1">易教中</seg>
                </head>
                <p>
<seg xml:id="KR2o0025_tls_002-1a.1">孔仲達曰：</seg>
<seg xml:id="KR2o0025_tls_002-1a.2">「夫《易》者，</seg>
<seg xml:id="KR2o0025_tls_002-1a.3">變化之總名，</seg>
<seg xml:id="KR2o0025_tls_002-1a.4">改換之殊稱。」</seg>
<seg xml:id="KR2o0025_tls_002-1a.5">先儒之釋《易》義，</seg>
<seg xml:id="KR2o0025_tls_002-1a.6">未有明通若孔氏者也。</seg>
<seg xml:id="KR2o0025_tls_002-1a.7">得其說而進推之，</seg>
<seg xml:id="KR2o0025_tls_002-1a.8">《易》為王者改制之鉅典，</seg>
<seg xml:id="KR2o0025_tls_002-1a.9">事與治歷明時相表裏，</seg>
<seg xml:id="KR2o0025_tls_002-1a.10">其義昭然若揭矣。</seg>
<seg xml:id="KR2o0025_tls_002-1a.11">許叔重釋「易」</seg>
<seg xml:id="KR2o0025_tls_002-1a.12">文曰：</seg>
<seg xml:id="KR2o0025_tls_002-1a.13">「蜥易，</seg>
<seg xml:id="KR2o0025_tls_002-1a.14">守宮，</seg>
<seg xml:id="KR2o0025_tls_002-1a.15">象形。</seg>
<seg xml:id="KR2o0025_tls_002-1a.16">秘書說，</seg>
<seg xml:id="KR2o0025_tls_002-1a.17">『日月為易』，</seg>
<seg xml:id="KR2o0025_tls_002-1a.18">象陰陽也。」</seg>
<seg xml:id="KR2o0025_tls_002-1a.19">《周官》太卜，</seg>
<seg xml:id="KR2o0025_tls_002-1a.20">掌三《易》之法。</seg>
<seg xml:id="KR2o0025_tls_002-1a.21">鄭氏註：</seg>
<seg xml:id="KR2o0025_tls_002-1a.22">「易者，</seg>
<seg xml:id="KR2o0025_tls_002-1a.23">揲蓍變易之數可占者也。」</seg>
<seg xml:id="KR2o0025_tls_002-1a.24">朱子以謂「《易》有交易變易之義」。</seg>
<seg xml:id="KR2o0025_tls_002-1a.25">是皆因文生解，</seg>
<seg xml:id="KR2o0025_tls_002-1a.26">各就一端而言，</seg>
<seg xml:id="KR2o0025_tls_002-1a.27">非當日所以命《易》之旨也。</seg>
<seg xml:id="KR2o0025_tls_002-1a.28">三《易》之名，</seg>
<seg xml:id="KR2o0025_tls_002-1a.29">雖始於《周官》，</seg>
<seg xml:id="KR2o0025_tls_002-1a.30">而《連山》、《歸藏》，</seg>
<seg xml:id="KR2o0025_tls_002-1a.31">可並名《易》，</seg>
<seg xml:id="KR2o0025_tls_002-1a.32">《易》不可附《連山》、《歸藏》而稱為三連三歸者，</seg>
<seg xml:id="KR2o0025_tls_002-1a.33">誠以《易》之為義，</seg>
<seg xml:id="KR2o0025_tls_002-1a.34">實該羲、農以來不相沿襲之法數也。</seg>
<seg xml:id="KR2o0025_tls_002-1a.35">易之初見於文字，</seg>
<seg xml:id="KR2o0025_tls_002-1a.36">則帝典之「平在朔易」也，</seg>
<seg xml:id="KR2o0025_tls_002-1a.37">孔《傳》謂歲改易，</seg>
<seg xml:id="KR2o0025_tls_002-1a.38">而周人即取以名揲卦之書，</seg>
<seg xml:id="KR2o0025_tls_002-1a.39">則王者改制更新之大義，</seg>
<seg xml:id="KR2o0025_tls_002-1a.40">顯而可知矣。</seg>
<seg xml:id="KR2o0025_tls_002-1a.41">《大傳》曰：</seg>
<seg xml:id="KR2o0025_tls_002-1a.42">「生生之謂易。」</seg>
<seg xml:id="KR2o0025_tls_002-1a.43">韓康伯謂「陰陽轉易，</seg>
<seg xml:id="KR2o0025_tls_002-1a.44">以成化生」。</seg>
<seg xml:id="KR2o0025_tls_002-1a.45">此即朱子交易變易之義所由出也。</seg>
<seg xml:id="KR2o0025_tls_002-1a.46">三《易》之文雖不傳，</seg>
<seg xml:id="KR2o0025_tls_002-1a.47">今觀《周官》太卜有其法，</seg>
<seg xml:id="KR2o0025_tls_002-1a.48">《左氏》記占有其辭，</seg>
<seg xml:id="KR2o0025_tls_002-1a.49">則《連山》、《歸藏》，</seg>
<seg xml:id="KR2o0025_tls_002-1a.50">皆有交易變易之義。</seg>
<seg xml:id="KR2o0025_tls_002-1a.51">是羲、農以來，</seg>
<seg xml:id="KR2o0025_tls_002-1a.52">《易》之名雖未立，</seg>
<seg xml:id="KR2o0025_tls_002-1a.53">而《易》之意已行乎其中矣。</seg>
<seg xml:id="KR2o0025_tls_002-1a.54">上古淳質，</seg>
<seg xml:id="KR2o0025_tls_002-1a.55">文字無多，</seg>
<seg xml:id="KR2o0025_tls_002-1a.56">固有具其實而未著其名者。</seg>
<seg xml:id="KR2o0025_tls_002-1a.57">後人因以定其名，</seg>
<seg xml:id="KR2o0025_tls_002-1a.58">則徹前後，</seg>
<seg xml:id="KR2o0025_tls_002-1a.59">而皆以是為主義焉，</seg>
<seg xml:id="KR2o0025_tls_002-1a.60">一若其名之向著者，</seg>
<seg xml:id="KR2o0025_tls_002-1a.61">此亦其一端也。</seg>
</p>
<p>
<seg xml:id="KR2o0025_tls_002-2a.1">欽明之為敬也，</seg>
<seg xml:id="KR2o0025_tls_002-2a.2">允塞之為誠也，</seg>
<seg xml:id="KR2o0025_tls_002-2a.3">歷象之為歷也<note>歷象之歷，作推步解，非歷書之名。</note>，</seg>
<seg xml:id="KR2o0025_tls_002-2a.4">皆先具其實而後著之名也。</seg>
<seg xml:id="KR2o0025_tls_002-2a.5">《易·革·象》曰：</seg>
<seg xml:id="KR2o0025_tls_002-2a.6">「澤中有火，</seg>
<seg xml:id="KR2o0025_tls_002-2a.7">君子以治歷明時。」</seg>
<seg xml:id="KR2o0025_tls_002-2a.8">其《彖》曰：</seg>
<seg xml:id="KR2o0025_tls_002-2a.9">「天地革而四時成。</seg>
<seg xml:id="KR2o0025_tls_002-2a.10">湯武革命，</seg>
<seg xml:id="KR2o0025_tls_002-2a.11">順乎天而應乎人。」</seg>
<seg xml:id="KR2o0025_tls_002-2a.12">歷自黃帝以來，</seg>
<seg xml:id="KR2o0025_tls_002-2a.13">代為更變，</seg>
<seg xml:id="KR2o0025_tls_002-2a.14">而夫子乃為取象於澤火，</seg>
<seg xml:id="KR2o0025_tls_002-2a.15">且以天地改時、湯武革命為革之卦義；</seg>
<seg xml:id="KR2o0025_tls_002-2a.16">則《易》之隨時廢興，</seg>
<seg xml:id="KR2o0025_tls_002-2a.17">道豈有異乎？</seg>
<seg xml:id="KR2o0025_tls_002-2a.18">《易》始羲、農，</seg>
<seg xml:id="KR2o0025_tls_002-2a.19">而備於成周；</seg>
<seg xml:id="KR2o0025_tls_002-2a.20">歷始黃帝，</seg>
<seg xml:id="KR2o0025_tls_002-2a.21">而遞變於後世；</seg>
<seg xml:id="KR2o0025_tls_002-2a.22">上古詳天道，</seg>
<seg xml:id="KR2o0025_tls_002-2a.23">而中古以下詳人事之大端也。</seg>
<seg xml:id="KR2o0025_tls_002-2a.24">然卦氣之說，</seg>
<seg xml:id="KR2o0025_tls_002-2a.25">雖創於漢儒，</seg>
<seg xml:id="KR2o0025_tls_002-2a.26">而卦序卦位，</seg>
<seg xml:id="KR2o0025_tls_002-2a.27">則已具函其終始；</seg>
<seg xml:id="KR2o0025_tls_002-2a.28">則疑大撓未造甲子以前，</seg>
<seg xml:id="KR2o0025_tls_002-2a.29">羲農即以卦畫為歷象，</seg>
<seg xml:id="KR2o0025_tls_002-2a.30">所謂天人合於一也。</seg>
<seg xml:id="KR2o0025_tls_002-2a.31">《大傳》曰：</seg>
<seg xml:id="KR2o0025_tls_002-2a.32">「古者，</seg>
<seg xml:id="KR2o0025_tls_002-2a.33">庖羲氏之王天下也，</seg>
<seg xml:id="KR2o0025_tls_002-2a.34">仰則觀象於天，</seg>
<seg xml:id="KR2o0025_tls_002-2a.35">俯則觀法於地，</seg>
<seg xml:id="KR2o0025_tls_002-2a.36">觀鳥獸之文與地之宜，</seg>
<seg xml:id="KR2o0025_tls_002-2a.37">近取諸身，</seg>
<seg xml:id="KR2o0025_tls_002-2a.38">遠取諸物，</seg>
<seg xml:id="KR2o0025_tls_002-2a.39">於是始作八卦，</seg>
<seg xml:id="KR2o0025_tls_002-2a.40">以通神明之德，</seg>
<seg xml:id="KR2o0025_tls_002-2a.41">以類萬物之情。」</seg>
<seg xml:id="KR2o0025_tls_002-2a.42">此黃帝未作幹支之前所創造也。</seg>
<seg xml:id="KR2o0025_tls_002-2a.43">觀於羲和分命，</seg>
<seg xml:id="KR2o0025_tls_002-2a.44">則象法文宜，</seg>
<seg xml:id="KR2o0025_tls_002-2a.45">其道無所不備，</seg>
<seg xml:id="KR2o0025_tls_002-2a.46">皆用以為授人時也。</seg>
<seg xml:id="KR2o0025_tls_002-2a.47">是知上古聖人，</seg>
<seg xml:id="KR2o0025_tls_002-2a.48">開天創制，</seg>
<seg xml:id="KR2o0025_tls_002-2a.49">立法以治天下，</seg>
<seg xml:id="KR2o0025_tls_002-2a.50">作《易》之與造歷，</seg>
<seg xml:id="KR2o0025_tls_002-2a.51">同出一源，</seg>
<seg xml:id="KR2o0025_tls_002-2a.52">未可強分孰先孰後。</seg>
<seg xml:id="KR2o0025_tls_002-2a.53">故《易》曰：</seg>
<seg xml:id="KR2o0025_tls_002-2a.54">「開物成務，</seg>
<seg xml:id="KR2o0025_tls_002-2a.55">冒天下之道。」</seg>
<seg xml:id="KR2o0025_tls_002-2a.56">《書》曰：</seg>
<seg xml:id="KR2o0025_tls_002-2a.57">平秩敬授，</seg>
<seg xml:id="KR2o0025_tls_002-2a.58">作訛成易。</seg>
<seg xml:id="KR2o0025_tls_002-2a.59">皆一理也。</seg>
</p>
<p>
<seg xml:id="KR2o0025_tls_002-3a.1">夫子曰：</seg>
<seg xml:id="KR2o0025_tls_002-3a.2">「加我數年，</seg>
<seg xml:id="KR2o0025_tls_002-3a.3">五十以學《易》，</seg>
<seg xml:id="KR2o0025_tls_002-3a.4">可以無大過矣。」</seg>
<seg xml:id="KR2o0025_tls_002-3a.5">又曰：</seg>
<seg xml:id="KR2o0025_tls_002-3a.6">「吾學周禮，</seg>
<seg xml:id="KR2o0025_tls_002-3a.7">今用之，</seg>
<seg xml:id="KR2o0025_tls_002-3a.8">吾從周。」</seg>
<seg xml:id="KR2o0025_tls_002-3a.9">學《易》者，</seg>
<seg xml:id="KR2o0025_tls_002-3a.10">所以學周禮也，</seg>
<seg xml:id="KR2o0025_tls_002-3a.11">韓宣子見《易·象》、《春秋》，</seg>
<seg xml:id="KR2o0025_tls_002-3a.12">以為周禮在魯。</seg>
<seg xml:id="KR2o0025_tls_002-3a.13">夫子學《易》而誌《春秋》，</seg>
<seg xml:id="KR2o0025_tls_002-3a.14">所謂學周禮也。</seg>
<seg xml:id="KR2o0025_tls_002-3a.15">夫子語顏淵曰：</seg>
<seg xml:id="KR2o0025_tls_002-3a.16">「行夏之時，</seg>
<seg xml:id="KR2o0025_tls_002-3a.17">乘殷之輅，</seg>
<seg xml:id="KR2o0025_tls_002-3a.18">服周之冕，</seg>
<seg xml:id="KR2o0025_tls_002-3a.19">樂則《韶》舞。」</seg>
<seg xml:id="KR2o0025_tls_002-3a.20">是斟酌百王，</seg>
<seg xml:id="KR2o0025_tls_002-3a.21">損益四代，</seg>
<seg xml:id="KR2o0025_tls_002-3a.22">為萬世之圭臬也。</seg>
<seg xml:id="KR2o0025_tls_002-3a.23">歷象遞變，</seg>
<seg xml:id="KR2o0025_tls_002-3a.24">而夫子獨取於夏時；</seg>
<seg xml:id="KR2o0025_tls_002-3a.25">筮占不同，</seg>
<seg xml:id="KR2o0025_tls_002-3a.26">而夫子獨取於《周易》。</seg>
<seg xml:id="KR2o0025_tls_002-3a.27">此三代以後，</seg>
<seg xml:id="KR2o0025_tls_002-3a.28">至今循行而不廢者也。</seg>
<seg xml:id="KR2o0025_tls_002-3a.29">然三代以後，</seg>
<seg xml:id="KR2o0025_tls_002-3a.30">歷顯而《易》微；</seg>
<seg xml:id="KR2o0025_tls_002-3a.31">歷存於官守，</seg>
<seg xml:id="KR2o0025_tls_002-3a.32">而《易》流於師傳；</seg>
<seg xml:id="KR2o0025_tls_002-3a.33">故儒者敢於擬《易》，</seg>
<seg xml:id="KR2o0025_tls_002-3a.34">而不敢造歷也。</seg>
<seg xml:id="KR2o0025_tls_002-3a.35">歷之薄蝕盈虧，</seg>
<seg xml:id="KR2o0025_tls_002-3a.36">有象可驗，</seg>
<seg xml:id="KR2o0025_tls_002-3a.37">而《易》之吉兇悔吝，</seg>
<seg xml:id="KR2o0025_tls_002-3a.38">無跡可拘；</seg>
<seg xml:id="KR2o0025_tls_002-3a.39">是以歷官不能穿鑿於私智，</seg>
<seg xml:id="KR2o0025_tls_002-3a.40">而《易》師各自為說，</seg>
<seg xml:id="KR2o0025_tls_002-3a.41">不勝紛紛也。</seg>
<seg xml:id="KR2o0025_tls_002-3a.42">故學《易》者，</seg>
<seg xml:id="KR2o0025_tls_002-3a.43">不可以不知天<note>觀此，益知《太玄》、《元包》、《潛虛》之屬，乃是萬無可作之理，其故總緣不知為王制也。</note>。</seg>
</p>
</div>
<div>
                <head>
                    <seg xml:id="KR2o0025_tls_003-h.1">易教下</seg>
                </head>
                <p>
<seg xml:id="KR2o0025_tls_003-1a.1">《易》之象也，</seg>
<seg xml:id="KR2o0025_tls_003-1a.2">《詩》之興也，</seg>
<seg xml:id="KR2o0025_tls_003-1a.3">變化而不可方物矣。</seg>
<seg xml:id="KR2o0025_tls_003-1a.4">《禮》之官也，</seg>
<seg xml:id="KR2o0025_tls_003-1a.5">《春秋》之例也，</seg>
<seg xml:id="KR2o0025_tls_003-1a.6">謹嚴而不可假借矣。</seg>
<seg xml:id="KR2o0025_tls_003-1a.7">夫子曰：</seg>
<seg xml:id="KR2o0025_tls_003-1a.8">「天下同歸而殊途，</seg>
<seg xml:id="KR2o0025_tls_003-1a.9">一致而百慮。」</seg>
<seg xml:id="KR2o0025_tls_003-1a.10">君子之於六藝，</seg>
<seg xml:id="KR2o0025_tls_003-1a.11">一以貫之，</seg>
<seg xml:id="KR2o0025_tls_003-1a.12">斯可矣。</seg>
<seg xml:id="KR2o0025_tls_003-1a.13">物相雜而為之文，</seg>
<seg xml:id="KR2o0025_tls_003-1a.14">事得比而有其類。</seg>
<seg xml:id="KR2o0025_tls_003-1a.15">知事物名義之雜出而比處也，</seg>
<seg xml:id="KR2o0025_tls_003-1a.16">非文不足以達之，</seg>
<seg xml:id="KR2o0025_tls_003-1a.17">非類不足以通之；</seg>
<seg xml:id="KR2o0025_tls_003-1a.18">六藝之文，</seg>
<seg xml:id="KR2o0025_tls_003-1a.19">可以一言盡也。</seg>
<seg xml:id="KR2o0025_tls_003-1a.20">夫象歟，</seg>
<seg xml:id="KR2o0025_tls_003-1a.21">興歟，</seg>
<seg xml:id="KR2o0025_tls_003-1a.22">例歟，</seg>
<seg xml:id="KR2o0025_tls_003-1a.23">官歟，</seg>
<seg xml:id="KR2o0025_tls_003-1a.24">風馬牛之不相及也，</seg>
<seg xml:id="KR2o0025_tls_003-1a.25">其辭可謂文矣，</seg>
<seg xml:id="KR2o0025_tls_003-1a.26">其理則不過曰通於類也。</seg>
<seg xml:id="KR2o0025_tls_003-1a.27">故學者之要，</seg>
<seg xml:id="KR2o0025_tls_003-1a.28">貴乎知類。</seg>
</p>
<p>
<seg xml:id="KR2o0025_tls_003-2a.1">象之所包廣矣，</seg>
<seg xml:id="KR2o0025_tls_003-2a.2">非徒《易》而已，</seg>
<seg xml:id="KR2o0025_tls_003-2a.3">六藝莫不兼之，</seg>
<seg xml:id="KR2o0025_tls_003-2a.4">蓋道體之將形而未顯者也。</seg>
<seg xml:id="KR2o0025_tls_003-2a.5">雎鳩之於好逑，</seg>
<seg xml:id="KR2o0025_tls_003-2a.6">樛木之於貞淑，</seg>
<seg xml:id="KR2o0025_tls_003-2a.7">甚而熊蛇之於男女，</seg>
<seg xml:id="KR2o0025_tls_003-2a.8">象之通於《詩》也。</seg>
<seg xml:id="KR2o0025_tls_003-2a.9">五行之徵五事，</seg>
<seg xml:id="KR2o0025_tls_003-2a.10">箕畢之驗雨風，</seg>
<seg xml:id="KR2o0025_tls_003-2a.11">甚而傅巖之入夢賚，</seg>
<seg xml:id="KR2o0025_tls_003-2a.12">象之通於《書》也。</seg>
<seg xml:id="KR2o0025_tls_003-2a.13">古官之紀雲鳥，</seg>
<seg xml:id="KR2o0025_tls_003-2a.14">《周官》之法天地四時，</seg>
<seg xml:id="KR2o0025_tls_003-2a.15">以至龍翟章衣，</seg>
<seg xml:id="KR2o0025_tls_003-2a.16">熊虎誌射，</seg>
<seg xml:id="KR2o0025_tls_003-2a.17">象之通於《禮》也。</seg>
<seg xml:id="KR2o0025_tls_003-2a.18">歌協陰陽，</seg>
<seg xml:id="KR2o0025_tls_003-2a.19">舞分文武，</seg>
<seg xml:id="KR2o0025_tls_003-2a.20">以至磬念卦疆，</seg>
<seg xml:id="KR2o0025_tls_003-2a.21">鼓思將帥，</seg>
<seg xml:id="KR2o0025_tls_003-2a.22">象之通於《樂》也。</seg>
<seg xml:id="KR2o0025_tls_003-2a.23">筆削不廢災異，</seg>
<seg xml:id="KR2o0025_tls_003-2a.24">《左氏》遂廣妖祥，</seg>
<seg xml:id="KR2o0025_tls_003-2a.25">象之通於《春秋》也。</seg>
<seg xml:id="KR2o0025_tls_003-2a.26">《易》與天地準，</seg>
<seg xml:id="KR2o0025_tls_003-2a.27">故能彌綸天地之道。</seg>
<seg xml:id="KR2o0025_tls_003-2a.28">萬事萬物，</seg>
<seg xml:id="KR2o0025_tls_003-2a.29">當其自靜而動，</seg>
<seg xml:id="KR2o0025_tls_003-2a.30">形跡未彰而象見矣。</seg>
<seg xml:id="KR2o0025_tls_003-2a.31">故道不可見，</seg>
<seg xml:id="KR2o0025_tls_003-2a.32">人求道而恍若有見者，</seg>
<seg xml:id="KR2o0025_tls_003-2a.33">皆其象也。</seg>
</p>
<p>
<seg xml:id="KR2o0025_tls_003-3a.1">有天地自然之象，</seg>
<seg xml:id="KR2o0025_tls_003-3a.2">有人心營構之象。</seg>
<seg xml:id="KR2o0025_tls_003-3a.3">天地自然之象，</seg>
<seg xml:id="KR2o0025_tls_003-3a.4">《說卦》為天為圜諸條，</seg>
<seg xml:id="KR2o0025_tls_003-3a.5">約略足以盡之。</seg>
<seg xml:id="KR2o0025_tls_003-3a.6">人心營構之象，</seg>
<seg xml:id="KR2o0025_tls_003-3a.7">睽車之載鬼，</seg>
<seg xml:id="KR2o0025_tls_003-3a.8">翰音之登天，</seg>
<seg xml:id="KR2o0025_tls_003-3a.9">意之所至，</seg>
<seg xml:id="KR2o0025_tls_003-3a.10">無不可也。</seg>
<seg xml:id="KR2o0025_tls_003-3a.11">然而心虛用靈，</seg>
<seg xml:id="KR2o0025_tls_003-3a.12">人累於天地之間，</seg>
<seg xml:id="KR2o0025_tls_003-3a.13">不能不受陰陽之消息，</seg>
<seg xml:id="KR2o0025_tls_003-3a.14">心之營構，</seg>
<seg xml:id="KR2o0025_tls_003-3a.15">則情之變易為之也。</seg>
<seg xml:id="KR2o0025_tls_003-3a.16">情之變易，</seg>
<seg xml:id="KR2o0025_tls_003-3a.17">感於人世之接構，</seg>
<seg xml:id="KR2o0025_tls_003-3a.18">而乘於陰陽倚伏為之也。</seg>
<seg xml:id="KR2o0025_tls_003-3a.19">是則人心營構之象，</seg>
<seg xml:id="KR2o0025_tls_003-3a.20">亦出天地自然之象也。</seg>
</p>
<p>
<seg xml:id="KR2o0025_tls_003-4a.1">《易》象雖包六藝，</seg>
<seg xml:id="KR2o0025_tls_003-4a.2">與《詩》之比興，</seg>
<seg xml:id="KR2o0025_tls_003-4a.3">尤為表裏。</seg>
<seg xml:id="KR2o0025_tls_003-4a.4">夫《詩》之流別，</seg>
<seg xml:id="KR2o0025_tls_003-4a.5">盛於戰國人文，</seg>
<seg xml:id="KR2o0025_tls_003-4a.6">所謂長於諷喻，</seg>
<seg xml:id="KR2o0025_tls_003-4a.7">不學《詩》，</seg>
<seg xml:id="KR2o0025_tls_003-4a.8">則無以言也<note>詳《詩教》篇。</note>。</seg>
<seg xml:id="KR2o0025_tls_003-4a.9">然戰國之文，</seg>
<seg xml:id="KR2o0025_tls_003-4a.10">深於比興，</seg>
<seg xml:id="KR2o0025_tls_003-4a.11">即其深於取象者也。</seg>
<seg xml:id="KR2o0025_tls_003-4a.12">《莊》、《列》之寓言也，</seg>
<seg xml:id="KR2o0025_tls_003-4a.13">則觸蠻可以立國，</seg>
<seg xml:id="KR2o0025_tls_003-4a.14">蕉鹿可以聽訟。</seg>
<seg xml:id="KR2o0025_tls_003-4a.15">《離騷》之抒憤也，</seg>
<seg xml:id="KR2o0025_tls_003-4a.16">則帝闕可上九天，</seg>
<seg xml:id="KR2o0025_tls_003-4a.17">鬼情可察九地。</seg>
<seg xml:id="KR2o0025_tls_003-4a.18">他若縱橫馳說之士，</seg>
<seg xml:id="KR2o0025_tls_003-4a.19">飛箝捭闔之流，</seg>
<seg xml:id="KR2o0025_tls_003-4a.20">徙蛇引虎之營謀，</seg>
<seg xml:id="KR2o0025_tls_003-4a.21">桃梗土偶之問答，</seg>
<seg xml:id="KR2o0025_tls_003-4a.22">愈出愈奇，</seg>
<seg xml:id="KR2o0025_tls_003-4a.23">不可思議。</seg>
<seg xml:id="KR2o0025_tls_003-4a.24">然而指迷從道，</seg>
<seg xml:id="KR2o0025_tls_003-4a.25">固有其功；</seg>
<seg xml:id="KR2o0025_tls_003-4a.26">飾奸售欺，</seg>
<seg xml:id="KR2o0025_tls_003-4a.27">亦受其毒。</seg>
<seg xml:id="KR2o0025_tls_003-4a.28">故人心營構之象，</seg>
<seg xml:id="KR2o0025_tls_003-4a.29">有吉有兇；</seg>
<seg xml:id="KR2o0025_tls_003-4a.30">宜察天地自然之象，</seg>
<seg xml:id="KR2o0025_tls_003-4a.31">而衷之以理，</seg>
<seg xml:id="KR2o0025_tls_003-4a.32">此《易》教之所以範天下也。</seg>
</p>
<p>
<seg xml:id="KR2o0025_tls_003-5a.1">諸子百家，</seg>
<seg xml:id="KR2o0025_tls_003-5a.2">不衷大道，</seg>
<seg xml:id="KR2o0025_tls_003-5a.3">其所以持之有故而言之成理者，</seg>
<seg xml:id="KR2o0025_tls_003-5a.4">則以本原所出，</seg>
<seg xml:id="KR2o0025_tls_003-5a.5">皆不外於《周官》之典守。</seg>
<seg xml:id="KR2o0025_tls_003-5a.6">其支離而不合道者，</seg>
<seg xml:id="KR2o0025_tls_003-5a.7">師失官守，</seg>
<seg xml:id="KR2o0025_tls_003-5a.8">末流之學，</seg>
<seg xml:id="KR2o0025_tls_003-5a.9">各以私意恣其說爾。</seg>
<seg xml:id="KR2o0025_tls_003-5a.10">非於先王之道，</seg>
<seg xml:id="KR2o0025_tls_003-5a.11">全無所得，</seg>
<seg xml:id="KR2o0025_tls_003-5a.12">而自樹一家之學也。</seg>
<seg xml:id="KR2o0025_tls_003-5a.13">至於佛氏之學，</seg>
<seg xml:id="KR2o0025_tls_003-5a.14">來自西域，</seg>
<seg xml:id="KR2o0025_tls_003-5a.15">毋論彼非世官典守之遺，</seg>
<seg xml:id="KR2o0025_tls_003-5a.16">且亦生於中國，</seg>
<seg xml:id="KR2o0025_tls_003-5a.17">言語不通，</seg>
<seg xml:id="KR2o0025_tls_003-5a.18">沒於中國，</seg>
<seg xml:id="KR2o0025_tls_003-5a.19">文字未達也。</seg>
<seg xml:id="KR2o0025_tls_003-5a.20">然其所言與其文字，</seg>
<seg xml:id="KR2o0025_tls_003-5a.21">持之有故而言之成理者，</seg>
<seg xml:id="KR2o0025_tls_003-5a.22">殆較諸子百家為尤盛。</seg>
<seg xml:id="KR2o0025_tls_003-5a.23">反覆審之，</seg>
<seg xml:id="KR2o0025_tls_003-5a.24">而知其本原出於《易》教也。</seg>
<seg xml:id="KR2o0025_tls_003-5a.25">蓋其所謂心性理道，</seg>
<seg xml:id="KR2o0025_tls_003-5a.26">名目有殊，</seg>
<seg xml:id="KR2o0025_tls_003-5a.27">推其義指，</seg>
<seg xml:id="KR2o0025_tls_003-5a.28">初不異於聖人之言。</seg>
<seg xml:id="KR2o0025_tls_003-5a.29">其異於聖人者，</seg>
<seg xml:id="KR2o0025_tls_003-5a.30">惟舍事物而別見有所謂道爾。</seg>
<seg xml:id="KR2o0025_tls_003-5a.31">至於丈六金身，</seg>
<seg xml:id="KR2o0025_tls_003-5a.32">莊嚴色相，</seg>
<seg xml:id="KR2o0025_tls_003-5a.33">以至天堂清明，</seg>
<seg xml:id="KR2o0025_tls_003-5a.34">地獄陰慘，</seg>
<seg xml:id="KR2o0025_tls_003-5a.35">天女散花，</seg>
<seg xml:id="KR2o0025_tls_003-5a.36">夜叉披發，</seg>
<seg xml:id="KR2o0025_tls_003-5a.37">種種詭幻，</seg>
<seg xml:id="KR2o0025_tls_003-5a.38">非人所見，</seg>
<seg xml:id="KR2o0025_tls_003-5a.39">儒者斥之為妄，</seg>
<seg xml:id="KR2o0025_tls_003-5a.40">不知彼以象教，</seg>
<seg xml:id="KR2o0025_tls_003-5a.41">不啻《易》之龍血玄黃，</seg>
<seg xml:id="KR2o0025_tls_003-5a.42">張弧載鬼。</seg>
<seg xml:id="KR2o0025_tls_003-5a.43">是以閻摩變相，</seg>
<seg xml:id="KR2o0025_tls_003-5a.44">皆即人心營構之象而言，</seg>
<seg xml:id="KR2o0025_tls_003-5a.45">非彼造作誑誣以惑世也。</seg>
<seg xml:id="KR2o0025_tls_003-5a.46">至於末流失傳，</seg>
<seg xml:id="KR2o0025_tls_003-5a.47">鑿而實之，</seg>
<seg xml:id="KR2o0025_tls_003-5a.48">夫婦之愚，</seg>
<seg xml:id="KR2o0025_tls_003-5a.49">偶見形於形憑於聲者，</seg>
<seg xml:id="KR2o0025_tls_003-5a.50">而附會出之，</seg>
<seg xml:id="KR2o0025_tls_003-5a.51">遂謂光天之下，</seg>
<seg xml:id="KR2o0025_tls_003-5a.52">別有境焉。</seg>
<seg xml:id="KR2o0025_tls_003-5a.53">儒者又不察其本末，</seg>
<seg xml:id="KR2o0025_tls_003-5a.54">攘臂以爭，</seg>
<seg xml:id="KR2o0025_tls_003-5a.55">憤若不共戴天，</seg>
<seg xml:id="KR2o0025_tls_003-5a.56">而不知非其實也。</seg>
<seg xml:id="KR2o0025_tls_003-5a.57">令彼所學，</seg>
<seg xml:id="KR2o0025_tls_003-5a.58">與夫文字之所指擬，</seg>
<seg xml:id="KR2o0025_tls_003-5a.59">但切入於人倫之所日用，</seg>
<seg xml:id="KR2o0025_tls_003-5a.60">即聖人之道也。</seg>
<seg xml:id="KR2o0025_tls_003-5a.61">以象為教，</seg>
<seg xml:id="KR2o0025_tls_003-5a.62">非無本也。</seg>
</p>
<p>
<seg xml:id="KR2o0025_tls_003-6a.1">《易》象通於《詩》之比興；</seg>
<seg xml:id="KR2o0025_tls_003-6a.2">《易》辭通於《春秋》之例。</seg>
<seg xml:id="KR2o0025_tls_003-6a.3">嚴天澤之分則二多譽，</seg>
<seg xml:id="KR2o0025_tls_003-6a.4">四多懼焉。</seg>
<seg xml:id="KR2o0025_tls_003-6a.5">謹治亂之際，</seg>
<seg xml:id="KR2o0025_tls_003-6a.6">則陽君子，</seg>
<seg xml:id="KR2o0025_tls_003-6a.7">陰小人也。</seg>
<seg xml:id="KR2o0025_tls_003-6a.8">杜微漸之端，</seg>
<seg xml:id="KR2o0025_tls_003-6a.9">姤一陰，</seg>
<seg xml:id="KR2o0025_tls_003-6a.10">而已惕女壯。</seg>
<seg xml:id="KR2o0025_tls_003-6a.11">臨二陽，</seg>
<seg xml:id="KR2o0025_tls_003-6a.12">而即慮八月焉。</seg>
<seg xml:id="KR2o0025_tls_003-6a.13">慎名器之假，</seg>
<seg xml:id="KR2o0025_tls_003-6a.14">五戒陰柔，</seg>
<seg xml:id="KR2o0025_tls_003-6a.15">三多危惕焉。</seg>
<seg xml:id="KR2o0025_tls_003-6a.16">至於四德尊，</seg>
<seg xml:id="KR2o0025_tls_003-6a.17">元而無異稱，</seg>
<seg xml:id="KR2o0025_tls_003-6a.18">亨有小亨，</seg>
<seg xml:id="KR2o0025_tls_003-6a.19">利貞有小利貞，</seg>
<seg xml:id="KR2o0025_tls_003-6a.20">貞有貞吉貞兇，</seg>
<seg xml:id="KR2o0025_tls_003-6a.21">吉有元吉，</seg>
<seg xml:id="KR2o0025_tls_003-6a.22">悔有悔亡，</seg>
<seg xml:id="KR2o0025_tls_003-6a.23">咎有無咎，</seg>
<seg xml:id="KR2o0025_tls_003-6a.24">一字出入，</seg>
<seg xml:id="KR2o0025_tls_003-6a.25">謹嚴甚於《春秋》。</seg>
<seg xml:id="KR2o0025_tls_003-6a.26">蓋聖人於天人之際，</seg>
<seg xml:id="KR2o0025_tls_003-6a.27">以謂甚可畏也。</seg>
<seg xml:id="KR2o0025_tls_003-6a.28">《易》以天道而切人事，</seg>
<seg xml:id="KR2o0025_tls_003-6a.29">《春秋》以人事而協天道，</seg>
<seg xml:id="KR2o0025_tls_003-6a.30">其義例之見於文辭，</seg>
<seg xml:id="KR2o0025_tls_003-6a.31">聖人有戒心焉。</seg>
</p>
</div>
<div>
                <head>
                    <seg xml:id="KR2o0025_tls_004-h.1">書教上</seg>
                </head>
                <p>
<seg xml:id="KR2o0025_tls_004-1a.1">《周官》外史，</seg>
<seg xml:id="KR2o0025_tls_004-1a.2">掌三皇五帝之書。</seg>
<seg xml:id="KR2o0025_tls_004-1a.3">今存虞、夏、商、周之策而已，</seg>
<seg xml:id="KR2o0025_tls_004-1a.4">五帝僅有二，</seg>
<seg xml:id="KR2o0025_tls_004-1a.5">而三皇無聞焉。</seg>
<seg xml:id="KR2o0025_tls_004-1a.6">左氏所謂《三墳》、《五典》，</seg>
<seg xml:id="KR2o0025_tls_004-1a.7">今不可知，</seg>
<seg xml:id="KR2o0025_tls_004-1a.8">未知即是其書否也？</seg>
<seg xml:id="KR2o0025_tls_004-1a.9">以三王之誓、誥、貢、範諸篇，</seg>
<seg xml:id="KR2o0025_tls_004-1a.10">推測三皇諸帝之義例，</seg>
<seg xml:id="KR2o0025_tls_004-1a.11">則上古簡質，</seg>
<seg xml:id="KR2o0025_tls_004-1a.12">結繩未遠，</seg>
<seg xml:id="KR2o0025_tls_004-1a.13">文字肇興，</seg>
<seg xml:id="KR2o0025_tls_004-1a.14">書取足以達微隱通形名而已矣。</seg>
<seg xml:id="KR2o0025_tls_004-1a.15">因事命篇，</seg>
<seg xml:id="KR2o0025_tls_004-1a.16">本無成法，</seg>
<seg xml:id="KR2o0025_tls_004-1a.17">不得如後史之方圓求備，</seg>
<seg xml:id="KR2o0025_tls_004-1a.18">拘於一定之名義者也。</seg>
<seg xml:id="KR2o0025_tls_004-1a.19">夫子敘而述之，</seg>
<seg xml:id="KR2o0025_tls_004-1a.20">取其疏通知遠，</seg>
<seg xml:id="KR2o0025_tls_004-1a.21">足以垂教矣。</seg>
<seg xml:id="KR2o0025_tls_004-1a.22">世儒不達，</seg>
<seg xml:id="KR2o0025_tls_004-1a.23">以謂史家之初祖，</seg>
<seg xml:id="KR2o0025_tls_004-1a.24">實在《尚書》，</seg>
<seg xml:id="KR2o0025_tls_004-1a.25">因取後代一成之史法，</seg>
<seg xml:id="KR2o0025_tls_004-1a.26">紛紛擬《書》者，</seg>
<seg xml:id="KR2o0025_tls_004-1a.27">皆妄也。</seg>
</p>
<p>
<seg xml:id="KR2o0025_tls_004-2a.1">三代以上之為史，</seg>
<seg xml:id="KR2o0025_tls_004-2a.2">與三代以下之為史，</seg>
<seg xml:id="KR2o0025_tls_004-2a.3">其同異之故可知也。</seg>
<seg xml:id="KR2o0025_tls_004-2a.4">三代以上，</seg>
<seg xml:id="KR2o0025_tls_004-2a.5">記註有成法，</seg>
<seg xml:id="KR2o0025_tls_004-2a.6">而撰述無定名；</seg>
<seg xml:id="KR2o0025_tls_004-2a.7">三代以下，</seg>
<seg xml:id="KR2o0025_tls_004-2a.8">撰述有定名，</seg>
<seg xml:id="KR2o0025_tls_004-2a.9">而記註無成法。</seg>
<seg xml:id="KR2o0025_tls_004-2a.10">夫記註無成法，</seg>
<seg xml:id="KR2o0025_tls_004-2a.11">則取材也難；</seg>
<seg xml:id="KR2o0025_tls_004-2a.12">撰述有定名，</seg>
<seg xml:id="KR2o0025_tls_004-2a.13">則成書也易。</seg>
<seg xml:id="KR2o0025_tls_004-2a.14">成書易，</seg>
<seg xml:id="KR2o0025_tls_004-2a.15">則文勝質矣。</seg>
<seg xml:id="KR2o0025_tls_004-2a.16">取材難，</seg>
<seg xml:id="KR2o0025_tls_004-2a.17">則偽亂真矣。</seg>
<seg xml:id="KR2o0025_tls_004-2a.18">偽亂真而文勝質，</seg>
<seg xml:id="KR2o0025_tls_004-2a.19">史學不亡而亡矣。</seg>
<seg xml:id="KR2o0025_tls_004-2a.20">良史之才，</seg>
<seg xml:id="KR2o0025_tls_004-2a.21">間世一出，</seg>
<seg xml:id="KR2o0025_tls_004-2a.22">補偏救弊，</seg>
<seg xml:id="KR2o0025_tls_004-2a.23">憊且不支。</seg>
<seg xml:id="KR2o0025_tls_004-2a.24">非後人學識不如前人，</seg>
<seg xml:id="KR2o0025_tls_004-2a.25">《周官》之法亡，</seg>
<seg xml:id="KR2o0025_tls_004-2a.26">而《尚書》之教絕，</seg>
<seg xml:id="KR2o0025_tls_004-2a.27">其勢不得不然也。</seg>
</p>
<p>
<seg xml:id="KR2o0025_tls_004-3a.1">《周官》三百六十，</seg>
<seg xml:id="KR2o0025_tls_004-3a.2">具天下之纖析矣，</seg>
<seg xml:id="KR2o0025_tls_004-3a.3">然法具於官，</seg>
<seg xml:id="KR2o0025_tls_004-3a.4">而官守其書。</seg>
<seg xml:id="KR2o0025_tls_004-3a.5">觀於六卿聯事之義，</seg>
<seg xml:id="KR2o0025_tls_004-3a.6">而知古人之於典籍，</seg>
<seg xml:id="KR2o0025_tls_004-3a.7">不憚繁復周悉，</seg>
<seg xml:id="KR2o0025_tls_004-3a.8">以為記註之備也。</seg>
<seg xml:id="KR2o0025_tls_004-3a.9">即如六典之文，</seg>
<seg xml:id="KR2o0025_tls_004-3a.10">繁委如是，</seg>
<seg xml:id="KR2o0025_tls_004-3a.11">太宰掌之，</seg>
<seg xml:id="KR2o0025_tls_004-3a.12">小宰副之，</seg>
<seg xml:id="KR2o0025_tls_004-3a.13">司會、司書、太史又為各掌其貳，</seg>
<seg xml:id="KR2o0025_tls_004-3a.14">則六典之文，</seg>
<seg xml:id="KR2o0025_tls_004-3a.15">蓋五倍其副貳，</seg>
<seg xml:id="KR2o0025_tls_004-3a.16">而存之於掌故焉。</seg>
<seg xml:id="KR2o0025_tls_004-3a.17">其他篇籍，</seg>
<seg xml:id="KR2o0025_tls_004-3a.18">亦當稱是。</seg>
<seg xml:id="KR2o0025_tls_004-3a.19">是則一官失其守，</seg>
<seg xml:id="KR2o0025_tls_004-3a.20">一典出於水火之不虞，</seg>
<seg xml:id="KR2o0025_tls_004-3a.21">他司皆得藉徵於副策。</seg>
<seg xml:id="KR2o0025_tls_004-3a.22">斯非記註之成法，</seg>
<seg xml:id="KR2o0025_tls_004-3a.23">詳於後世歟？</seg>
<seg xml:id="KR2o0025_tls_004-3a.24">漢至元成之間，</seg>
<seg xml:id="KR2o0025_tls_004-3a.25">典籍可謂備矣。</seg>
<seg xml:id="KR2o0025_tls_004-3a.26">然劉氏七略，</seg>
<seg xml:id="KR2o0025_tls_004-3a.27">雖溯六典之流別，</seg>
<seg xml:id="KR2o0025_tls_004-3a.28">亦已不能具其官；</seg>
<seg xml:id="KR2o0025_tls_004-3a.29">而律令藏於法曹，</seg>
<seg xml:id="KR2o0025_tls_004-3a.30">章程存於故府，</seg>
<seg xml:id="KR2o0025_tls_004-3a.31">朝儀守於太常者，</seg>
<seg xml:id="KR2o0025_tls_004-3a.32">不聞石渠天祿別儲副貳，</seg>
<seg xml:id="KR2o0025_tls_004-3a.33">以備校司之討論，</seg>
<seg xml:id="KR2o0025_tls_004-3a.34">可謂無成法矣。</seg>
<seg xml:id="KR2o0025_tls_004-3a.35">漢治最為近古，</seg>
<seg xml:id="KR2o0025_tls_004-3a.36">而荒略如此，</seg>
<seg xml:id="KR2o0025_tls_004-3a.37">又何怪乎後世之文章典故，</seg>
<seg xml:id="KR2o0025_tls_004-3a.38">雜亂而無序也哉？</seg>
</p>
<p>
<seg xml:id="KR2o0025_tls_004-4a.1">孟子曰：</seg>
<seg xml:id="KR2o0025_tls_004-4a.2">「王者之跡息而《詩》亡；</seg>
<seg xml:id="KR2o0025_tls_004-4a.3">《詩》亡然後《春秋》作。」</seg>
<seg xml:id="KR2o0025_tls_004-4a.4">蓋言王化之不行也，</seg>
<seg xml:id="KR2o0025_tls_004-4a.5">推原《春秋》之用也。</seg>
<seg xml:id="KR2o0025_tls_004-4a.6">不知《周官》之法廢而《書》亡，</seg>
<seg xml:id="KR2o0025_tls_004-4a.7">《書》亡而後《春秋》作。</seg>
<seg xml:id="KR2o0025_tls_004-4a.8">則言王章之不立也，</seg>
<seg xml:id="KR2o0025_tls_004-4a.9">可識《春秋》之體也。</seg>
<seg xml:id="KR2o0025_tls_004-4a.10">不知《周官》之法廢而《書》亡哉？</seg>
<seg xml:id="KR2o0025_tls_004-4a.11">蓋官禮制密，</seg>
<seg xml:id="KR2o0025_tls_004-4a.12">而後記註有成法；</seg>
<seg xml:id="KR2o0025_tls_004-4a.13">記註有成法，</seg>
<seg xml:id="KR2o0025_tls_004-4a.14">而後撰述可以無定名。</seg>
<seg xml:id="KR2o0025_tls_004-4a.15">以謂纖悉委備，</seg>
<seg xml:id="KR2o0025_tls_004-4a.16">有司具有成書，</seg>
<seg xml:id="KR2o0025_tls_004-4a.17">而吾特舉其重且大者，</seg>
<seg xml:id="KR2o0025_tls_004-4a.18">筆而著之，</seg>
<seg xml:id="KR2o0025_tls_004-4a.19">以示帝王經世之大略；</seg>
<seg xml:id="KR2o0025_tls_004-4a.20">而典、謨、訓、誥、貢、範、官、刑之屬，</seg>
<seg xml:id="KR2o0025_tls_004-4a.21">詳略去取，</seg>
<seg xml:id="KR2o0025_tls_004-4a.22">惟意所命，</seg>
<seg xml:id="KR2o0025_tls_004-4a.23">不必著為一定之例焉，</seg>
<seg xml:id="KR2o0025_tls_004-4a.24">斯《尚書》之所以經世也。</seg>
<seg xml:id="KR2o0025_tls_004-4a.25">至官禮廢，</seg>
<seg xml:id="KR2o0025_tls_004-4a.26">而記註不足備其全；</seg>
<seg xml:id="KR2o0025_tls_004-4a.27">《春秋》比事以屬辭，</seg>
<seg xml:id="KR2o0025_tls_004-4a.28">而左氏不能不取百司之掌故，</seg>
<seg xml:id="KR2o0025_tls_004-4a.29">與夫百國之寶書，</seg>
<seg xml:id="KR2o0025_tls_004-4a.30">以備其事之始末，</seg>
<seg xml:id="KR2o0025_tls_004-4a.31">其勢有然也。</seg>
<seg xml:id="KR2o0025_tls_004-4a.32">馬、班以下，</seg>
<seg xml:id="KR2o0025_tls_004-4a.33">演左氏而益暢其支焉。</seg>
<seg xml:id="KR2o0025_tls_004-4a.34">所謂記註無成法，</seg>
<seg xml:id="KR2o0025_tls_004-4a.35">而撰述不能不有定名也。</seg>
<seg xml:id="KR2o0025_tls_004-4a.36">故曰：</seg>
<seg xml:id="KR2o0025_tls_004-4a.37">王者跡息而《詩》亡，</seg>
<seg xml:id="KR2o0025_tls_004-4a.38">見《春秋》之用；</seg>
<seg xml:id="KR2o0025_tls_004-4a.39">《周官》法廢而《書》亡，</seg>
<seg xml:id="KR2o0025_tls_004-4a.40">見《春秋》之體也。</seg>
</p>
<p>
<seg xml:id="KR2o0025_tls_004-5a.1">《記》曰：</seg>
<seg xml:id="KR2o0025_tls_004-5a.2">「左史記言，</seg>
<seg xml:id="KR2o0025_tls_004-5a.3">右史記動。」</seg>
<seg xml:id="KR2o0025_tls_004-5a.4">其職不見於《周官》，</seg>
<seg xml:id="KR2o0025_tls_004-5a.5">其書不傳於後世，</seg>
<seg xml:id="KR2o0025_tls_004-5a.6">殆禮家之愆文歟？</seg>
<seg xml:id="KR2o0025_tls_004-5a.7">後儒不察，</seg>
<seg xml:id="KR2o0025_tls_004-5a.8">而以《尚書》分屬記言，</seg>
<seg xml:id="KR2o0025_tls_004-5a.9">《春秋》分屬記事，</seg>
<seg xml:id="KR2o0025_tls_004-5a.10">則失之甚也。</seg>
<seg xml:id="KR2o0025_tls_004-5a.11">夫《春秋》不能舍傳而空存其事目，</seg>
<seg xml:id="KR2o0025_tls_004-5a.12">則左氏所記之言，</seg>
<seg xml:id="KR2o0025_tls_004-5a.13">不啻千萬矣。</seg>
<seg xml:id="KR2o0025_tls_004-5a.14">《尚書》典謨之篇，</seg>
<seg xml:id="KR2o0025_tls_004-5a.15">記事而言亦具焉；</seg>
<seg xml:id="KR2o0025_tls_004-5a.16">訓誥之篇，</seg>
<seg xml:id="KR2o0025_tls_004-5a.17">記言而事亦見焉。</seg>
<seg xml:id="KR2o0025_tls_004-5a.18">古人事見於言，</seg>
<seg xml:id="KR2o0025_tls_004-5a.19">言以為事，</seg>
<seg xml:id="KR2o0025_tls_004-5a.20">未嘗分事言為二物也。</seg>
<seg xml:id="KR2o0025_tls_004-5a.21">劉知幾以二典、貢、範諸篇之錯出，</seg>
<seg xml:id="KR2o0025_tls_004-5a.22">轉譏《尚書》義例之不純，</seg>
<seg xml:id="KR2o0025_tls_004-5a.23">毋乃因後世之空言，</seg>
<seg xml:id="KR2o0025_tls_004-5a.24">而疑古人之實事乎！</seg>
<seg xml:id="KR2o0025_tls_004-5a.25">《記》曰：</seg>
<seg xml:id="KR2o0025_tls_004-5a.26">「疏通知遠，</seg>
<seg xml:id="KR2o0025_tls_004-5a.27">《書》教也。」</seg>
<seg xml:id="KR2o0025_tls_004-5a.28">豈曰記言之謂哉？</seg>
</p>
<p>
<seg xml:id="KR2o0025_tls_004-6a.1">六藝並立，</seg>
<seg xml:id="KR2o0025_tls_004-6a.2">《樂》亡而入於《詩》、《禮》，</seg>
<seg xml:id="KR2o0025_tls_004-6a.3">《書》亡而入於《春秋》，</seg>
<seg xml:id="KR2o0025_tls_004-6a.4">皆天時人事，</seg>
<seg xml:id="KR2o0025_tls_004-6a.5">不知其然而然也。</seg>
<seg xml:id="KR2o0025_tls_004-6a.6">《春秋》之事，</seg>
<seg xml:id="KR2o0025_tls_004-6a.7">則齊桓、晉文，</seg>
<seg xml:id="KR2o0025_tls_004-6a.8">而宰孔之命齊侯，</seg>
<seg xml:id="KR2o0025_tls_004-6a.9">王子虎之命晉侯，</seg>
<seg xml:id="KR2o0025_tls_004-6a.10">皆訓誥之文也，</seg>
<seg xml:id="KR2o0025_tls_004-6a.11">而左氏附傳以翼經；</seg>
<seg xml:id="KR2o0025_tls_004-6a.12">夫子不與《文侯之命》同著於篇，</seg>
<seg xml:id="KR2o0025_tls_004-6a.13">則《書》入《春秋》之明證也。</seg>
<seg xml:id="KR2o0025_tls_004-6a.14">馬遷紹法《春秋》，</seg>
<seg xml:id="KR2o0025_tls_004-6a.15">而刪潤典謨，</seg>
<seg xml:id="KR2o0025_tls_004-6a.16">以入紀傳；</seg>
<seg xml:id="KR2o0025_tls_004-6a.17">班固承遷有作，</seg>
<seg xml:id="KR2o0025_tls_004-6a.18">而《禹貢》取冠《地理》，</seg>
<seg xml:id="KR2o0025_tls_004-6a.19">《洪範》特誌《五行》，</seg>
<seg xml:id="KR2o0025_tls_004-6a.20">而《書》與《春秋》不得不合為一矣。</seg>
<seg xml:id="KR2o0025_tls_004-6a.21">後儒不察，</seg>
<seg xml:id="KR2o0025_tls_004-6a.22">又謂紀傳法《尚書》，</seg>
<seg xml:id="KR2o0025_tls_004-6a.23">而編年法《春秋》，</seg>
<seg xml:id="KR2o0025_tls_004-6a.24">是與左言右事之強分流別，</seg>
<seg xml:id="KR2o0025_tls_004-6a.25">又何以異哉？</seg>
</p>
</div>
<div>
                <head>
                    <seg xml:id="KR2o0025_tls_005-h.1">書教中</seg>
                </head>
                <p>
<seg xml:id="KR2o0025_tls_005-1a.1">《書》無定體，</seg>
<seg xml:id="KR2o0025_tls_005-1a.2">故易失其傳；</seg>
<seg xml:id="KR2o0025_tls_005-1a.3">亦惟《書》無定體，</seg>
<seg xml:id="KR2o0025_tls_005-1a.4">故讬之者眾。</seg>
<seg xml:id="KR2o0025_tls_005-1a.5">周末文勝，</seg>
<seg xml:id="KR2o0025_tls_005-1a.6">官禮失其職守，</seg>
<seg xml:id="KR2o0025_tls_005-1a.7">而百家之學，</seg>
<seg xml:id="KR2o0025_tls_005-1a.8">多爭讬於三皇五帝之書矣。</seg>
<seg xml:id="KR2o0025_tls_005-1a.9">藝植讬於神農，</seg>
<seg xml:id="KR2o0025_tls_005-1a.10">兵法醫經讬於黃帝，</seg>
<seg xml:id="KR2o0025_tls_005-1a.11">好事之徒，</seg>
<seg xml:id="KR2o0025_tls_005-1a.12">傳為《三墳》之逸書而《五典》之別傳矣。</seg>
<seg xml:id="KR2o0025_tls_005-1a.13">不知書固出於依讬，</seg>
<seg xml:id="KR2o0025_tls_005-1a.14">旨亦不盡無所師承，</seg>
<seg xml:id="KR2o0025_tls_005-1a.15">官禮政舉而人存，</seg>
<seg xml:id="KR2o0025_tls_005-1a.16">世氏師傳之掌故耳。</seg>
<seg xml:id="KR2o0025_tls_005-1a.17">惟「三」</seg>
<seg xml:id="KR2o0025_tls_005-1a.18">「五」</seg>
<seg xml:id="KR2o0025_tls_005-1a.19">之留遺，</seg>
<seg xml:id="KR2o0025_tls_005-1a.20">多存於《周官》之職守，</seg>
<seg xml:id="KR2o0025_tls_005-1a.21">則外史所掌之書，</seg>
<seg xml:id="KR2o0025_tls_005-1a.22">必其籍之別具，</seg>
<seg xml:id="KR2o0025_tls_005-1a.23">亦如六典各存其副之制也。</seg>
<seg xml:id="KR2o0025_tls_005-1a.24">左氏之所謂《三墳》、《五典》，</seg>
<seg xml:id="KR2o0025_tls_005-1a.25">或其概而名之，</seg>
<seg xml:id="KR2o0025_tls_005-1a.26">或又別為一說，</seg>
<seg xml:id="KR2o0025_tls_005-1a.27">未可知也。</seg>
<seg xml:id="KR2o0025_tls_005-1a.28">必欲確指如何為三皇之墳，</seg>
<seg xml:id="KR2o0025_tls_005-1a.29">如何為五帝之典，</seg>
<seg xml:id="KR2o0025_tls_005-1a.30">則鑿矣。</seg>
</p>
<p>
<seg xml:id="KR2o0025_tls_005-2a.1">《逸周書》七十一篇，</seg>
<seg xml:id="KR2o0025_tls_005-2a.2">多官禮之別記與《春秋》之外篇，</seg>
<seg xml:id="KR2o0025_tls_005-2a.3">殆治《尚書》者雜取以備經書之旁證耳。</seg>
<seg xml:id="KR2o0025_tls_005-2a.4">劉、班以謂孔子所論百篇之餘，</seg>
<seg xml:id="KR2o0025_tls_005-2a.5">則似逸篇，</seg>
<seg xml:id="KR2o0025_tls_005-2a.6">初與典、謨、訓、誥，</seg>
<seg xml:id="KR2o0025_tls_005-2a.7">同為一書，</seg>
<seg xml:id="KR2o0025_tls_005-2a.8">而孔子為之刪彼存此耳。</seg>
<seg xml:id="KR2o0025_tls_005-2a.9">毋論其書文氣不類，</seg>
<seg xml:id="KR2o0025_tls_005-2a.10">醇駁互見，</seg>
<seg xml:id="KR2o0025_tls_005-2a.11">即如《職方》、《時訓》諸解，</seg>
<seg xml:id="KR2o0025_tls_005-2a.12">明用經記之文，</seg>
<seg xml:id="KR2o0025_tls_005-2a.13">《太子晉解》，</seg>
<seg xml:id="KR2o0025_tls_005-2a.14">明取春秋時事，</seg>
<seg xml:id="KR2o0025_tls_005-2a.15">其為外篇別記，</seg>
<seg xml:id="KR2o0025_tls_005-2a.16">不待繁言而決矣。</seg>
<seg xml:id="KR2o0025_tls_005-2a.17">而其中實有典言寶訓，</seg>
<seg xml:id="KR2o0025_tls_005-2a.18">識為先王誓誥之遺者，</seg>
<seg xml:id="KR2o0025_tls_005-2a.19">亦未必非百篇之逸旨，</seg>
<seg xml:id="KR2o0025_tls_005-2a.20">而不可遽為刪略之餘也。</seg>
<seg xml:id="KR2o0025_tls_005-2a.21">夫子曰：</seg>
<seg xml:id="KR2o0025_tls_005-2a.22">「信而好古。」</seg>
<seg xml:id="KR2o0025_tls_005-2a.23">先王典誥，</seg>
<seg xml:id="KR2o0025_tls_005-2a.24">衰周猶有存者，</seg>
<seg xml:id="KR2o0025_tls_005-2a.25">而夫子刪之，</seg>
<seg xml:id="KR2o0025_tls_005-2a.26">豈得為好古哉？</seg>
<seg xml:id="KR2o0025_tls_005-2a.27">惟《書》無定體，</seg>
<seg xml:id="KR2o0025_tls_005-2a.28">故《春秋》官禮之別記外篇，</seg>
<seg xml:id="KR2o0025_tls_005-2a.29">皆得從而附合之，</seg>
<seg xml:id="KR2o0025_tls_005-2a.30">亦可明《書》教之流別矣。</seg>
</p>
<p>
<seg xml:id="KR2o0025_tls_005-3a.1">《書》無定體，</seg>
<seg xml:id="KR2o0025_tls_005-3a.2">故附之者雜。</seg>
<seg xml:id="KR2o0025_tls_005-3a.3">後人妄擬《書》以定體，</seg>
<seg xml:id="KR2o0025_tls_005-3a.4">故守之也拘。</seg>
<seg xml:id="KR2o0025_tls_005-3a.5">古人無空言，</seg>
<seg xml:id="KR2o0025_tls_005-3a.6">安有記言之專書哉？</seg>
<seg xml:id="KR2o0025_tls_005-3a.7">漢儒誤信《玉藻》記文，</seg>
<seg xml:id="KR2o0025_tls_005-3a.8">而以《尚書》為記言之專書焉。</seg>
<seg xml:id="KR2o0025_tls_005-3a.9">於是後人削趾以適屨，</seg>
<seg xml:id="KR2o0025_tls_005-3a.10">轉取事文之合者，</seg>
<seg xml:id="KR2o0025_tls_005-3a.11">削其事而輯錄其文，</seg>
<seg xml:id="KR2o0025_tls_005-3a.12">以為《尚書》之續焉；</seg>
<seg xml:id="KR2o0025_tls_005-3a.13">若孔氏《漢、魏尚書》、王氏《續書》之類皆是也。</seg>
<seg xml:id="KR2o0025_tls_005-3a.14">無其實，</seg>
<seg xml:id="KR2o0025_tls_005-3a.15">而但貌古人之形似，</seg>
<seg xml:id="KR2o0025_tls_005-3a.16">譬如畫餅餌之不可以充饑。</seg>
<seg xml:id="KR2o0025_tls_005-3a.17">況《尚書》本不止於記言，</seg>
<seg xml:id="KR2o0025_tls_005-3a.18">則孔衍、王通之所擬，</seg>
<seg xml:id="KR2o0025_tls_005-3a.19">並古人之形似而不得矣。</seg>
<seg xml:id="KR2o0025_tls_005-3a.20">劉知幾嘗患史策記事之中，</seg>
<seg xml:id="KR2o0025_tls_005-3a.21">忽間長篇文筆，</seg>
<seg xml:id="KR2o0025_tls_005-3a.22">欲取君上詔誥，</seg>
<seg xml:id="KR2o0025_tls_005-3a.23">臣工奏章，</seg>
<seg xml:id="KR2o0025_tls_005-3a.24">別為一類，</seg>
<seg xml:id="KR2o0025_tls_005-3a.25">編次紀傳史中，</seg>
<seg xml:id="KR2o0025_tls_005-3a.26">略如書誌之各為篇目，</seg>
<seg xml:id="KR2o0025_tls_005-3a.27">是劉亦知《尚書》折而入《春秋》矣。</seg>
<seg xml:id="KR2o0025_tls_005-3a.28">然事言必分為二，</seg>
<seg xml:id="KR2o0025_tls_005-3a.29">則有事言相貫、質與文宣之際，</seg>
<seg xml:id="KR2o0025_tls_005-3a.30">如別自為篇，</seg>
<seg xml:id="KR2o0025_tls_005-3a.31">則不便省覽，</seg>
<seg xml:id="KR2o0025_tls_005-3a.32">如仍然合載，</seg>
<seg xml:id="KR2o0025_tls_005-3a.33">則為例不純；</seg>
<seg xml:id="KR2o0025_tls_005-3a.34">是以劉氏雖有是說，</seg>
<seg xml:id="KR2o0025_tls_005-3a.35">後人訖莫之行也。</seg>
<seg xml:id="KR2o0025_tls_005-3a.36">至如論事章疏，</seg>
<seg xml:id="KR2o0025_tls_005-3a.37">本同口奏，</seg>
<seg xml:id="KR2o0025_tls_005-3a.38">辨難書牘，</seg>
<seg xml:id="KR2o0025_tls_005-3a.39">不異面論，</seg>
<seg xml:id="KR2o0025_tls_005-3a.40">次於紀傳之中，</seg>
<seg xml:id="KR2o0025_tls_005-3a.41">事言無所分析，</seg>
<seg xml:id="KR2o0025_tls_005-3a.42">後史恪遵成法可也。</seg>
<seg xml:id="KR2o0025_tls_005-3a.43">乃若揚、馬之辭賦，</seg>
<seg xml:id="KR2o0025_tls_005-3a.44">原非政言，</seg>
<seg xml:id="KR2o0025_tls_005-3a.45">嚴、徐之上書，</seg>
<seg xml:id="KR2o0025_tls_005-3a.46">亦同獻頌，</seg>
<seg xml:id="KR2o0025_tls_005-3a.47">鄒陽、枚乘之縱橫，</seg>
<seg xml:id="KR2o0025_tls_005-3a.48">杜欽、谷永之附會，</seg>
<seg xml:id="KR2o0025_tls_005-3a.49">本無關於典要，</seg>
<seg xml:id="KR2o0025_tls_005-3a.50">馬、班取表國華，</seg>
<seg xml:id="KR2o0025_tls_005-3a.51">削之則文采滅如，</seg>
<seg xml:id="KR2o0025_tls_005-3a.52">存之則紀傳猥濫，</seg>
<seg xml:id="KR2o0025_tls_005-3a.53">斯亦無怪劉君之欲議更張也。</seg>
</p>
<p>
<seg xml:id="KR2o0025_tls_005-4a.1">杜氏《通典》為卷二百，</seg>
<seg xml:id="KR2o0025_tls_005-4a.2">而《禮典》乃八門之一，</seg>
<seg xml:id="KR2o0025_tls_005-4a.3">已占百卷，</seg>
<seg xml:id="KR2o0025_tls_005-4a.4">蓋其書本官禮之遺，</seg>
<seg xml:id="KR2o0025_tls_005-4a.5">宜其於禮事加詳也。</seg>
<seg xml:id="KR2o0025_tls_005-4a.6">然敘典章制度，</seg>
<seg xml:id="KR2o0025_tls_005-4a.7">不異諸史之文，</seg>
<seg xml:id="KR2o0025_tls_005-4a.8">而禮文疑似，</seg>
<seg xml:id="KR2o0025_tls_005-4a.9">或事變參差，</seg>
<seg xml:id="KR2o0025_tls_005-4a.10">博士經生，</seg>
<seg xml:id="KR2o0025_tls_005-4a.11">折中詳議，</seg>
<seg xml:id="KR2o0025_tls_005-4a.12">或取裁而徑行，</seg>
<seg xml:id="KR2o0025_tls_005-4a.13">或中格而未用，</seg>
<seg xml:id="KR2o0025_tls_005-4a.14">入於正文，</seg>
<seg xml:id="KR2o0025_tls_005-4a.15">則繁復難勝，</seg>
<seg xml:id="KR2o0025_tls_005-4a.16">削而去之，</seg>
<seg xml:id="KR2o0025_tls_005-4a.17">則事理未備；</seg>
<seg xml:id="KR2o0025_tls_005-4a.18">杜氏並為采輯其文，</seg>
<seg xml:id="KR2o0025_tls_005-4a.19">附著禮門之後，</seg>
<seg xml:id="KR2o0025_tls_005-4a.20">凡二十餘卷，</seg>
<seg xml:id="KR2o0025_tls_005-4a.21">可謂窮天地之際，</seg>
<seg xml:id="KR2o0025_tls_005-4a.22">而通古今之變者矣。</seg>
<seg xml:id="KR2o0025_tls_005-4a.23">史遷之書，</seg>
<seg xml:id="KR2o0025_tls_005-4a.24">蓋於《秦紀》之後，</seg>
<seg xml:id="KR2o0025_tls_005-4a.25">存錄秦史原文。</seg>
<seg xml:id="KR2o0025_tls_005-4a.26">惜其義例未廣，</seg>
<seg xml:id="KR2o0025_tls_005-4a.27">後人亦不復踵行，</seg>
<seg xml:id="KR2o0025_tls_005-4a.28">斯並記言記事之窮，</seg>
<seg xml:id="KR2o0025_tls_005-4a.29">別有變通之法，</seg>
<seg xml:id="KR2o0025_tls_005-4a.30">後之君子所宜參取者也。</seg>
</p>
<p>
<seg xml:id="KR2o0025_tls_005-5a.1">濫觴流為江河，</seg>
<seg xml:id="KR2o0025_tls_005-5a.2">事始簡而終鉅也。</seg>
<seg xml:id="KR2o0025_tls_005-5a.3">東京以還，</seg>
<seg xml:id="KR2o0025_tls_005-5a.4">文勝篇富，</seg>
<seg xml:id="KR2o0025_tls_005-5a.5">史臣不能概見於紀傳，</seg>
<seg xml:id="KR2o0025_tls_005-5a.6">則匯次為《文苑》之篇。</seg>
<seg xml:id="KR2o0025_tls_005-5a.7">文人行業無多，</seg>
<seg xml:id="KR2o0025_tls_005-5a.8">但著官階貫系，</seg>
<seg xml:id="KR2o0025_tls_005-5a.9">略如《文選》人名之註，</seg>
<seg xml:id="KR2o0025_tls_005-5a.10">試榜履歷之書，</seg>
<seg xml:id="KR2o0025_tls_005-5a.11">本為麗藻篇名，</seg>
<seg xml:id="KR2o0025_tls_005-5a.12">轉覺風華消索；</seg>
<seg xml:id="KR2o0025_tls_005-5a.13">則知一代文章之盛，</seg>
<seg xml:id="KR2o0025_tls_005-5a.14">史文不可得而盡也。</seg>
<seg xml:id="KR2o0025_tls_005-5a.15">蕭統《文選》以還，</seg>
<seg xml:id="KR2o0025_tls_005-5a.16">為之者眾，</seg>
<seg xml:id="KR2o0025_tls_005-5a.17">今之尤表表者，</seg>
<seg xml:id="KR2o0025_tls_005-5a.18">姚氏之《唐文粹》，</seg>
<seg xml:id="KR2o0025_tls_005-5a.19">呂氏之《宋文鑒》，</seg>
<seg xml:id="KR2o0025_tls_005-5a.20">蘇氏之《元文類》，</seg>
<seg xml:id="KR2o0025_tls_005-5a.21">並欲包括全代，</seg>
<seg xml:id="KR2o0025_tls_005-5a.22">與史相輔，</seg>
<seg xml:id="KR2o0025_tls_005-5a.23">此則轉有似乎言事分書，</seg>
<seg xml:id="KR2o0025_tls_005-5a.24">其實諸選乃是春華，</seg>
<seg xml:id="KR2o0025_tls_005-5a.25">正史其秋實爾<note>史與文選，各有言與事，故僅可分華與實，不可分言與事。</note>。</seg>
</p>
<p>
<seg xml:id="KR2o0025_tls_005-6a.1">四部既分，</seg>
<seg xml:id="KR2o0025_tls_005-6a.2">集林大暢。</seg>
<seg xml:id="KR2o0025_tls_005-6a.3">文人當誥，</seg>
<seg xml:id="KR2o0025_tls_005-6a.4">則內制外制之集，</seg>
<seg xml:id="KR2o0025_tls_005-6a.5">自為編矣。</seg>
<seg xml:id="KR2o0025_tls_005-6a.6">宰相論思，</seg>
<seg xml:id="KR2o0025_tls_005-6a.7">言官白簡，</seg>
<seg xml:id="KR2o0025_tls_005-6a.8">卿曹各言識事，</seg>
<seg xml:id="KR2o0025_tls_005-6a.9">閫外料敵善謀，</seg>
<seg xml:id="KR2o0025_tls_005-6a.10">陸贄《奏議》之篇，</seg>
<seg xml:id="KR2o0025_tls_005-6a.11">蘇軾進呈之策，</seg>
<seg xml:id="KR2o0025_tls_005-6a.12">又各著於集矣。</seg>
<seg xml:id="KR2o0025_tls_005-6a.13">萃合則有名臣經濟、策府議林，</seg>
<seg xml:id="KR2o0025_tls_005-6a.14">連編累牘，</seg>
<seg xml:id="KR2o0025_tls_005-6a.15">可勝數乎！</seg>
<seg xml:id="KR2o0025_tls_005-6a.16">大抵前人著錄，</seg>
<seg xml:id="KR2o0025_tls_005-6a.17">不外別集總集二條，</seg>
<seg xml:id="KR2o0025_tls_005-6a.18">蓋以一人文字觀也。</seg>
<seg xml:id="KR2o0025_tls_005-6a.19">其實應隸史部，</seg>
<seg xml:id="KR2o0025_tls_005-6a.20">追源當系《尚書》；</seg>
<seg xml:id="KR2o0025_tls_005-6a.21">但訓誥乃《尚書》之一端，</seg>
<seg xml:id="KR2o0025_tls_005-6a.22">不得如漢人之直以記言之史目《尚書》耳。</seg>
</p>
<p>
<seg xml:id="KR2o0025_tls_005-7a.1">名臣章奏，</seg>
<seg xml:id="KR2o0025_tls_005-7a.2">隸於《尚書》，</seg>
<seg xml:id="KR2o0025_tls_005-7a.3">以擬訓誥，</seg>
<seg xml:id="KR2o0025_tls_005-7a.4">人所易知。</seg>
<seg xml:id="KR2o0025_tls_005-7a.5">撰輯章奏之人，</seg>
<seg xml:id="KR2o0025_tls_005-7a.6">宜知訓誥之記言，</seg>
<seg xml:id="KR2o0025_tls_005-7a.7">必敘其事，</seg>
<seg xml:id="KR2o0025_tls_005-7a.8">以備所言之本末，</seg>
<seg xml:id="KR2o0025_tls_005-7a.9">故《尚書》無一空言，</seg>
<seg xml:id="KR2o0025_tls_005-7a.10">有言必措諸事也。</seg>
<seg xml:id="KR2o0025_tls_005-7a.11">後之輯章奏者，</seg>
<seg xml:id="KR2o0025_tls_005-7a.12">但取議論曉暢，</seg>
<seg xml:id="KR2o0025_tls_005-7a.13">情辭慨切，</seg>
<seg xml:id="KR2o0025_tls_005-7a.14">以為章奏之佳也，</seg>
<seg xml:id="KR2o0025_tls_005-7a.15">不備其事之始末。</seg>
<seg xml:id="KR2o0025_tls_005-7a.16">雖有佳章，</seg>
<seg xml:id="KR2o0025_tls_005-7a.17">將何所用？</seg>
<seg xml:id="KR2o0025_tls_005-7a.18">文人尚華之習見，</seg>
<seg xml:id="KR2o0025_tls_005-7a.19">不可語於經史也。</seg>
<seg xml:id="KR2o0025_tls_005-7a.20">班氏董、賈二傳，</seg>
<seg xml:id="KR2o0025_tls_005-7a.21">則以《春秋》之學為《尚書》也<note>即《尚書》折入《春秋》之證也。</note>，</seg>
<seg xml:id="KR2o0025_tls_005-7a.22">其敘賈、董生平行事，</seg>
<seg xml:id="KR2o0025_tls_005-7a.23">無意求詳，</seg>
<seg xml:id="KR2o0025_tls_005-7a.24">前後寂寥數言，</seg>
<seg xml:id="KR2o0025_tls_005-7a.25">不過為政事諸疏、天人三策備始末爾<note>賈、董未必無事可敘，班氏重在疏策，不妨略去一切，但錄其言，前後略綴數語，備本末耳，不似後人作傳，必盡生平，斤斤求備。</note>。噫！</seg>
<seg xml:id="KR2o0025_tls_005-7a.26">觀史裁者，</seg>
<seg xml:id="KR2o0025_tls_005-7a.27">必知此意，</seg>
<seg xml:id="KR2o0025_tls_005-7a.28">而始可與言《尚書》、《春秋》之學各有其至當，</seg>
<seg xml:id="KR2o0025_tls_005-7a.29">不似後世類鈔徵事，</seg>
<seg xml:id="KR2o0025_tls_005-7a.30">但知方圓求備而已也。</seg>
</p>
</div>
<div>
                <head>
                    <seg xml:id="KR2o0025_tls_006-h.1">書教下</seg>
                </head>
                <p>
<seg xml:id="KR2o0025_tls_006-1a.1">《易》曰：</seg>
<seg xml:id="KR2o0025_tls_006-1a.2">「著之德圓而神，</seg>
<seg xml:id="KR2o0025_tls_006-1a.3">卦之德方以智。」</seg>
<seg xml:id="KR2o0025_tls_006-1a.4">閒嘗竊取其義，</seg>
<seg xml:id="KR2o0025_tls_006-1a.5">以概古今之載籍，</seg>
<seg xml:id="KR2o0025_tls_006-1a.6">撰述欲其圓而神，</seg>
<seg xml:id="KR2o0025_tls_006-1a.7">記註欲其方以智也。</seg>
<seg xml:id="KR2o0025_tls_006-1a.8">夫智以藏往，</seg>
<seg xml:id="KR2o0025_tls_006-1a.9">神以知來，</seg>
<seg xml:id="KR2o0025_tls_006-1a.10">記註欲往事之不忘，</seg>
<seg xml:id="KR2o0025_tls_006-1a.11">撰述欲來者之興起，</seg>
<seg xml:id="KR2o0025_tls_006-1a.12">故記註藏往似智，</seg>
<seg xml:id="KR2o0025_tls_006-1a.13">而撰述知來擬神也。</seg>
<seg xml:id="KR2o0025_tls_006-1a.14">藏往欲其賅備無遺，</seg>
<seg xml:id="KR2o0025_tls_006-1a.15">故體有一定，</seg>
<seg xml:id="KR2o0025_tls_006-1a.16">而其德為方；</seg>
<seg xml:id="KR2o0025_tls_006-1a.17">知來欲其決擇去取，</seg>
<seg xml:id="KR2o0025_tls_006-1a.18">故例不拘常，</seg>
<seg xml:id="KR2o0025_tls_006-1a.19">而其德為圓。</seg>
<seg xml:id="KR2o0025_tls_006-1a.20">《周官》三百六十，</seg>
<seg xml:id="KR2o0025_tls_006-1a.21">天人官曲之故可謂無不備矣。</seg>
<seg xml:id="KR2o0025_tls_006-1a.22">然諸史皆掌記註，</seg>
<seg xml:id="KR2o0025_tls_006-1a.23">而未嘗有撰述之官；</seg>
<seg xml:id="KR2o0025_tls_006-1a.24">
                        <note>祝史命告，未嘗非撰述，然無撰史之人。如《尚書》誓誥，自出史職，至於帝典諸篇，並無應撰之官。</note>則傳世行遠之業，</seg>
<seg xml:id="KR2o0025_tls_006-1a.25">不可拘於職司，</seg>
<seg xml:id="KR2o0025_tls_006-1a.26">必待其人而後行；</seg>
<seg xml:id="KR2o0025_tls_006-1a.27">非聖哲神明，</seg>
<seg xml:id="KR2o0025_tls_006-1a.28">深知二帝三王精微之極致，</seg>
<seg xml:id="KR2o0025_tls_006-1a.29">不足以與此。</seg>
<seg xml:id="KR2o0025_tls_006-1a.30">此《尚書》之所以無定法也。</seg>
</p>
<p>
<seg xml:id="KR2o0025_tls_006-2a.1">《尚書》、《春秋》，</seg>
<seg xml:id="KR2o0025_tls_006-2a.2">皆聖人之典也。</seg>
<seg xml:id="KR2o0025_tls_006-2a.3">《尚書》無定法，</seg>
<seg xml:id="KR2o0025_tls_006-2a.4">而《春秋》有成例。</seg>
<seg xml:id="KR2o0025_tls_006-2a.5">故《書》之支裔，</seg>
<seg xml:id="KR2o0025_tls_006-2a.6">折入《春秋》，</seg>
<seg xml:id="KR2o0025_tls_006-2a.7">而《書》無嗣音。</seg>
<seg xml:id="KR2o0025_tls_006-2a.8">有成例者易循，</seg>
<seg xml:id="KR2o0025_tls_006-2a.9">而無定法者難繼，</seg>
<seg xml:id="KR2o0025_tls_006-2a.10">此人之所知也。</seg>
<seg xml:id="KR2o0025_tls_006-2a.11">然圓神方智，</seg>
<seg xml:id="KR2o0025_tls_006-2a.12">自有載籍以還，</seg>
<seg xml:id="KR2o0025_tls_006-2a.13">二者不偏廢也。</seg>
<seg xml:id="KR2o0025_tls_006-2a.14">不能究六藝之深耳，</seg>
<seg xml:id="KR2o0025_tls_006-2a.15">未有不得其遺意者也。</seg>
<seg xml:id="KR2o0025_tls_006-2a.16">史氏繼《春秋》而有作，</seg>
<seg xml:id="KR2o0025_tls_006-2a.17">莫如馬、班，</seg>
<seg xml:id="KR2o0025_tls_006-2a.18">馬則近於圓而神，</seg>
<seg xml:id="KR2o0025_tls_006-2a.19">班則近於方以智也。</seg>
</p>
<p>
<seg xml:id="KR2o0025_tls_006-3a.1">《尚書》一變而為左氏之《春秋》，</seg>
<seg xml:id="KR2o0025_tls_006-3a.2">《尚書》無成法而左氏有定例，</seg>
<seg xml:id="KR2o0025_tls_006-3a.3">以緯經也。</seg>
<seg xml:id="KR2o0025_tls_006-3a.4">左氏一變而為史遷之紀傳，</seg>
<seg xml:id="KR2o0025_tls_006-3a.5">左氏依年月而遷書分類例，</seg>
<seg xml:id="KR2o0025_tls_006-3a.6">以搜逸也。</seg>
<seg xml:id="KR2o0025_tls_006-3a.7">遷書一變而為班氏之斷代，</seg>
<seg xml:id="KR2o0025_tls_006-3a.8">遷書通變化，</seg>
<seg xml:id="KR2o0025_tls_006-3a.9">而班氏守繩墨，</seg>
<seg xml:id="KR2o0025_tls_006-3a.10">以示包括也。</seg>
<seg xml:id="KR2o0025_tls_006-3a.11">就形貌而言，</seg>
<seg xml:id="KR2o0025_tls_006-3a.12">遷書遠異左氏，</seg>
<seg xml:id="KR2o0025_tls_006-3a.13">而班史近同遷書，</seg>
<seg xml:id="KR2o0025_tls_006-3a.14">蓋左氏體直，</seg>
<seg xml:id="KR2o0025_tls_006-3a.15">自為編年之祖，</seg>
<seg xml:id="KR2o0025_tls_006-3a.16">而馬、班曲備，</seg>
<seg xml:id="KR2o0025_tls_006-3a.17">皆為紀傳之祖也。</seg>
<seg xml:id="KR2o0025_tls_006-3a.18">推精微而言，</seg>
<seg xml:id="KR2o0025_tls_006-3a.19">則遷書之去左氏也近，</seg>
<seg xml:id="KR2o0025_tls_006-3a.20">而班史之去遷書也遠；</seg>
<seg xml:id="KR2o0025_tls_006-3a.21">蓋遷書體圓用神，</seg>
<seg xml:id="KR2o0025_tls_006-3a.22">多得《尚書》之遺；</seg>
<seg xml:id="KR2o0025_tls_006-3a.23">班氏體方用智，</seg>
<seg xml:id="KR2o0025_tls_006-3a.24">多得官禮之意也。</seg>
</p>
<p>
<seg xml:id="KR2o0025_tls_006-4a.1">遷書紀、表、書、傳，</seg>
<seg xml:id="KR2o0025_tls_006-4a.2">本左氏而略示區分，</seg>
<seg xml:id="KR2o0025_tls_006-4a.3">不甚拘拘於題目也。</seg>
<seg xml:id="KR2o0025_tls_006-4a.4">《伯夷列傳》，</seg>
<seg xml:id="KR2o0025_tls_006-4a.5">乃七十篇之序例，</seg>
<seg xml:id="KR2o0025_tls_006-4a.6">非專為伯夷傳也。</seg>
<seg xml:id="KR2o0025_tls_006-4a.7">《屈賈列傳》所以惡絳、灌之讒，</seg>
<seg xml:id="KR2o0025_tls_006-4a.8">其敘屈之文，</seg>
<seg xml:id="KR2o0025_tls_006-4a.9">非為屈氏表忠，</seg>
<seg xml:id="KR2o0025_tls_006-4a.10">乃吊賈之賦也。</seg>
<seg xml:id="KR2o0025_tls_006-4a.11">《倉公》錄其醫案，</seg>
<seg xml:id="KR2o0025_tls_006-4a.12">《貨殖》兼書物產，</seg>
<seg xml:id="KR2o0025_tls_006-4a.13">《龜策》但言卜筮，</seg>
<seg xml:id="KR2o0025_tls_006-4a.14">亦有因事命篇之意，</seg>
<seg xml:id="KR2o0025_tls_006-4a.15">初不沾沾為一人具始末也。</seg>
<seg xml:id="KR2o0025_tls_006-4a.16">《張耳陳餘》，</seg>
<seg xml:id="KR2o0025_tls_006-4a.17">因此可以見彼耳。</seg>
<seg xml:id="KR2o0025_tls_006-4a.18">《孟子荀卿》，</seg>
<seg xml:id="KR2o0025_tls_006-4a.19">總括遊士著書耳。</seg>
<seg xml:id="KR2o0025_tls_006-4a.20">名姓標題，</seg>
<seg xml:id="KR2o0025_tls_006-4a.21">往往不拘義例，</seg>
<seg xml:id="KR2o0025_tls_006-4a.22">僅取名篇，</seg>
<seg xml:id="KR2o0025_tls_006-4a.23">譬如《關雎》、《鹿鳴》，</seg>
<seg xml:id="KR2o0025_tls_006-4a.24">所指乃在嘉賓淑女，</seg>
<seg xml:id="KR2o0025_tls_006-4a.25">而或且譏其位置不倫<note>如孟子與三鄒子。</note>，</seg>
<seg xml:id="KR2o0025_tls_006-4a.26">或又摘其重復失檢<note>如子貢已在《弟子傳》，又見於《貨殖》。</note>，</seg>
<seg xml:id="KR2o0025_tls_006-4a.27">不知古人著書之旨，</seg>
<seg xml:id="KR2o0025_tls_006-4a.28">而轉以後世拘守之成法，</seg>
<seg xml:id="KR2o0025_tls_006-4a.29">反訾古人之變通，</seg>
<seg xml:id="KR2o0025_tls_006-4a.30">亦知遷書體圓而用神，</seg>
<seg xml:id="KR2o0025_tls_006-4a.31">猶有《尚書》之遺者乎！</seg>
</p>
<p>
<seg xml:id="KR2o0025_tls_006-5a.1">遷《史》不可為定法，</seg>
<seg xml:id="KR2o0025_tls_006-5a.2">固《書》因遷之體，</seg>
<seg xml:id="KR2o0025_tls_006-5a.3">而為一成之義例，</seg>
<seg xml:id="KR2o0025_tls_006-5a.4">遂為後世不祧之宗焉。</seg>
<seg xml:id="KR2o0025_tls_006-5a.5">三代以下，</seg>
<seg xml:id="KR2o0025_tls_006-5a.6">史才不世出，</seg>
<seg xml:id="KR2o0025_tls_006-5a.7">而謹守繩墨，</seg>
<seg xml:id="KR2o0025_tls_006-5a.8">待其人而後行，</seg>
<seg xml:id="KR2o0025_tls_006-5a.9">勢之不得不然也。</seg>
<seg xml:id="KR2o0025_tls_006-5a.10">然而固《書》本撰述而非記註，</seg>
<seg xml:id="KR2o0025_tls_006-5a.11">則於近方近智之中，</seg>
<seg xml:id="KR2o0025_tls_006-5a.12">仍有圓且神者，</seg>
<seg xml:id="KR2o0025_tls_006-5a.13">以為之裁制，</seg>
<seg xml:id="KR2o0025_tls_006-5a.14">是以能成家，</seg>
<seg xml:id="KR2o0025_tls_006-5a.15">而可以傳世行遠也。</seg>
<seg xml:id="KR2o0025_tls_006-5a.16">後史失班史之意，</seg>
<seg xml:id="KR2o0025_tls_006-5a.17">而以紀表誌傳，</seg>
<seg xml:id="KR2o0025_tls_006-5a.18">同於科舉之程式，</seg>
<seg xml:id="KR2o0025_tls_006-5a.19">官府之簿書，</seg>
<seg xml:id="KR2o0025_tls_006-5a.20">則於記註撰述，</seg>
<seg xml:id="KR2o0025_tls_006-5a.21">兩無所似，</seg>
<seg xml:id="KR2o0025_tls_006-5a.22">而古人著書之宗旨，</seg>
<seg xml:id="KR2o0025_tls_006-5a.23">不可復言矣。</seg>
<seg xml:id="KR2o0025_tls_006-5a.24">史不成家，</seg>
<seg xml:id="KR2o0025_tls_006-5a.25">而事文皆晦，</seg>
<seg xml:id="KR2o0025_tls_006-5a.26">而猶拘守成法，</seg>
<seg xml:id="KR2o0025_tls_006-5a.27">以謂其書固祖馬而宗班也，</seg>
<seg xml:id="KR2o0025_tls_006-5a.28">而史學之失傳也久矣！</seg>
</p>
<p>
<seg xml:id="KR2o0025_tls_006-6a.1">歷法久則必差，</seg>
<seg xml:id="KR2o0025_tls_006-6a.2">推步後而愈密，</seg>
<seg xml:id="KR2o0025_tls_006-6a.3">前人所以論司天也。</seg>
<seg xml:id="KR2o0025_tls_006-6a.4">而史學亦復類此。</seg>
<seg xml:id="KR2o0025_tls_006-6a.5">《尚書》變而為《春秋》，</seg>
<seg xml:id="KR2o0025_tls_006-6a.6">則因事命篇，</seg>
<seg xml:id="KR2o0025_tls_006-6a.7">不為常例者，</seg>
<seg xml:id="KR2o0025_tls_006-6a.8">得從比事屬辭為稍密矣。</seg>
<seg xml:id="KR2o0025_tls_006-6a.9">《左》、《國》變而為紀傳，</seg>
<seg xml:id="KR2o0025_tls_006-6a.10">則年經事緯，</seg>
<seg xml:id="KR2o0025_tls_006-6a.11">不能旁通者，</seg>
<seg xml:id="KR2o0025_tls_006-6a.12">得從類別區分為益密矣。</seg>
<seg xml:id="KR2o0025_tls_006-6a.13">紀傳行之千有餘年，</seg>
<seg xml:id="KR2o0025_tls_006-6a.14">學者相承，</seg>
<seg xml:id="KR2o0025_tls_006-6a.15">殆如夏葛冬裘，</seg>
<seg xml:id="KR2o0025_tls_006-6a.16">渴飲饑食，</seg>
<seg xml:id="KR2o0025_tls_006-6a.17">無更易矣。</seg>
<seg xml:id="KR2o0025_tls_006-6a.18">然無別識心裁，</seg>
<seg xml:id="KR2o0025_tls_006-6a.19">可以傳世行遠之具；</seg>
<seg xml:id="KR2o0025_tls_006-6a.20">而斤斤如守科舉之程式，</seg>
<seg xml:id="KR2o0025_tls_006-6a.21">不敢稍變；</seg>
<seg xml:id="KR2o0025_tls_006-6a.22">如治胥吏之簿書，</seg>
<seg xml:id="KR2o0025_tls_006-6a.23">繁不可刪。</seg>
<seg xml:id="KR2o0025_tls_006-6a.24">以雲方智，</seg>
<seg xml:id="KR2o0025_tls_006-6a.25">則冗復疏舛，</seg>
<seg xml:id="KR2o0025_tls_006-6a.26">難為典據；</seg>
<seg xml:id="KR2o0025_tls_006-6a.27">以雲圓神，</seg>
<seg xml:id="KR2o0025_tls_006-6a.28">則蕪濫浩瀚，</seg>
<seg xml:id="KR2o0025_tls_006-6a.29">不可誦識。</seg>
<seg xml:id="KR2o0025_tls_006-6a.30">蓋族史但知求全於紀表誌傳之成規，</seg>
<seg xml:id="KR2o0025_tls_006-6a.31">而書為體例所拘，</seg>
<seg xml:id="KR2o0025_tls_006-6a.32">但欲方圓求備，</seg>
<seg xml:id="KR2o0025_tls_006-6a.33">不知紀傳原本《春秋》，</seg>
<seg xml:id="KR2o0025_tls_006-6a.34">《春秋》原合《尚書》之初意也。</seg>
<seg xml:id="KR2o0025_tls_006-6a.35">《易》曰：</seg>
<seg xml:id="KR2o0025_tls_006-6a.36">「窮則變，</seg>
<seg xml:id="KR2o0025_tls_006-6a.37">變則通，</seg>
<seg xml:id="KR2o0025_tls_006-6a.38">通則久。」</seg>
<seg xml:id="KR2o0025_tls_006-6a.39">紀傳實為三代以後之良法，</seg>
<seg xml:id="KR2o0025_tls_006-6a.40">而演習既久，</seg>
<seg xml:id="KR2o0025_tls_006-6a.41">先王之大經大法，</seg>
<seg xml:id="KR2o0025_tls_006-6a.42">轉為末世拘守之紀傳所蒙，</seg>
<seg xml:id="KR2o0025_tls_006-6a.43">曷可不思所以變通之道歟？</seg>
</p>
<p>
<seg xml:id="KR2o0025_tls_006-7a.1">左氏編年，</seg>
<seg xml:id="KR2o0025_tls_006-7a.2">不能曲分類例，</seg>
<seg xml:id="KR2o0025_tls_006-7a.3">《史》、《漢》紀表傳誌，</seg>
<seg xml:id="KR2o0025_tls_006-7a.4">所以濟類例之窮也。</seg>
<seg xml:id="KR2o0025_tls_006-7a.5">族史轉為類例所拘，</seg>
<seg xml:id="KR2o0025_tls_006-7a.6">以致書繁而事晦；</seg>
<seg xml:id="KR2o0025_tls_006-7a.7">亦猶訓詁註疏，</seg>
<seg xml:id="KR2o0025_tls_006-7a.8">所以釋經，</seg>
<seg xml:id="KR2o0025_tls_006-7a.9">俗師反溺訓詁註疏而晦經旨也。</seg>
<seg xml:id="KR2o0025_tls_006-7a.10">夫經為解晦，</seg>
<seg xml:id="KR2o0025_tls_006-7a.11">當求無解之初；</seg>
<seg xml:id="KR2o0025_tls_006-7a.12">史為例拘，</seg>
<seg xml:id="KR2o0025_tls_006-7a.13">當求無例之始。</seg>
<seg xml:id="KR2o0025_tls_006-7a.14">例自《春秋》左氏始也，</seg>
<seg xml:id="KR2o0025_tls_006-7a.15">盍求《尚書》未入《春秋》之初意歟？</seg>
</p>
<p>
<seg xml:id="KR2o0025_tls_006-8a.1">神奇化臭腐，</seg>
<seg xml:id="KR2o0025_tls_006-8a.2">臭腐復化為神奇，</seg>
<seg xml:id="KR2o0025_tls_006-8a.3">解《莊》書者，</seg>
<seg xml:id="KR2o0025_tls_006-8a.4">以謂天地自有變化，</seg>
<seg xml:id="KR2o0025_tls_006-8a.5">人則從而奇腐雲耳。</seg>
<seg xml:id="KR2o0025_tls_006-8a.6">事屢變而復初，</seg>
<seg xml:id="KR2o0025_tls_006-8a.7">文飾窮而反質，</seg>
<seg xml:id="KR2o0025_tls_006-8a.8">天下自然之理也。</seg>
<seg xml:id="KR2o0025_tls_006-8a.9">《尚書》圓而神，</seg>
<seg xml:id="KR2o0025_tls_006-8a.10">其於史也，</seg>
<seg xml:id="KR2o0025_tls_006-8a.11">可謂天之至矣。</seg>
<seg xml:id="KR2o0025_tls_006-8a.12">非其人不行，</seg>
<seg xml:id="KR2o0025_tls_006-8a.13">故折入左氏，</seg>
<seg xml:id="KR2o0025_tls_006-8a.14">而又合流於馬、班，</seg>
<seg xml:id="KR2o0025_tls_006-8a.15">蓋自劉知幾以還，</seg>
<seg xml:id="KR2o0025_tls_006-8a.16">莫不以謂書教中絕，</seg>
<seg xml:id="KR2o0025_tls_006-8a.17">史官不得衍其緒矣。</seg>
<seg xml:id="KR2o0025_tls_006-8a.18">又自《隋·經籍誌》著錄，</seg>
<seg xml:id="KR2o0025_tls_006-8a.19">以紀傳為正史，</seg>
<seg xml:id="KR2o0025_tls_006-8a.20">編年為古史，</seg>
<seg xml:id="KR2o0025_tls_006-8a.21">歷代依之，</seg>
<seg xml:id="KR2o0025_tls_006-8a.22">遂分正附，</seg>
<seg xml:id="KR2o0025_tls_006-8a.23">莫不甲紀傳而乙編年。</seg>
<seg xml:id="KR2o0025_tls_006-8a.24">則馬、班之史，</seg>
<seg xml:id="KR2o0025_tls_006-8a.25">以支子而嗣《春秋》，</seg>
<seg xml:id="KR2o0025_tls_006-8a.26">荀悅、袁宏，</seg>
<seg xml:id="KR2o0025_tls_006-8a.27">且以左氏大宗，</seg>
<seg xml:id="KR2o0025_tls_006-8a.28">而降為旁庶矣。</seg>
<seg xml:id="KR2o0025_tls_006-8a.29">司馬《通鑒》病紀傳之分，</seg>
<seg xml:id="KR2o0025_tls_006-8a.30">而合之以編年。</seg>
<seg xml:id="KR2o0025_tls_006-8a.31">袁樞《紀事本末》又病《通鑒》之合，</seg>
<seg xml:id="KR2o0025_tls_006-8a.32">而分之以事類。</seg>
<seg xml:id="KR2o0025_tls_006-8a.33">按本末之為體也，</seg>
<seg xml:id="KR2o0025_tls_006-8a.34">因事命篇，</seg>
<seg xml:id="KR2o0025_tls_006-8a.35">不為常格；</seg>
<seg xml:id="KR2o0025_tls_006-8a.36">非深知古今大體，</seg>
<seg xml:id="KR2o0025_tls_006-8a.37">天下經綸，</seg>
<seg xml:id="KR2o0025_tls_006-8a.38">不能網羅隱括，</seg>
<seg xml:id="KR2o0025_tls_006-8a.39">無遺無濫。</seg>
<seg xml:id="KR2o0025_tls_006-8a.40">文省於紀傳，</seg>
<seg xml:id="KR2o0025_tls_006-8a.41">事豁於編年，</seg>
<seg xml:id="KR2o0025_tls_006-8a.42">決斷去取，</seg>
<seg xml:id="KR2o0025_tls_006-8a.43">體圓用神，</seg>
<seg xml:id="KR2o0025_tls_006-8a.44">斯真《尚書》之遺也。</seg>
<seg xml:id="KR2o0025_tls_006-8a.45">在袁氏初無其意，</seg>
<seg xml:id="KR2o0025_tls_006-8a.46">且其學亦未足與此，</seg>
<seg xml:id="KR2o0025_tls_006-8a.47">書亦不盡合於所稱。</seg>
<seg xml:id="KR2o0025_tls_006-8a.48">故歷代著錄諸家，</seg>
<seg xml:id="KR2o0025_tls_006-8a.49">次其書於雜史。</seg>
<seg xml:id="KR2o0025_tls_006-8a.50">自屬纂錄之家，</seg>
<seg xml:id="KR2o0025_tls_006-8a.51">便觀覽耳。</seg>
<seg xml:id="KR2o0025_tls_006-8a.52">但即其成法，</seg>
<seg xml:id="KR2o0025_tls_006-8a.53">沈思冥索，</seg>
<seg xml:id="KR2o0025_tls_006-8a.54">加以神明變化，</seg>
<seg xml:id="KR2o0025_tls_006-8a.55">則古史之原，</seg>
<seg xml:id="KR2o0025_tls_006-8a.56">隱然可見。</seg>
<seg xml:id="KR2o0025_tls_006-8a.57">書有作者甚淺，</seg>
<seg xml:id="KR2o0025_tls_006-8a.58">而觀者甚深，</seg>
<seg xml:id="KR2o0025_tls_006-8a.59">此類是也。</seg>
<seg xml:id="KR2o0025_tls_006-8a.60">故曰：</seg>
<seg xml:id="KR2o0025_tls_006-8a.61">神奇化臭腐，</seg>
<seg xml:id="KR2o0025_tls_006-8a.62">而臭腐復化為神奇，</seg>
<seg xml:id="KR2o0025_tls_006-8a.63">本一理耳。</seg>
</p>
<p>
<seg xml:id="KR2o0025_tls_006-9a.1">夫史為記事之書。</seg>
<seg xml:id="KR2o0025_tls_006-9a.2">事萬變而不齊，</seg>
<seg xml:id="KR2o0025_tls_006-9a.3">史文屈曲而適如其事，</seg>
<seg xml:id="KR2o0025_tls_006-9a.4">則必因事命篇，</seg>
<seg xml:id="KR2o0025_tls_006-9a.5">不為常例所拘，</seg>
<seg xml:id="KR2o0025_tls_006-9a.6">而後能起訖自如，</seg>
<seg xml:id="KR2o0025_tls_006-9a.7">無一言之或遺而或溢也。</seg>
<seg xml:id="KR2o0025_tls_006-9a.8">此《尚書》之所以神明變化，</seg>
<seg xml:id="KR2o0025_tls_006-9a.9">不可方物。</seg>
<seg xml:id="KR2o0025_tls_006-9a.10">降而左氏之傳，</seg>
<seg xml:id="KR2o0025_tls_006-9a.11">已不免於以文徇例，</seg>
<seg xml:id="KR2o0025_tls_006-9a.12">理勢不得不然也。</seg>
<seg xml:id="KR2o0025_tls_006-9a.13">以上古神聖之制作，</seg>
<seg xml:id="KR2o0025_tls_006-9a.14">而責於晚近之史官，</seg>
<seg xml:id="KR2o0025_tls_006-9a.15">豈不懸絕歟！</seg>
<seg xml:id="KR2o0025_tls_006-9a.16">不知經不可學而能，</seg>
<seg xml:id="KR2o0025_tls_006-9a.17">意固可師而仿也。</seg>
<seg xml:id="KR2o0025_tls_006-9a.18">且《尚書》固有不可盡學者也，</seg>
<seg xml:id="KR2o0025_tls_006-9a.19">即《紀事本末》，</seg>
<seg xml:id="KR2o0025_tls_006-9a.20">不過纂錄小書，</seg>
<seg xml:id="KR2o0025_tls_006-9a.21">亦不盡取以為史法，</seg>
<seg xml:id="KR2o0025_tls_006-9a.22">而特以義有所近，</seg>
<seg xml:id="KR2o0025_tls_006-9a.23">不得以辭害意也。</seg>
<seg xml:id="KR2o0025_tls_006-9a.24">斟酌古今之史，</seg>
<seg xml:id="KR2o0025_tls_006-9a.25">而定文質之中，</seg>
<seg xml:id="KR2o0025_tls_006-9a.26">則師《尚書》之意，</seg>
<seg xml:id="KR2o0025_tls_006-9a.27">而以遷《史》義例，</seg>
<seg xml:id="KR2o0025_tls_006-9a.28">通左氏之裁制焉，</seg>
<seg xml:id="KR2o0025_tls_006-9a.29">所以救紀傳之極弊，</seg>
<seg xml:id="KR2o0025_tls_006-9a.30">非好為更張也。</seg>
</p>
<p>
<seg xml:id="KR2o0025_tls_006-10a.1">紀傳雖創於史遷，</seg>
<seg xml:id="KR2o0025_tls_006-10a.2">然亦有所受也。</seg>
<seg xml:id="KR2o0025_tls_006-10a.3">觀於《太古年紀》、《夏殷春秋》《竹書紀年》，</seg>
<seg xml:id="KR2o0025_tls_006-10a.4">則本紀編年之例，</seg>
<seg xml:id="KR2o0025_tls_006-10a.5">自文字以來，</seg>
<seg xml:id="KR2o0025_tls_006-10a.6">即有之矣。</seg>
<seg xml:id="KR2o0025_tls_006-10a.7">《尚書》為史文之別具，</seg>
<seg xml:id="KR2o0025_tls_006-10a.8">如用左氏之例，</seg>
<seg xml:id="KR2o0025_tls_006-10a.9">而合於編年，</seg>
<seg xml:id="KR2o0025_tls_006-10a.10">即傳也。</seg>
<seg xml:id="KR2o0025_tls_006-10a.11">以《尚書》之義，</seg>
<seg xml:id="KR2o0025_tls_006-10a.12">為《春秋》之傳，</seg>
<seg xml:id="KR2o0025_tls_006-10a.13">則左氏不致以文徇例，</seg>
<seg xml:id="KR2o0025_tls_006-10a.14">而浮文之刊落者多矣。</seg>
<seg xml:id="KR2o0025_tls_006-10a.15">以《尚書》之義，</seg>
<seg xml:id="KR2o0025_tls_006-10a.16">為遷《史》之傳，</seg>
<seg xml:id="KR2o0025_tls_006-10a.17">則八書三十世家，</seg>
<seg xml:id="KR2o0025_tls_006-10a.18">不必分類，</seg>
<seg xml:id="KR2o0025_tls_006-10a.19">皆可仿左氏而統名曰傳。</seg>
<seg xml:id="KR2o0025_tls_006-10a.20">或考典章制作，</seg>
<seg xml:id="KR2o0025_tls_006-10a.21">或敘人事終始，</seg>
<seg xml:id="KR2o0025_tls_006-10a.22">或究一人之行<note>即列傳本體。</note>，</seg>
<seg xml:id="KR2o0025_tls_006-10a.23">或合同類之事，</seg>
<seg xml:id="KR2o0025_tls_006-10a.24">或錄一時之言<note>訓誥之類。</note>，</seg>
<seg xml:id="KR2o0025_tls_006-10a.25">或著一代之文，</seg>
<seg xml:id="KR2o0025_tls_006-10a.26">因事命篇，</seg>
<seg xml:id="KR2o0025_tls_006-10a.27">以緯本紀。</seg>
<seg xml:id="KR2o0025_tls_006-10a.28">則較之左氏翼經，</seg>
<seg xml:id="KR2o0025_tls_006-10a.29">可無局於年月後先之累；</seg>
<seg xml:id="KR2o0025_tls_006-10a.30">較之遷《史》之分列，</seg>
<seg xml:id="KR2o0025_tls_006-10a.31">可無歧出互見之煩。</seg>
<seg xml:id="KR2o0025_tls_006-10a.32">文省而事益加明，</seg>
<seg xml:id="KR2o0025_tls_006-10a.33">例簡而義益加精，</seg>
<seg xml:id="KR2o0025_tls_006-10a.34">豈非文質之適宜，</seg>
<seg xml:id="KR2o0025_tls_006-10a.35">古今之中道歟？</seg>
<seg xml:id="KR2o0025_tls_006-10a.36">至於人名事類，</seg>
<seg xml:id="KR2o0025_tls_006-10a.37">合於本末之中，</seg>
<seg xml:id="KR2o0025_tls_006-10a.38">難於稽檢，</seg>
<seg xml:id="KR2o0025_tls_006-10a.39">則別編為表，</seg>
<seg xml:id="KR2o0025_tls_006-10a.40">以經緯之；</seg>
<seg xml:id="KR2o0025_tls_006-10a.41">天象地形，</seg>
<seg xml:id="KR2o0025_tls_006-10a.42">輿服儀器，</seg>
<seg xml:id="KR2o0025_tls_006-10a.43">非可本末該之，</seg>
<seg xml:id="KR2o0025_tls_006-10a.44">且亦難以文字著者，</seg>
<seg xml:id="KR2o0025_tls_006-10a.45">別繪為圖，</seg>
<seg xml:id="KR2o0025_tls_006-10a.46">以表明之。</seg>
<seg xml:id="KR2o0025_tls_006-10a.47">蓋通《尚書》、《春秋》之本原，</seg>
<seg xml:id="KR2o0025_tls_006-10a.48">而拯馬《史》、班《書》之流弊，</seg>
<seg xml:id="KR2o0025_tls_006-10a.49">其道莫過於此。</seg>
<seg xml:id="KR2o0025_tls_006-10a.50">至於創立新裁，</seg>
<seg xml:id="KR2o0025_tls_006-10a.51">疏別條目，</seg>
<seg xml:id="KR2o0025_tls_006-10a.52">較古今之述作，</seg>
<seg xml:id="KR2o0025_tls_006-10a.53">定一書之規模，</seg>
<seg xml:id="KR2o0025_tls_006-10a.54">別具《圓通》之篇，</seg>
<seg xml:id="KR2o0025_tls_006-10a.55">此不具言。</seg>
</p>
<p>
<seg xml:id="KR2o0025_tls_006-11a.1">邵氏晉涵雲：</seg>
<seg xml:id="KR2o0025_tls_006-11a.2">「紀傳史裁，</seg>
<seg xml:id="KR2o0025_tls_006-11a.3">參仿袁樞，</seg>
<seg xml:id="KR2o0025_tls_006-11a.4">是貌同心異。</seg>
<seg xml:id="KR2o0025_tls_006-11a.5">以之上接《尚書》家言，</seg>
<seg xml:id="KR2o0025_tls_006-11a.6">是貌異心同。</seg>
<seg xml:id="KR2o0025_tls_006-11a.7">是篇所推，</seg>
<seg xml:id="KR2o0025_tls_006-11a.8">於六藝為支子，</seg>
<seg xml:id="KR2o0025_tls_006-11a.9">於史學為大宗；</seg>
<seg xml:id="KR2o0025_tls_006-11a.10">於前史為中流砥柱，</seg>
<seg xml:id="KR2o0025_tls_006-11a.11">於後學為蠶叢開山。」</seg>
</p>
</div>
<div>
                <head>
                    <seg xml:id="KR2o0025_tls_007-h.1">詩教上</seg>
                </head>
                <p>
<seg xml:id="KR2o0025_tls_007-1a.1">周衰文弊，</seg>
<seg xml:id="KR2o0025_tls_007-1a.2">六藝道息，</seg>
<seg xml:id="KR2o0025_tls_007-1a.3">而諸子爭鳴。</seg>
<seg xml:id="KR2o0025_tls_007-1a.4">蓋至戰國而文章之變盡，</seg>
<seg xml:id="KR2o0025_tls_007-1a.5">至戰國而著述之事專，</seg>
<seg xml:id="KR2o0025_tls_007-1a.6">至戰國而後世之文體備；</seg>
<seg xml:id="KR2o0025_tls_007-1a.7">故論文於戰國，</seg>
<seg xml:id="KR2o0025_tls_007-1a.8">而升降盛衰之故可知也。</seg>
<seg xml:id="KR2o0025_tls_007-1a.9">戰國之文，</seg>
<seg xml:id="KR2o0025_tls_007-1a.10">奇邪錯出，</seg>
<seg xml:id="KR2o0025_tls_007-1a.11">而裂於道，</seg>
<seg xml:id="KR2o0025_tls_007-1a.12">人知之；</seg>
<seg xml:id="KR2o0025_tls_007-1a.13">其源皆出於六藝，</seg>
<seg xml:id="KR2o0025_tls_007-1a.14">人不知也。</seg>
<seg xml:id="KR2o0025_tls_007-1a.15">後世之文，</seg>
<seg xml:id="KR2o0025_tls_007-1a.16">其體皆備於戰國，</seg>
<seg xml:id="KR2o0025_tls_007-1a.17">人不知；</seg>
<seg xml:id="KR2o0025_tls_007-1a.18">其源多出於《詩》教，</seg>
<seg xml:id="KR2o0025_tls_007-1a.19">人愈不知也。</seg>
<seg xml:id="KR2o0025_tls_007-1a.20">知文體備於戰國，</seg>
<seg xml:id="KR2o0025_tls_007-1a.21">而始可與論後世之文。</seg>
<seg xml:id="KR2o0025_tls_007-1a.22">知諸家本於六藝，</seg>
<seg xml:id="KR2o0025_tls_007-1a.23">而後可與論戰國之文，</seg>
<seg xml:id="KR2o0025_tls_007-1a.24">知戰國多出於《詩》教，</seg>
<seg xml:id="KR2o0025_tls_007-1a.25">而後可與論六藝之文；</seg>
<seg xml:id="KR2o0025_tls_007-1a.26">可與論六藝之文，</seg>
<seg xml:id="KR2o0025_tls_007-1a.27">而後可與離文而見道；</seg>
<seg xml:id="KR2o0025_tls_007-1a.28">可與離文而見道，</seg>
<seg xml:id="KR2o0025_tls_007-1a.29">而後可與奉道而折諸家之文也。</seg>
</p>
<p>
<seg xml:id="KR2o0025_tls_007-2a.1">戰國之文，</seg>
<seg xml:id="KR2o0025_tls_007-2a.2">其源皆出於六藝，</seg>
<seg xml:id="KR2o0025_tls_007-2a.3">何謂也？曰：</seg>
<seg xml:id="KR2o0025_tls_007-2a.4">道體無所不該，</seg>
<seg xml:id="KR2o0025_tls_007-2a.5">六藝足以盡之。</seg>
<seg xml:id="KR2o0025_tls_007-2a.6">諸子之為書，</seg>
<seg xml:id="KR2o0025_tls_007-2a.7">其持之有故而言之成理者，</seg>
<seg xml:id="KR2o0025_tls_007-2a.8">必有得於道體之一端，</seg>
<seg xml:id="KR2o0025_tls_007-2a.9">而後乃能恣肆其說，</seg>
<seg xml:id="KR2o0025_tls_007-2a.10">以成一家之言也。</seg>
<seg xml:id="KR2o0025_tls_007-2a.11">所謂一端者，</seg>
<seg xml:id="KR2o0025_tls_007-2a.12">無非六藝之所該，</seg>
<seg xml:id="KR2o0025_tls_007-2a.13">故推之而皆得其所本；</seg>
<seg xml:id="KR2o0025_tls_007-2a.14">非謂諸子果能服六藝之教，</seg>
<seg xml:id="KR2o0025_tls_007-2a.15">而出辭必衷於是也。</seg>
<seg xml:id="KR2o0025_tls_007-2a.16">《老子》說本陰陽，</seg>
<seg xml:id="KR2o0025_tls_007-2a.17">《莊》、《列》寓言假象，</seg>
<seg xml:id="KR2o0025_tls_007-2a.18">《易》教也。</seg>
<seg xml:id="KR2o0025_tls_007-2a.19">鄒衍侈言天地，</seg>
<seg xml:id="KR2o0025_tls_007-2a.20">關尹推衍五行，</seg>
<seg xml:id="KR2o0025_tls_007-2a.21">《書》教也。</seg>
<seg xml:id="KR2o0025_tls_007-2a.22">管、商法制，</seg>
<seg xml:id="KR2o0025_tls_007-2a.23">義存政典，</seg>
<seg xml:id="KR2o0025_tls_007-2a.24">《禮》教也。</seg>
<seg xml:id="KR2o0025_tls_007-2a.25">申、韓刑名，</seg>
<seg xml:id="KR2o0025_tls_007-2a.26">旨歸賞罰，</seg>
<seg xml:id="KR2o0025_tls_007-2a.27">《春秋》教也。</seg>
<seg xml:id="KR2o0025_tls_007-2a.28">其他楊、墨、尹文之言，</seg>
<seg xml:id="KR2o0025_tls_007-2a.29">蘇、張、孫、吳之術，</seg>
<seg xml:id="KR2o0025_tls_007-2a.30">辨其源委，</seg>
<seg xml:id="KR2o0025_tls_007-2a.31">挹其旨趣，</seg>
<seg xml:id="KR2o0025_tls_007-2a.32">九流之所分部，</seg>
<seg xml:id="KR2o0025_tls_007-2a.33">《七錄》之所敘論，</seg>
<seg xml:id="KR2o0025_tls_007-2a.34">皆於物曲人官，</seg>
<seg xml:id="KR2o0025_tls_007-2a.35">得其一致，</seg>
<seg xml:id="KR2o0025_tls_007-2a.36">而不自知為六典之遺也。</seg>
</p>
<p>
<seg xml:id="KR2o0025_tls_007-3a.1">戰國之文，</seg>
<seg xml:id="KR2o0025_tls_007-3a.2">既源於六藝，</seg>
<seg xml:id="KR2o0025_tls_007-3a.3">又謂多出於《詩》教，</seg>
<seg xml:id="KR2o0025_tls_007-3a.4">何謂也？曰：</seg>
<seg xml:id="KR2o0025_tls_007-3a.5">戰國者，</seg>
<seg xml:id="KR2o0025_tls_007-3a.6">縱橫之世也。</seg>
<seg xml:id="KR2o0025_tls_007-3a.7">縱橫之學，</seg>
<seg xml:id="KR2o0025_tls_007-3a.8">本於古者行人之官。</seg>
<seg xml:id="KR2o0025_tls_007-3a.9">觀春秋之辭命，</seg>
<seg xml:id="KR2o0025_tls_007-3a.10">列國大夫，</seg>
<seg xml:id="KR2o0025_tls_007-3a.11">聘問諸侯，</seg>
<seg xml:id="KR2o0025_tls_007-3a.12">出使專對，</seg>
<seg xml:id="KR2o0025_tls_007-3a.13">蓋欲文其言以達旨而已。</seg>
<seg xml:id="KR2o0025_tls_007-3a.14">至戰國而抵掌揣摩，</seg>
<seg xml:id="KR2o0025_tls_007-3a.15">騰說以取富貴，</seg>
<seg xml:id="KR2o0025_tls_007-3a.16">其辭敷張而揚厲，</seg>
<seg xml:id="KR2o0025_tls_007-3a.17">變其本而加恢奇焉，</seg>
<seg xml:id="KR2o0025_tls_007-3a.18">不可謂非行人辭命之極也。</seg>
<seg xml:id="KR2o0025_tls_007-3a.19">孔子曰：</seg>
<seg xml:id="KR2o0025_tls_007-3a.20">「誦詩三百，</seg>
<seg xml:id="KR2o0025_tls_007-3a.21">授之以政，</seg>
<seg xml:id="KR2o0025_tls_007-3a.22">不達；</seg>
<seg xml:id="KR2o0025_tls_007-3a.23">使於四方，</seg>
<seg xml:id="KR2o0025_tls_007-3a.24">不能專對，</seg>
<seg xml:id="KR2o0025_tls_007-3a.25">雖多奚為？」</seg>
<seg xml:id="KR2o0025_tls_007-3a.26">是則比興之旨，</seg>
<seg xml:id="KR2o0025_tls_007-3a.27">諷諭之義，</seg>
<seg xml:id="KR2o0025_tls_007-3a.28">固行人之所肄也。</seg>
<seg xml:id="KR2o0025_tls_007-3a.29">縱橫者流，</seg>
<seg xml:id="KR2o0025_tls_007-3a.30">推而衍之，</seg>
<seg xml:id="KR2o0025_tls_007-3a.31">是以能委折而入情，</seg>
<seg xml:id="KR2o0025_tls_007-3a.32">微婉而善諷也。</seg>
<seg xml:id="KR2o0025_tls_007-3a.33">九流之學，</seg>
<seg xml:id="KR2o0025_tls_007-3a.34">承官曲於六典，</seg>
<seg xml:id="KR2o0025_tls_007-3a.35">雖或原於《書》、《易》、《春秋》，</seg>
<seg xml:id="KR2o0025_tls_007-3a.36">其質多本於禮教，</seg>
<seg xml:id="KR2o0025_tls_007-3a.37">為其體之有所該也。</seg>
<seg xml:id="KR2o0025_tls_007-3a.38">及其出而用世，</seg>
<seg xml:id="KR2o0025_tls_007-3a.39">必兼縱橫，</seg>
<seg xml:id="KR2o0025_tls_007-3a.40">所以文其質也。</seg>
<seg xml:id="KR2o0025_tls_007-3a.41">古之文質合於一，</seg>
<seg xml:id="KR2o0025_tls_007-3a.42">至戰國而各具之質；</seg>
<seg xml:id="KR2o0025_tls_007-3a.43">當其用也，</seg>
<seg xml:id="KR2o0025_tls_007-3a.44">必兼縱橫之辭以文之，</seg>
<seg xml:id="KR2o0025_tls_007-3a.45">周衰文弊之效也。</seg>
<seg xml:id="KR2o0025_tls_007-3a.46">故曰：</seg>
<seg xml:id="KR2o0025_tls_007-3a.47">戰國者，</seg>
<seg xml:id="KR2o0025_tls_007-3a.48">縱橫之世也。</seg>
</p>
<p>
<seg xml:id="KR2o0025_tls_007-4a.1">後世之文其體皆備於戰國，</seg>
<seg xml:id="KR2o0025_tls_007-4a.2">何謂也？曰：</seg>
<seg xml:id="KR2o0025_tls_007-4a.3">子史衰而文集之體盛；</seg>
<seg xml:id="KR2o0025_tls_007-4a.4">著作衰而辭章之學興。</seg>
<seg xml:id="KR2o0025_tls_007-4a.5">文集者，</seg>
<seg xml:id="KR2o0025_tls_007-4a.6">辭章不專家，</seg>
<seg xml:id="KR2o0025_tls_007-4a.7">而萃聚文墨，</seg>
<seg xml:id="KR2o0025_tls_007-4a.8">以為蛇龍之菹也<note>詳見《文集》篇。</note>。</seg>
<seg xml:id="KR2o0025_tls_007-4a.9">後賢承而不廢者，</seg>
<seg xml:id="KR2o0025_tls_007-4a.10">江河導而其勢不容復遏也。</seg>
<seg xml:id="KR2o0025_tls_007-4a.11">經學不專家，</seg>
<seg xml:id="KR2o0025_tls_007-4a.12">而文集有經義；</seg>
<seg xml:id="KR2o0025_tls_007-4a.13">史學不專家，</seg>
<seg xml:id="KR2o0025_tls_007-4a.14">而文集有傳記；</seg>
<seg xml:id="KR2o0025_tls_007-4a.15">立言不專家<note>即諸子書也。</note>，</seg>
<seg xml:id="KR2o0025_tls_007-4a.16">而文集有論辨。</seg>
<seg xml:id="KR2o0025_tls_007-4a.17">後世之文集，</seg>
<seg xml:id="KR2o0025_tls_007-4a.18">舍經義與傳記論辨之三體，</seg>
<seg xml:id="KR2o0025_tls_007-4a.19">其餘莫非辭章之屬也。</seg>
<seg xml:id="KR2o0025_tls_007-4a.20">而辭章實備於戰國，</seg>
<seg xml:id="KR2o0025_tls_007-4a.21">承其流而代變其體制焉。</seg>
<seg xml:id="KR2o0025_tls_007-4a.22">學者不知，</seg>
<seg xml:id="KR2o0025_tls_007-4a.23">而溯摯虞所裒之《流別》<note>摯虞有《文章流別傳》。</note>，</seg>
<seg xml:id="KR2o0025_tls_007-4a.24">甚且以蕭梁《文選》，</seg>
<seg xml:id="KR2o0025_tls_007-4a.25">舉為辭章之祖也，</seg>
<seg xml:id="KR2o0025_tls_007-4a.26">其亦不知古今流別之義矣。</seg>
</p>
<p>
<seg xml:id="KR2o0025_tls_007-5a.1">今即《文選》諸體，</seg>
<seg xml:id="KR2o0025_tls_007-5a.2">以徵戰國之賅備<note>摯虞《流別》，孔逭《文苑》，今俱不傳，故據《文選》。</note>。</seg>
<seg xml:id="KR2o0025_tls_007-5a.3">京都諸賦，</seg>
<seg xml:id="KR2o0025_tls_007-5a.4">蘇、張縱橫六國，</seg>
<seg xml:id="KR2o0025_tls_007-5a.5">侈陳形勢之遺也。</seg>
<seg xml:id="KR2o0025_tls_007-5a.6">《上林》、《羽獵》，</seg>
<seg xml:id="KR2o0025_tls_007-5a.7">安陵之從田，</seg>
<seg xml:id="KR2o0025_tls_007-5a.8">龍陽之同釣也。</seg>
<seg xml:id="KR2o0025_tls_007-5a.9">《客難》、《解嘲》，</seg>
<seg xml:id="KR2o0025_tls_007-5a.10">屈原之《漁父》、《卜居》，</seg>
<seg xml:id="KR2o0025_tls_007-5a.11">莊周之惠施問難也。</seg>
<seg xml:id="KR2o0025_tls_007-5a.12">韓非《儲說》，</seg>
<seg xml:id="KR2o0025_tls_007-5a.13">比事徵偶，</seg>
<seg xml:id="KR2o0025_tls_007-5a.14">《連珠》之所肇也<note>前人已有言及之者。</note>。</seg>
<seg xml:id="KR2o0025_tls_007-5a.15">而或以為始於傅毅之徒<note>傅玄之言。</note>，</seg>
<seg xml:id="KR2o0025_tls_007-5a.16">非其質矣。</seg>
<seg xml:id="KR2o0025_tls_007-5a.17">孟子問齊王之大欲，</seg>
<seg xml:id="KR2o0025_tls_007-5a.18">歷舉輕曖肥甘，</seg>
<seg xml:id="KR2o0025_tls_007-5a.19">聲音采色，</seg>
<seg xml:id="KR2o0025_tls_007-5a.20">《七林》之所啟也；</seg>
<seg xml:id="KR2o0025_tls_007-5a.21">而或以為創之枚乘，</seg>
<seg xml:id="KR2o0025_tls_007-5a.22">忘其祖矣。</seg>
<seg xml:id="KR2o0025_tls_007-5a.23">鄒陽辨謗於梁王，</seg>
<seg xml:id="KR2o0025_tls_007-5a.24">江淹陳辭於建平，</seg>
<seg xml:id="KR2o0025_tls_007-5a.25">蘇秦之自解忠信而獲罪也。</seg>
<seg xml:id="KR2o0025_tls_007-5a.26">《過秦》、《王命》、《六代》、《辨亡》諸論，</seg>
<seg xml:id="KR2o0025_tls_007-5a.27">抑揚往復，</seg>
<seg xml:id="KR2o0025_tls_007-5a.28">詩人諷諭之旨，</seg>
<seg xml:id="KR2o0025_tls_007-5a.29">孟、荀所以稱述先生，</seg>
<seg xml:id="KR2o0025_tls_007-5a.30">儆時君也<note>屈原上稱帝嚳，中述湯、武，下道齊桓，亦是。</note>。</seg>
<seg xml:id="KR2o0025_tls_007-5a.31">淮南賓客，</seg>
<seg xml:id="KR2o0025_tls_007-5a.32">梁苑辭人，</seg>
<seg xml:id="KR2o0025_tls_007-5a.33">原、嘗、申、陵之盛舉也。</seg>
<seg xml:id="KR2o0025_tls_007-5a.34">東方、司馬，</seg>
<seg xml:id="KR2o0025_tls_007-5a.35">侍從於西京，</seg>
<seg xml:id="KR2o0025_tls_007-5a.36">徐、陳、應、劉，</seg>
<seg xml:id="KR2o0025_tls_007-5a.37">徵逐於鄴下，</seg>
<seg xml:id="KR2o0025_tls_007-5a.38">談天雕龍之奇觀也。</seg>
<seg xml:id="KR2o0025_tls_007-5a.39">遇有升沈，</seg>
<seg xml:id="KR2o0025_tls_007-5a.40">時有得失，</seg>
<seg xml:id="KR2o0025_tls_007-5a.41">畸才匯於末世，</seg>
<seg xml:id="KR2o0025_tls_007-5a.42">利祿萃其性靈，</seg>
<seg xml:id="KR2o0025_tls_007-5a.43">廊廟山林，</seg>
<seg xml:id="KR2o0025_tls_007-5a.44">江湖魏闕，</seg>
<seg xml:id="KR2o0025_tls_007-5a.45">曠世而相感，</seg>
<seg xml:id="KR2o0025_tls_007-5a.46">不知悲喜之何從，</seg>
<seg xml:id="KR2o0025_tls_007-5a.47">文人情深於《詩》、《騷》，</seg>
<seg xml:id="KR2o0025_tls_007-5a.48">古今一也。</seg>
</p>
<p>
<seg xml:id="KR2o0025_tls_007-6a.1">至戰國而文章之變盡，</seg>
<seg xml:id="KR2o0025_tls_007-6a.2">至戰國而後世之文體備，</seg>
<seg xml:id="KR2o0025_tls_007-6a.3">其言信而有徵矣。</seg>
<seg xml:id="KR2o0025_tls_007-6a.4">至戰國而著述之事專，</seg>
<seg xml:id="KR2o0025_tls_007-6a.5">何謂也？曰：</seg>
<seg xml:id="KR2o0025_tls_007-6a.6">古未嘗有著述之事也，</seg>
<seg xml:id="KR2o0025_tls_007-6a.7">官師守其典章，</seg>
<seg xml:id="KR2o0025_tls_007-6a.8">史臣錄其職載。</seg>
<seg xml:id="KR2o0025_tls_007-6a.9">文字之道，</seg>
<seg xml:id="KR2o0025_tls_007-6a.10">百官以之治，</seg>
<seg xml:id="KR2o0025_tls_007-6a.11">而萬民以之察，</seg>
<seg xml:id="KR2o0025_tls_007-6a.12">而其用已備矣。</seg>
<seg xml:id="KR2o0025_tls_007-6a.13">是故聖王書同文以平天下，</seg>
<seg xml:id="KR2o0025_tls_007-6a.14">未有不用之於政教典章，</seg>
<seg xml:id="KR2o0025_tls_007-6a.15">而以文字為一人之著述者也<note>詳見外篇《校讎略·著錄先明大道論》。</note>。</seg>
<seg xml:id="KR2o0025_tls_007-6a.16">道不行而師儒立其教，</seg>
<seg xml:id="KR2o0025_tls_007-6a.17">我夫子之所以功賢堯舜也。</seg>
<seg xml:id="KR2o0025_tls_007-6a.18">然而予欲無言，</seg>
<seg xml:id="KR2o0025_tls_007-6a.19">無行不與，</seg>
<seg xml:id="KR2o0025_tls_007-6a.20">六藝存周公之舊典，</seg>
<seg xml:id="KR2o0025_tls_007-6a.21">夫子未嘗著述也。</seg>
<seg xml:id="KR2o0025_tls_007-6a.22">《論語》記夫子之微言，</seg>
<seg xml:id="KR2o0025_tls_007-6a.23">而曾子子思，</seg>
<seg xml:id="KR2o0025_tls_007-6a.24">俱有述作以垂訓，</seg>
<seg xml:id="KR2o0025_tls_007-6a.25">至孟子而其文然後閎肆焉，</seg>
<seg xml:id="KR2o0025_tls_007-6a.26">著述至戰國而始專之明驗也<note>《論語》記曾子之沒，吳起嘗師《曾子》，則《曾子》沒於戰國初年，而《論語》成於戰國之時明矣。</note>。</seg>
<seg xml:id="KR2o0025_tls_007-6a.27">春秋之時，</seg>
<seg xml:id="KR2o0025_tls_007-6a.28">管子嘗有書矣，</seg>
<seg xml:id="KR2o0025_tls_007-6a.29">《鬻子》、《晏子》，</seg>
<seg xml:id="KR2o0025_tls_007-6a.30">後人所讬。</seg>
<seg xml:id="KR2o0025_tls_007-6a.31">然載一時之典章政教，</seg>
<seg xml:id="KR2o0025_tls_007-6a.32">則猶周公之有《官禮》也。</seg>
<seg xml:id="KR2o0025_tls_007-6a.33">記管子之言行，</seg>
<seg xml:id="KR2o0025_tls_007-6a.34">則習管氏法者所綴輯，</seg>
<seg xml:id="KR2o0025_tls_007-6a.35">而非管仲所著述也<note>或謂管仲之書，不當稱桓公之謚，閻氏若璩又謂後人所加，非《管子》之本文，皆不知古人並無私自著書之事，皆是後人綴輯，詳《諸子》篇。</note>。</seg>
<seg xml:id="KR2o0025_tls_007-6a.36">兵家之有《太公陰符》，</seg>
<seg xml:id="KR2o0025_tls_007-6a.37">醫家之有《黃帝素問》，</seg>
<seg xml:id="KR2o0025_tls_007-6a.38">農家之《神農》、《野老》，</seg>
<seg xml:id="KR2o0025_tls_007-6a.39">先儒以謂後人偽撰，</seg>
<seg xml:id="KR2o0025_tls_007-6a.40">而依讬乎古人；</seg>
<seg xml:id="KR2o0025_tls_007-6a.41">其言似是，</seg>
<seg xml:id="KR2o0025_tls_007-6a.42">而推究其旨，</seg>
<seg xml:id="KR2o0025_tls_007-6a.43">則亦有所未盡也。</seg>
<seg xml:id="KR2o0025_tls_007-6a.44">蓋末數小技，</seg>
<seg xml:id="KR2o0025_tls_007-6a.45">造端皆始於聖人，</seg>
<seg xml:id="KR2o0025_tls_007-6a.46">茍無微言要旨之授受，</seg>
<seg xml:id="KR2o0025_tls_007-6a.47">則不能以利用千古也。</seg>
<seg xml:id="KR2o0025_tls_007-6a.48">三代盛時，</seg>
<seg xml:id="KR2o0025_tls_007-6a.49">各守人官物曲之世氏，</seg>
<seg xml:id="KR2o0025_tls_007-6a.50">是以相傳以口耳，</seg>
<seg xml:id="KR2o0025_tls_007-6a.51">而孔、孟以前，</seg>
<seg xml:id="KR2o0025_tls_007-6a.52">未嘗得見其書也。</seg>
<seg xml:id="KR2o0025_tls_007-6a.53">至戰國而官守師傳之道廢，</seg>
<seg xml:id="KR2o0025_tls_007-6a.54">通其學者，</seg>
<seg xml:id="KR2o0025_tls_007-6a.55">述舊聞而著於竹帛焉。</seg>
<seg xml:id="KR2o0025_tls_007-6a.56">中或不能無得失，</seg>
<seg xml:id="KR2o0025_tls_007-6a.57">要其所自，</seg>
<seg xml:id="KR2o0025_tls_007-6a.58">不容遽昧也。</seg>
<seg xml:id="KR2o0025_tls_007-6a.59">以戰國之人，</seg>
<seg xml:id="KR2o0025_tls_007-6a.60">而述黃、農之說，</seg>
<seg xml:id="KR2o0025_tls_007-6a.61">是以先儒辨之文辭，</seg>
<seg xml:id="KR2o0025_tls_007-6a.62">而斷其偽讬也；</seg>
<seg xml:id="KR2o0025_tls_007-6a.63">不知古初無著述，</seg>
<seg xml:id="KR2o0025_tls_007-6a.64">而戰國始以竹帛代口耳<note>外史掌三皇五帝之書，及四方之誌，與孔子所述六藝舊典，皆非著述一類，其說已見於前。</note>。</seg>
<seg xml:id="KR2o0025_tls_007-6a.65">實非有所偽讬也。</seg>
<seg xml:id="KR2o0025_tls_007-6a.66">然則著述始專於戰國，</seg>
<seg xml:id="KR2o0025_tls_007-6a.67">蓋亦出於勢之不得不然矣。</seg>
<seg xml:id="KR2o0025_tls_007-6a.68">著述不能不衍為文辭，</seg>
<seg xml:id="KR2o0025_tls_007-6a.69">而文辭不能不生其好尚。</seg>
<seg xml:id="KR2o0025_tls_007-6a.70">後人無前人之不得已，</seg>
<seg xml:id="KR2o0025_tls_007-6a.71">而惟以好尚逐於文辭焉，</seg>
<seg xml:id="KR2o0025_tls_007-6a.72">然猶自命為著述，</seg>
<seg xml:id="KR2o0025_tls_007-6a.73">是以戰國為文章之盛，</seg>
<seg xml:id="KR2o0025_tls_007-6a.74">而衰端亦已兆於戰國也。</seg>
</p>
</div>
<div>
                <head>
                    <seg xml:id="KR2o0025_tls_008-h.1">詩教下</seg>
                </head>
                <p>
<seg xml:id="KR2o0025_tls_008-1a.1">或曰：</seg>
<seg xml:id="KR2o0025_tls_008-1a.2">若是乎三代以後，</seg>
<seg xml:id="KR2o0025_tls_008-1a.3">六藝惟《詩》教為至廣也。</seg>
<seg xml:id="KR2o0025_tls_008-1a.4">敢問文章之用，</seg>
<seg xml:id="KR2o0025_tls_008-1a.5">莫盛於《詩》乎？曰：</seg>
<seg xml:id="KR2o0025_tls_008-1a.6">豈特三代以後為然哉？</seg>
<seg xml:id="KR2o0025_tls_008-1a.7">三代以前，</seg>
<seg xml:id="KR2o0025_tls_008-1a.8">《詩》教未嘗不廣也。</seg>
<seg xml:id="KR2o0025_tls_008-1a.9">夫子曰：</seg>
<seg xml:id="KR2o0025_tls_008-1a.10">「不學《詩》，</seg>
<seg xml:id="KR2o0025_tls_008-1a.11">無以言。」</seg>
<seg xml:id="KR2o0025_tls_008-1a.12">古無私門之著述，</seg>
<seg xml:id="KR2o0025_tls_008-1a.13">未嘗無達衷之言語也。</seg>
<seg xml:id="KR2o0025_tls_008-1a.14">惟讬於聲音，</seg>
<seg xml:id="KR2o0025_tls_008-1a.15">而不著於文字，</seg>
<seg xml:id="KR2o0025_tls_008-1a.16">故秦人禁《詩》、《書》，</seg>
<seg xml:id="KR2o0025_tls_008-1a.17">《書》闕有間，</seg>
<seg xml:id="KR2o0025_tls_008-1a.18">而《詩》篇無有散失也。</seg>
<seg xml:id="KR2o0025_tls_008-1a.19">後世竹帛之功，</seg>
<seg xml:id="KR2o0025_tls_008-1a.20">勝於口耳；</seg>
<seg xml:id="KR2o0025_tls_008-1a.21">而古人聲音之傳，</seg>
<seg xml:id="KR2o0025_tls_008-1a.22">勝於文字；</seg>
<seg xml:id="KR2o0025_tls_008-1a.23">則古今時異，</seg>
<seg xml:id="KR2o0025_tls_008-1a.24">而理勢亦殊也。</seg>
<seg xml:id="KR2o0025_tls_008-1a.25">自古聖王以禮樂治天下，</seg>
<seg xml:id="KR2o0025_tls_008-1a.26">三代文質，</seg>
<seg xml:id="KR2o0025_tls_008-1a.27">出於一也。</seg>
<seg xml:id="KR2o0025_tls_008-1a.28">世之盛也，</seg>
<seg xml:id="KR2o0025_tls_008-1a.29">典章存於官守，</seg>
<seg xml:id="KR2o0025_tls_008-1a.30">《禮》之質也；</seg>
<seg xml:id="KR2o0025_tls_008-1a.31">情誌和於聲詩，</seg>
<seg xml:id="KR2o0025_tls_008-1a.32">樂之文也。</seg>
<seg xml:id="KR2o0025_tls_008-1a.33">迨其衰也，</seg>
<seg xml:id="KR2o0025_tls_008-1a.34">典章散，</seg>
<seg xml:id="KR2o0025_tls_008-1a.35">而諸子以術鳴。</seg>
<seg xml:id="KR2o0025_tls_008-1a.36">故專門治術，</seg>
<seg xml:id="KR2o0025_tls_008-1a.37">皆為《官禮》之變也。</seg>
<seg xml:id="KR2o0025_tls_008-1a.38">情誌蕩，</seg>
<seg xml:id="KR2o0025_tls_008-1a.39">而處士以橫議，</seg>
<seg xml:id="KR2o0025_tls_008-1a.40">故百家馳說，</seg>
<seg xml:id="KR2o0025_tls_008-1a.41">皆為聲《詩》之變也<note>名、法、兵、農、陰陽之類，主實用者，謂之專門治術，其初各有職掌，故歸於官，而為禮之變也。談天、雕龍、堅白、異同之類，主虛理者，謂之百家馳說。其言不過達其情誌，故歸於詩，而為樂之變也。</note>。</seg>
<seg xml:id="KR2o0025_tls_008-1a.42">戰國之文章，</seg>
<seg xml:id="KR2o0025_tls_008-1a.43">先王禮樂之變也<note>六藝為《官禮》之遺，其說亦詳外篇《校讎略》中《著錄先明大道論》。</note>。</seg>
<seg xml:id="KR2o0025_tls_008-1a.44">然而獨謂《詩》教廣於戰國者，</seg>
<seg xml:id="KR2o0025_tls_008-1a.45">專門之業少，</seg>
<seg xml:id="KR2o0025_tls_008-1a.46">而縱橫騰說之言多。</seg>
<seg xml:id="KR2o0025_tls_008-1a.47">後世專門子術之書絕<note>偽體子書，不足言也。</note>而文集繁，</seg>
<seg xml:id="KR2o0025_tls_008-1a.48">雖有醇駁高下之不同，</seg>
<seg xml:id="KR2o0025_tls_008-1a.49">其究不過自抒其情誌。</seg>
<seg xml:id="KR2o0025_tls_008-1a.50">故曰：</seg>
<seg xml:id="KR2o0025_tls_008-1a.51">後世之文體，</seg>
<seg xml:id="KR2o0025_tls_008-1a.52">皆備於戰國，</seg>
<seg xml:id="KR2o0025_tls_008-1a.53">而《詩》教於斯可謂極廣也。</seg>
<seg xml:id="KR2o0025_tls_008-1a.54">學者誠能博覽後世文之集，</seg>
<seg xml:id="KR2o0025_tls_008-1a.55">而想見先王禮樂之初焉，</seg>
<seg xml:id="KR2o0025_tls_008-1a.56">庶幾有立而能言<note>學問有主即是立，不盡如朱子所雲肌膚筋骸之束而已也。</note>，</seg>
<seg xml:id="KR2o0025_tls_008-1a.57">可以與聞學《詩》學《禮》之訓矣。</seg>
</p>
<p>
<seg xml:id="KR2o0025_tls_008-2a.1">學者惟拘聲韻為之詩，</seg>
<seg xml:id="KR2o0025_tls_008-2a.2">而不知言情達誌，</seg>
<seg xml:id="KR2o0025_tls_008-2a.3">敷陳諷諭，</seg>
<seg xml:id="KR2o0025_tls_008-2a.4">抑揚涵泳之文，</seg>
<seg xml:id="KR2o0025_tls_008-2a.5">皆本於《詩》教。</seg>
<seg xml:id="KR2o0025_tls_008-2a.6">是以後世文集繁，</seg>
<seg xml:id="KR2o0025_tls_008-2a.7">而紛紜承用之文，</seg>
<seg xml:id="KR2o0025_tls_008-2a.8">相與沿其體，</seg>
<seg xml:id="KR2o0025_tls_008-2a.9">而莫由知其統要也。</seg>
<seg xml:id="KR2o0025_tls_008-2a.10">至於聲韻之文，</seg>
<seg xml:id="KR2o0025_tls_008-2a.11">古人不盡通於《詩》，</seg>
<seg xml:id="KR2o0025_tls_008-2a.12">而後世承用詩賦之屬，</seg>
<seg xml:id="KR2o0025_tls_008-2a.13">亦不盡出六藝之教也，</seg>
<seg xml:id="KR2o0025_tls_008-2a.14">其故亦備於戰國。</seg>
<seg xml:id="KR2o0025_tls_008-2a.15">是故明於戰國升降之體勢，</seg>
<seg xml:id="KR2o0025_tls_008-2a.16">而後禮樂之分可以明，</seg>
<seg xml:id="KR2o0025_tls_008-2a.17">六藝之教可以別；</seg>
<seg xml:id="KR2o0025_tls_008-2a.18">《七略》九流諸子百家之言，</seg>
<seg xml:id="KR2o0025_tls_008-2a.19">可以導源而濬流；</seg>
<seg xml:id="KR2o0025_tls_008-2a.20">兩流、六朝、唐、宋、元、明之文，</seg>
<seg xml:id="KR2o0025_tls_008-2a.21">可以畦分而塍別；</seg>
<seg xml:id="KR2o0025_tls_008-2a.22">官曲術業，</seg>
<seg xml:id="KR2o0025_tls_008-2a.23">聲詩辭說，</seg>
<seg xml:id="KR2o0025_tls_008-2a.24">口耳竹帛之遷變，</seg>
<seg xml:id="KR2o0025_tls_008-2a.25">可坐而定矣。</seg>
</p>
<p>
<seg xml:id="KR2o0025_tls_008-3a.1">演疇皇極，</seg>
<seg xml:id="KR2o0025_tls_008-3a.2">訓誥之韻者也，</seg>
<seg xml:id="KR2o0025_tls_008-3a.3">所以便諷誦，</seg>
<seg xml:id="KR2o0025_tls_008-3a.4">誌不忘也。</seg>
<seg xml:id="KR2o0025_tls_008-3a.5">六象贊言，</seg>
<seg xml:id="KR2o0025_tls_008-3a.6">《爻》、《系》之韻者也，</seg>
<seg xml:id="KR2o0025_tls_008-3a.7">所以通卜筮，</seg>
<seg xml:id="KR2o0025_tls_008-3a.8">闡幽玄也。</seg>
<seg xml:id="KR2o0025_tls_008-3a.9">六藝非可皆通於《詩》也，</seg>
<seg xml:id="KR2o0025_tls_008-3a.10">而韻言不廢，</seg>
<seg xml:id="KR2o0025_tls_008-3a.11">則諧音協律，</seg>
<seg xml:id="KR2o0025_tls_008-3a.12">不得專為《詩》教也。</seg>
<seg xml:id="KR2o0025_tls_008-3a.13">傳記如《左》、《國》，</seg>
<seg xml:id="KR2o0025_tls_008-3a.14">著說如《老》、《莊》，</seg>
<seg xml:id="KR2o0025_tls_008-3a.15">文逐聲而遂諧，</seg>
<seg xml:id="KR2o0025_tls_008-3a.16">語應節而遽協，</seg>
<seg xml:id="KR2o0025_tls_008-3a.17">豈必合《詩》教之比興哉？</seg>
<seg xml:id="KR2o0025_tls_008-3a.18">焦貢之《易林》，</seg>
<seg xml:id="KR2o0025_tls_008-3a.19">史遊之《急就》，</seg>
<seg xml:id="KR2o0025_tls_008-3a.20">經部韻言之不涉於《詩》也。</seg>
<seg xml:id="KR2o0025_tls_008-3a.21">《黃庭經》之七言，</seg>
<seg xml:id="KR2o0025_tls_008-3a.22">《參同契》之斷字，</seg>
<seg xml:id="KR2o0025_tls_008-3a.23">子術韻言之不涉於《詩》也。</seg>
<seg xml:id="KR2o0025_tls_008-3a.24">後世雜藝百家，</seg>
<seg xml:id="KR2o0025_tls_008-3a.25">誦拾名數，</seg>
<seg xml:id="KR2o0025_tls_008-3a.26">率用五言七字，</seg>
<seg xml:id="KR2o0025_tls_008-3a.27">演為歌訣，</seg>
<seg xml:id="KR2o0025_tls_008-3a.28">鹹以取便記誦，</seg>
<seg xml:id="KR2o0025_tls_008-3a.29">皆無當於詩人之義也。</seg>
<seg xml:id="KR2o0025_tls_008-3a.30">而文指存乎詠嘆，</seg>
<seg xml:id="KR2o0025_tls_008-3a.31">取義近於比興，</seg>
<seg xml:id="KR2o0025_tls_008-3a.32">多或滔滔萬言，</seg>
<seg xml:id="KR2o0025_tls_008-3a.33">少或寥寥片語，</seg>
<seg xml:id="KR2o0025_tls_008-3a.34">不必諧韻和聲，</seg>
<seg xml:id="KR2o0025_tls_008-3a.35">而識者雅賞其為《風》、《騷》遺範也。</seg>
<seg xml:id="KR2o0025_tls_008-3a.36">故善論文者，</seg>
<seg xml:id="KR2o0025_tls_008-3a.37">貴求作者之意指，</seg>
<seg xml:id="KR2o0025_tls_008-3a.38">而不可拘於形貌也。</seg>
</p>
<p>
<seg xml:id="KR2o0025_tls_008-4a.1">傳曰：</seg>
<seg xml:id="KR2o0025_tls_008-4a.2">「不歌而誦謂之賦。」</seg>
<seg xml:id="KR2o0025_tls_008-4a.3">班氏固曰：</seg>
<seg xml:id="KR2o0025_tls_008-4a.4">「賦者古詩之流。」</seg>
<seg xml:id="KR2o0025_tls_008-4a.5">劉氏勰曰：</seg>
<seg xml:id="KR2o0025_tls_008-4a.6">「六藝附庸，</seg>
<seg xml:id="KR2o0025_tls_008-4a.7">蔚為大國。」</seg>
<seg xml:id="KR2o0025_tls_008-4a.8">蓋長言詠嘆之一變，</seg>
<seg xml:id="KR2o0025_tls_008-4a.9">而無韻之文可通於詩者，</seg>
<seg xml:id="KR2o0025_tls_008-4a.10">亦於是而益廣也。</seg>
<seg xml:id="KR2o0025_tls_008-4a.11">屈氏二十五篇，</seg>
<seg xml:id="KR2o0025_tls_008-4a.12">劉、班著錄，</seg>
<seg xml:id="KR2o0025_tls_008-4a.13">以為《屈原賦》也。</seg>
<seg xml:id="KR2o0025_tls_008-4a.14">《漁父》之辭，</seg>
<seg xml:id="KR2o0025_tls_008-4a.15">未嘗諧韻，</seg>
<seg xml:id="KR2o0025_tls_008-4a.16">而入於賦，</seg>
<seg xml:id="KR2o0025_tls_008-4a.17">則文體承用之流別，</seg>
<seg xml:id="KR2o0025_tls_008-4a.18">不可不知其漸也。</seg>
<seg xml:id="KR2o0025_tls_008-4a.19">文之敷張而揚厲者，</seg>
<seg xml:id="KR2o0025_tls_008-4a.20">皆賦之變體，</seg>
<seg xml:id="KR2o0025_tls_008-4a.21">不特附庸之為大國，</seg>
<seg xml:id="KR2o0025_tls_008-4a.22">抑亦陳完之後，</seg>
<seg xml:id="KR2o0025_tls_008-4a.23">離去宛邱故都，</seg>
<seg xml:id="KR2o0025_tls_008-4a.24">而大啟疆字於東海之濱也。</seg>
<seg xml:id="KR2o0025_tls_008-4a.25">後世百家雜藝，</seg>
<seg xml:id="KR2o0025_tls_008-4a.26">亦用賦體為拾誦<note>竇氏《述書賦》，吳氏《事類賦》，醫家藥性賦，星卜命相術業賦之類。</note>，</seg>
<seg xml:id="KR2o0025_tls_008-4a.27">蓋與歌訣同出六藝之外矣。</seg>
<seg xml:id="KR2o0025_tls_008-4a.28">然而賦家者流，</seg>
<seg xml:id="KR2o0025_tls_008-4a.29">猶有諸子之遺意，</seg>
<seg xml:id="KR2o0025_tls_008-4a.30">居然自命一家之言者，</seg>
<seg xml:id="KR2o0025_tls_008-4a.31">其中又各有其宗旨焉。</seg>
<seg xml:id="KR2o0025_tls_008-4a.32">殊非後世詩賦之流，</seg>
<seg xml:id="KR2o0025_tls_008-4a.33">拘於文而無其質，</seg>
<seg xml:id="KR2o0025_tls_008-4a.34">茫然不可辨其流別也。</seg>
<seg xml:id="KR2o0025_tls_008-4a.35">是以劉、班《詩賦》一略，</seg>
<seg xml:id="KR2o0025_tls_008-4a.36">區分五類，</seg>
<seg xml:id="KR2o0025_tls_008-4a.37">而屈原、陸賈、荀卿，</seg>
<seg xml:id="KR2o0025_tls_008-4a.38">定為三家之學也<note>說詳外篇《校讎略》中《漢誌詩賦論》。</note>。</seg>
<seg xml:id="KR2o0025_tls_008-4a.39">馬、班二史，</seg>
<seg xml:id="KR2o0025_tls_008-4a.40">於相如、揚雄諸家之著賦，</seg>
<seg xml:id="KR2o0025_tls_008-4a.41">俱詳著於列傳，</seg>
<seg xml:id="KR2o0025_tls_008-4a.42">自劉知幾以還，</seg>
<seg xml:id="KR2o0025_tls_008-4a.43">從而抵排非笑者，</seg>
<seg xml:id="KR2o0025_tls_008-4a.44">蓋不勝其紛紛矣，</seg>
<seg xml:id="KR2o0025_tls_008-4a.45">要皆不為知言也。</seg>
<seg xml:id="KR2o0025_tls_008-4a.46">蓋為後世文苑之權輿，</seg>
<seg xml:id="KR2o0025_tls_008-4a.47">而文苑必致文采之實跡，</seg>
<seg xml:id="KR2o0025_tls_008-4a.48">以視範史而下，</seg>
<seg xml:id="KR2o0025_tls_008-4a.49">標文苑而止敘文人行略者，</seg>
<seg xml:id="KR2o0025_tls_008-4a.50">為遠勝也。</seg>
<seg xml:id="KR2o0025_tls_008-4a.51">然而漢廷之賦，</seg>
<seg xml:id="KR2o0025_tls_008-4a.52">實非茍作，</seg>
<seg xml:id="KR2o0025_tls_008-4a.53">長篇錄入於全傳，</seg>
<seg xml:id="KR2o0025_tls_008-4a.54">足見其人之極思，</seg>
<seg xml:id="KR2o0025_tls_008-4a.55">殆與賈疏董策，</seg>
<seg xml:id="KR2o0025_tls_008-4a.56">為用不同，</seg>
<seg xml:id="KR2o0025_tls_008-4a.57">而同主於以文傳人也。</seg>
<seg xml:id="KR2o0025_tls_008-4a.58">是則賦家者流，</seg>
<seg xml:id="KR2o0025_tls_008-4a.59">縱橫之派別，</seg>
<seg xml:id="KR2o0025_tls_008-4a.60">而兼諸子之餘風，</seg>
<seg xml:id="KR2o0025_tls_008-4a.61">此其所以異於後世辭章之士也。</seg>
<seg xml:id="KR2o0025_tls_008-4a.62">故論文於戰國而下，</seg>
<seg xml:id="KR2o0025_tls_008-4a.63">貴求作者之意指，</seg>
<seg xml:id="KR2o0025_tls_008-4a.64">而不可拘於形貌也。</seg>
</p>
<p>
<seg xml:id="KR2o0025_tls_008-5a.1">論文拘形貌之弊，</seg>
<seg xml:id="KR2o0025_tls_008-5a.2">至後世文集而極矣。</seg>
<seg xml:id="KR2o0025_tls_008-5a.3">蓋編次者之無識，</seg>
<seg xml:id="KR2o0025_tls_008-5a.4">亦緣不知古人之流別，</seg>
<seg xml:id="KR2o0025_tls_008-5a.5">作者之意指，</seg>
<seg xml:id="KR2o0025_tls_008-5a.6">不得不拘貌而論文也。</seg>
<seg xml:id="KR2o0025_tls_008-5a.7">集文雖始於建安<note>魏文撰徐、陳、應、劉文為一集，此文集之始，摯虞《流別集》，猶其後也。</note>，</seg>
<seg xml:id="KR2o0025_tls_008-5a.8">而實盛於齊、梁之際；</seg>
<seg xml:id="KR2o0025_tls_008-5a.9">古學之不可復，</seg>
<seg xml:id="KR2o0025_tls_008-5a.10">蓋至齊梁而後蕩然矣<note>摯虞《流別集》，乃是後人集前人。人自為集，自齊之《王文憲集》始而昭明《文選》又為總集之盛矣。</note>。</seg>
<seg xml:id="KR2o0025_tls_008-5a.11">範、陳、晉、宋諸史所載，</seg>
<seg xml:id="KR2o0025_tls_008-5a.12">文人列傳，</seg>
<seg xml:id="KR2o0025_tls_008-5a.13">總其撰著，</seg>
<seg xml:id="KR2o0025_tls_008-5a.14">必雲詩、賦、碑、箴、頌、誄若干篇而未嘗雲文集若干卷；</seg>
<seg xml:id="KR2o0025_tls_008-5a.15">則古人文字，</seg>
<seg xml:id="KR2o0025_tls_008-5a.16">散著篇籍，</seg>
<seg xml:id="KR2o0025_tls_008-5a.17">而不強以類分可知也。</seg>
<seg xml:id="KR2o0025_tls_008-5a.18">孫武之書，</seg>
<seg xml:id="KR2o0025_tls_008-5a.19">蓋有八十二篇矣<note>說詳外篇《校讎略》中《漢誌兵書論》。</note>，</seg>
<seg xml:id="KR2o0025_tls_008-5a.20">而闔閭以謂「子之十三篇，</seg>
<seg xml:id="KR2o0025_tls_008-5a.21">吾既得而見」，</seg>
<seg xml:id="KR2o0025_tls_008-5a.22">是始《計》以下十三篇，</seg>
<seg xml:id="KR2o0025_tls_008-5a.23">當日別出獨行，</seg>
<seg xml:id="KR2o0025_tls_008-5a.24">而後世始合之明徵也。</seg>
<seg xml:id="KR2o0025_tls_008-5a.25">韓非之書，</seg>
<seg xml:id="KR2o0025_tls_008-5a.26">今存五十五篇矣。</seg>
<seg xml:id="KR2o0025_tls_008-5a.27">而秦王見其《五蠹》、《孤憤》，</seg>
<seg xml:id="KR2o0025_tls_008-5a.28">恨不得與同時。</seg>
<seg xml:id="KR2o0025_tls_008-5a.29">是《五蠹》、《孤憤》，</seg>
<seg xml:id="KR2o0025_tls_008-5a.30">當日別出獨行，</seg>
<seg xml:id="KR2o0025_tls_008-5a.31">而後世始合之明徵也。</seg>
<seg xml:id="KR2o0025_tls_008-5a.32">《呂氏春秋》自序，</seg>
<seg xml:id="KR2o0025_tls_008-5a.33">以為良人問十二紀，</seg>
<seg xml:id="KR2o0025_tls_008-5a.34">是八覽六論，</seg>
<seg xml:id="KR2o0025_tls_008-5a.35">未嘗入序次也。</seg>
<seg xml:id="KR2o0025_tls_008-5a.36">董氏《清明》、《玉杯》、《竹林》之篇，</seg>
<seg xml:id="KR2o0025_tls_008-5a.37">班固與《繁露》並紀其篇名，</seg>
<seg xml:id="KR2o0025_tls_008-5a.38">是當日諸篇，</seg>
<seg xml:id="KR2o0025_tls_008-5a.39">未入《繁露》之書也。</seg>
<seg xml:id="KR2o0025_tls_008-5a.40">夫諸子專家之書，</seg>
<seg xml:id="KR2o0025_tls_008-5a.41">指無旁及，</seg>
<seg xml:id="KR2o0025_tls_008-5a.42">而篇次猶不可強繩以類例；</seg>
<seg xml:id="KR2o0025_tls_008-5a.43">況文集所裒，</seg>
<seg xml:id="KR2o0025_tls_008-5a.44">體制非一，</seg>
<seg xml:id="KR2o0025_tls_008-5a.45">命意各殊，</seg>
<seg xml:id="KR2o0025_tls_008-5a.46">不深求其意指之所出，</seg>
<seg xml:id="KR2o0025_tls_008-5a.47">而欲強以篇題形貌相拘哉！</seg>
</p>
<p>
<seg xml:id="KR2o0025_tls_008-6a.1">賦先於詩，</seg>
<seg xml:id="KR2o0025_tls_008-6a.2">騷別於賦，</seg>
<seg xml:id="KR2o0025_tls_008-6a.3">賦有問答發端，</seg>
<seg xml:id="KR2o0025_tls_008-6a.4">誤為賦序，</seg>
<seg xml:id="KR2o0025_tls_008-6a.5">前人之議《文選》，</seg>
<seg xml:id="KR2o0025_tls_008-6a.6">猶其顯然者也。</seg>
<seg xml:id="KR2o0025_tls_008-6a.7">若夫《封禪》、《美新》、《典引》，</seg>
<seg xml:id="KR2o0025_tls_008-6a.8">皆頌也。</seg>
<seg xml:id="KR2o0025_tls_008-6a.9">稱符命以頌功德，</seg>
<seg xml:id="KR2o0025_tls_008-6a.10">而別類其體為符命，</seg>
<seg xml:id="KR2o0025_tls_008-6a.11">則王子淵以聖主得賢臣而頌嘉會，</seg>
<seg xml:id="KR2o0025_tls_008-6a.12">亦當別類其體為主臣矣。</seg>
<seg xml:id="KR2o0025_tls_008-6a.13">班固次韻，</seg>
<seg xml:id="KR2o0025_tls_008-6a.14">乃《漢書》之自序也。</seg>
<seg xml:id="KR2o0025_tls_008-6a.15">其雲述《高帝紀》第一，</seg>
<seg xml:id="KR2o0025_tls_008-6a.16">述《陳項傳》第一者，</seg>
<seg xml:id="KR2o0025_tls_008-6a.17">所以自序撰書之本意，</seg>
<seg xml:id="KR2o0025_tls_008-6a.18">史遷有作於先，</seg>
<seg xml:id="KR2o0025_tls_008-6a.19">故己退居於述爾。</seg>
<seg xml:id="KR2o0025_tls_008-6a.20">今於史論之外，</seg>
<seg xml:id="KR2o0025_tls_008-6a.21">別出一體為史述贊，</seg>
<seg xml:id="KR2o0025_tls_008-6a.22">則遷書自序，</seg>
<seg xml:id="KR2o0025_tls_008-6a.23">所謂作《五帝紀》第一，</seg>
<seg xml:id="KR2o0025_tls_008-6a.24">作《伯夷傳》第一者，</seg>
<seg xml:id="KR2o0025_tls_008-6a.25">又當別出一體為史作贊矣。</seg>
<seg xml:id="KR2o0025_tls_008-6a.26">漢武詔策賢良，</seg>
<seg xml:id="KR2o0025_tls_008-6a.27">即策問也。</seg>
<seg xml:id="KR2o0025_tls_008-6a.28">今以出於帝制，</seg>
<seg xml:id="KR2o0025_tls_008-6a.29">遂於策問之外，</seg>
<seg xml:id="KR2o0025_tls_008-6a.30">別名曰詔。</seg>
<seg xml:id="KR2o0025_tls_008-6a.31">然則制策之對，</seg>
<seg xml:id="KR2o0025_tls_008-6a.32">當離諸策而別名為表矣。</seg>
<seg xml:id="KR2o0025_tls_008-6a.33">賈誼《過秦》，</seg>
<seg xml:id="KR2o0025_tls_008-6a.34">蓋《賈子》之篇目也<note>今傳《賈氏新書》，首列《過秦》上下二篇，此後為後人輯定，不足為據。《漢誌》，《賈誼》五十八篇，又賦七篇，此外別無論者，則《過秦》乃《賈子》篇目明矣。</note>。</seg>
<seg xml:id="KR2o0025_tls_008-6a.35">因陸機《辨亡》之論，</seg>
<seg xml:id="KR2o0025_tls_008-6a.36">規仿《過秦》，</seg>
<seg xml:id="KR2o0025_tls_008-6a.37">遂援左思「著論準《過秦》」</seg>
<seg xml:id="KR2o0025_tls_008-6a.38">之說，</seg>
<seg xml:id="KR2o0025_tls_008-6a.39">而標體為論矣<note>左思著論之說，須活看，不可泥。</note>。</seg>
<seg xml:id="KR2o0025_tls_008-6a.40">魏文《典論》，</seg>
<seg xml:id="KR2o0025_tls_008-6a.41">蓋猶桓子《新論》、王充《論衡》之以論名書耳。</seg>
<seg xml:id="KR2o0025_tls_008-6a.42">《論文》，</seg>
<seg xml:id="KR2o0025_tls_008-6a.43">其篇目也。</seg>
<seg xml:id="KR2o0025_tls_008-6a.44">今與《六代》、《辨亡》諸篇，</seg>
<seg xml:id="KR2o0025_tls_008-6a.45">同次於論；</seg>
<seg xml:id="KR2o0025_tls_008-6a.46">然則昭明《自序》，</seg>
<seg xml:id="KR2o0025_tls_008-6a.47">所謂「老、莊之作，</seg>
<seg xml:id="KR2o0025_tls_008-6a.48">管、孟之流，</seg>
<seg xml:id="KR2o0025_tls_008-6a.49">立意為宗，</seg>
<seg xml:id="KR2o0025_tls_008-6a.50">不以能文為本」，</seg>
<seg xml:id="KR2o0025_tls_008-6a.51">其例不收諸子篇次者；</seg>
<seg xml:id="KR2o0025_tls_008-6a.52">豈以有取斯文，</seg>
<seg xml:id="KR2o0025_tls_008-6a.53">即可裁篇題論，</seg>
<seg xml:id="KR2o0025_tls_008-6a.54">而改子為集乎？</seg>
<seg xml:id="KR2o0025_tls_008-6a.55">《七林》之文，</seg>
<seg xml:id="KR2o0025_tls_008-6a.56">皆設問也。</seg>
<seg xml:id="KR2o0025_tls_008-6a.57">今以枚生發問有七，</seg>
<seg xml:id="KR2o0025_tls_008-6a.58">而遂標為七，</seg>
<seg xml:id="KR2o0025_tls_008-6a.59">則《九歌》、《九章》、《九辨》，</seg>
<seg xml:id="KR2o0025_tls_008-6a.60">亦可標為九乎？</seg>
<seg xml:id="KR2o0025_tls_008-6a.61">《難蜀父老》，</seg>
<seg xml:id="KR2o0025_tls_008-6a.62">亦設問也。</seg>
<seg xml:id="KR2o0025_tls_008-6a.63">今以篇題為難，</seg>
<seg xml:id="KR2o0025_tls_008-6a.64">而別為難體，</seg>
<seg xml:id="KR2o0025_tls_008-6a.65">則《客難》當與同編，</seg>
<seg xml:id="KR2o0025_tls_008-6a.66">而《解嘲》當別為嘲體，</seg>
<seg xml:id="KR2o0025_tls_008-6a.67">《賓戲》當別為戲體矣。</seg>
<seg xml:id="KR2o0025_tls_008-6a.68">《文選》者，</seg>
<seg xml:id="KR2o0025_tls_008-6a.69">辭章之圭臬，</seg>
<seg xml:id="KR2o0025_tls_008-6a.70">集部之準繩，</seg>
<seg xml:id="KR2o0025_tls_008-6a.71">而淆亂蕪穢，</seg>
<seg xml:id="KR2o0025_tls_008-6a.72">不可殫詰；</seg>
<seg xml:id="KR2o0025_tls_008-6a.73">則古人流別，</seg>
<seg xml:id="KR2o0025_tls_008-6a.74">作者意指，</seg>
<seg xml:id="KR2o0025_tls_008-6a.75">流覽諸集，</seg>
<seg xml:id="KR2o0025_tls_008-6a.76">孰是深窺而有得者乎？</seg>
<seg xml:id="KR2o0025_tls_008-6a.77">集人之文，</seg>
<seg xml:id="KR2o0025_tls_008-6a.78">尚未得其意指，</seg>
<seg xml:id="KR2o0025_tls_008-6a.79">而自裒所著為文集者，</seg>
<seg xml:id="KR2o0025_tls_008-6a.80">何紛紛耶？</seg>
<seg xml:id="KR2o0025_tls_008-6a.81">若夫總集別集之類例，</seg>
<seg xml:id="KR2o0025_tls_008-6a.82">編輯撰次之得失，</seg>
<seg xml:id="KR2o0025_tls_008-6a.83">今古詳略之攸宜，</seg>
<seg xml:id="KR2o0025_tls_008-6a.84">錄選評鈔之當否，</seg>
<seg xml:id="KR2o0025_tls_008-6a.85">別有專篇討論，</seg>
<seg xml:id="KR2o0025_tls_008-6a.86">不盡述也。</seg>
</p>
</div>
<div>
                <head>
                    <seg xml:id="KR2o0025_tls_009-h.1">經解上</seg>
                </head>
                <p>
<seg xml:id="KR2o0025_tls_009-1a.1">六經不言經，</seg>
<seg xml:id="KR2o0025_tls_009-1a.2">三傳不言傳，</seg>
<seg xml:id="KR2o0025_tls_009-1a.3">猶人各有我而不容我其我也。</seg>
<seg xml:id="KR2o0025_tls_009-1a.4">依經而有傳，</seg>
<seg xml:id="KR2o0025_tls_009-1a.5">對人而有我，</seg>
<seg xml:id="KR2o0025_tls_009-1a.6">是經傳人我之名，</seg>
<seg xml:id="KR2o0025_tls_009-1a.7">起於勢之不得已，</seg>
<seg xml:id="KR2o0025_tls_009-1a.8">而非其質本爾也。</seg>
<seg xml:id="KR2o0025_tls_009-1a.9">《易》曰：</seg>
<seg xml:id="KR2o0025_tls_009-1a.10">「上古結繩而治，</seg>
<seg xml:id="KR2o0025_tls_009-1a.11">後世聖人易之以書契，</seg>
<seg xml:id="KR2o0025_tls_009-1a.12">百官以治，</seg>
<seg xml:id="KR2o0025_tls_009-1a.13">萬民以察。」</seg>
<seg xml:id="KR2o0025_tls_009-1a.14">夫為治為察，</seg>
<seg xml:id="KR2o0025_tls_009-1a.15">所以宣幽隱而達形名，</seg>
<seg xml:id="KR2o0025_tls_009-1a.16">布政教而齊法度也，</seg>
<seg xml:id="KR2o0025_tls_009-1a.17">未有以文字為一家私言者也。</seg>
<seg xml:id="KR2o0025_tls_009-1a.18">《易》曰：</seg>
<seg xml:id="KR2o0025_tls_009-1a.19">「雲電屯，</seg>
<seg xml:id="KR2o0025_tls_009-1a.20">君子以經綸。」</seg>
<seg xml:id="KR2o0025_tls_009-1a.21">經綸之言，</seg>
<seg xml:id="KR2o0025_tls_009-1a.22">綱紀世宙之謂也。</seg>
<seg xml:id="KR2o0025_tls_009-1a.23">鄭氏註，</seg>
<seg xml:id="KR2o0025_tls_009-1a.24">謂「論撰書禮樂，</seg>
<seg xml:id="KR2o0025_tls_009-1a.25">施政事。」</seg>
<seg xml:id="KR2o0025_tls_009-1a.26">經之命名，</seg>
<seg xml:id="KR2o0025_tls_009-1a.27">所由昉乎！</seg>
<seg xml:id="KR2o0025_tls_009-1a.28">然猶經緯經紀雲爾，</seg>
<seg xml:id="KR2o0025_tls_009-1a.29">未嘗明指《詩》、《書》六藝為經也。</seg>
<seg xml:id="KR2o0025_tls_009-1a.30">三代之衰，</seg>
<seg xml:id="KR2o0025_tls_009-1a.31">治教既分，</seg>
<seg xml:id="KR2o0025_tls_009-1a.32">夫子生於東周，</seg>
<seg xml:id="KR2o0025_tls_009-1a.33">有德無位，</seg>
<seg xml:id="KR2o0025_tls_009-1a.34">懼先聖王法積道備，</seg>
<seg xml:id="KR2o0025_tls_009-1a.35">至於成周，</seg>
<seg xml:id="KR2o0025_tls_009-1a.36">無以續且繼者而至於淪失也，</seg>
<seg xml:id="KR2o0025_tls_009-1a.37">於是取周公之典章，</seg>
<seg xml:id="KR2o0025_tls_009-1a.38">所以體天人之撰而存治化之跡者，</seg>
<seg xml:id="KR2o0025_tls_009-1a.39">獨與其徒，</seg>
<seg xml:id="KR2o0025_tls_009-1a.40">相與申而明之。</seg>
<seg xml:id="KR2o0025_tls_009-1a.41">此六藝之所以雖失官守，</seg>
<seg xml:id="KR2o0025_tls_009-1a.42">而猶賴有師教也。</seg>
<seg xml:id="KR2o0025_tls_009-1a.43">然夫子之時，</seg>
<seg xml:id="KR2o0025_tls_009-1a.44">猶不名經也。</seg>
<seg xml:id="KR2o0025_tls_009-1a.45">逮夫子既歿，</seg>
<seg xml:id="KR2o0025_tls_009-1a.46">微言絕而大義將乖，</seg>
<seg xml:id="KR2o0025_tls_009-1a.47">於是弟子門人，</seg>
<seg xml:id="KR2o0025_tls_009-1a.48">各以所見、所聞、所傳聞者，</seg>
<seg xml:id="KR2o0025_tls_009-1a.49">或取簡畢，</seg>
<seg xml:id="KR2o0025_tls_009-1a.50">或授口耳，</seg>
<seg xml:id="KR2o0025_tls_009-1a.51">錄其文而起義。</seg>
<seg xml:id="KR2o0025_tls_009-1a.52">左氏《春秋》，</seg>
<seg xml:id="KR2o0025_tls_009-1a.53">子夏《喪服》諸篇，</seg>
<seg xml:id="KR2o0025_tls_009-1a.54">皆名為傳，</seg>
<seg xml:id="KR2o0025_tls_009-1a.55">而前代逸文，</seg>
<seg xml:id="KR2o0025_tls_009-1a.56">不出於六藝者，</seg>
<seg xml:id="KR2o0025_tls_009-1a.57">稱述皆謂之傳，</seg>
<seg xml:id="KR2o0025_tls_009-1a.58">如孟子所對湯武及文王之囿，</seg>
<seg xml:id="KR2o0025_tls_009-1a.59">是也。</seg>
<seg xml:id="KR2o0025_tls_009-1a.60">則因傳而有經之名，</seg>
<seg xml:id="KR2o0025_tls_009-1a.61">猶之因子而立父之號矣。</seg>
</p>
<p>
<seg xml:id="KR2o0025_tls_009-2a.1">至於官師既分，</seg>
<seg xml:id="KR2o0025_tls_009-2a.2">處士橫議，</seg>
<seg xml:id="KR2o0025_tls_009-2a.3">諸子紛紛，</seg>
<seg xml:id="KR2o0025_tls_009-2a.4">著書立說，</seg>
<seg xml:id="KR2o0025_tls_009-2a.5">而文字始有私家之言，</seg>
<seg xml:id="KR2o0025_tls_009-2a.6">不盡出於典章政教也。</seg>
<seg xml:id="KR2o0025_tls_009-2a.7">儒家者流，</seg>
<seg xml:id="KR2o0025_tls_009-2a.8">乃尊六藝而奉以為經，</seg>
<seg xml:id="KR2o0025_tls_009-2a.9">則又不獨對傳為名也。</seg>
<seg xml:id="KR2o0025_tls_009-2a.10">荀子曰：</seg>
<seg xml:id="KR2o0025_tls_009-2a.11">「夫學始於誦經，</seg>
<seg xml:id="KR2o0025_tls_009-2a.12">終於習禮。」</seg>
<seg xml:id="KR2o0025_tls_009-2a.13">莊子曰：</seg>
<seg xml:id="KR2o0025_tls_009-2a.14">「孔子言治《詩》、《書》、《禮》、《樂》、《易》、《春秋》六經。」</seg>
<seg xml:id="KR2o0025_tls_009-2a.15">又曰：</seg>
<seg xml:id="KR2o0025_tls_009-2a.16">「繙十二經，</seg>
<seg xml:id="KR2o0025_tls_009-2a.17">以見老子。」</seg>
<seg xml:id="KR2o0025_tls_009-2a.18">荀莊皆出子夏門人，</seg>
<seg xml:id="KR2o0025_tls_009-2a.19">而所言如是，</seg>
<seg xml:id="KR2o0025_tls_009-2a.20">六經之名，</seg>
<seg xml:id="KR2o0025_tls_009-2a.21">起於孔門弟子亦明矣。</seg>
</p>
<p>
<seg xml:id="KR2o0025_tls_009-3a.1">然所指專言六經，</seg>
<seg xml:id="KR2o0025_tls_009-3a.2">則以先王政教典章，</seg>
<seg xml:id="KR2o0025_tls_009-3a.3">綱維天下，</seg>
<seg xml:id="KR2o0025_tls_009-3a.4">故《經解》疏別六經，</seg>
<seg xml:id="KR2o0025_tls_009-3a.5">以為入國可知其教也。</seg>
<seg xml:id="KR2o0025_tls_009-3a.6">《論語》述夫子之言行，</seg>
<seg xml:id="KR2o0025_tls_009-3a.7">《爾雅》為群經之訓詁，</seg>
<seg xml:id="KR2o0025_tls_009-3a.8">《孝經》則又再傳門人之所述，</seg>
<seg xml:id="KR2o0025_tls_009-3a.9">與《緇衣》、《坊》、《表》諸記，</seg>
<seg xml:id="KR2o0025_tls_009-3a.10">相為出入者爾。</seg>
<seg xml:id="KR2o0025_tls_009-3a.11">劉向、班固之徒，</seg>
<seg xml:id="KR2o0025_tls_009-3a.12">序類有九，</seg>
<seg xml:id="KR2o0025_tls_009-3a.13">而稱藝為六，</seg>
<seg xml:id="KR2o0025_tls_009-3a.14">則固以三者為傳，</seg>
<seg xml:id="KR2o0025_tls_009-3a.15">而附之於經，</seg>
<seg xml:id="KR2o0025_tls_009-3a.16">所謂離經之傳，</seg>
<seg xml:id="KR2o0025_tls_009-3a.17">不與附經之傳相次也。</seg>
<seg xml:id="KR2o0025_tls_009-3a.18">當時諸子著書，</seg>
<seg xml:id="KR2o0025_tls_009-3a.19">往往自分經傳，</seg>
<seg xml:id="KR2o0025_tls_009-3a.20">如撰輯《管子》者之分別經言，</seg>
<seg xml:id="KR2o0025_tls_009-3a.21">《墨子》亦有《經》篇，</seg>
<seg xml:id="KR2o0025_tls_009-3a.22">《韓非》則有《儲說》經傳，</seg>
<seg xml:id="KR2o0025_tls_009-3a.23">蓋亦因時立義，</seg>
<seg xml:id="KR2o0025_tls_009-3a.24">自以其說相經緯爾，</seg>
<seg xml:id="KR2o0025_tls_009-3a.25">非有所擬而僣其名也。</seg>
<seg xml:id="KR2o0025_tls_009-3a.26">經同尊稱，</seg>
<seg xml:id="KR2o0025_tls_009-3a.27">其義亦取綜要，</seg>
<seg xml:id="KR2o0025_tls_009-3a.28">非如後世之嚴也。</seg>
<seg xml:id="KR2o0025_tls_009-3a.29">聖如夫子，</seg>
<seg xml:id="KR2o0025_tls_009-3a.30">而不必為經。</seg>
<seg xml:id="KR2o0025_tls_009-3a.31">諸子有經，</seg>
<seg xml:id="KR2o0025_tls_009-3a.32">以貫其傳，</seg>
<seg xml:id="KR2o0025_tls_009-3a.33">其義各有攸當也。</seg>
<seg xml:id="KR2o0025_tls_009-3a.34">後世著錄之家，</seg>
<seg xml:id="KR2o0025_tls_009-3a.35">因文字之繁多，</seg>
<seg xml:id="KR2o0025_tls_009-3a.36">不盡關於綱紀，</seg>
<seg xml:id="KR2o0025_tls_009-3a.37">於是取先聖之微言，</seg>
<seg xml:id="KR2o0025_tls_009-3a.38">與群經之羽翼，</seg>
<seg xml:id="KR2o0025_tls_009-3a.39">皆稱為經。</seg>
<seg xml:id="KR2o0025_tls_009-3a.40">如《論語》、《孟子》、《孝經》，</seg>
<seg xml:id="KR2o0025_tls_009-3a.41">與夫大小《戴記》之別於《禮》，</seg>
<seg xml:id="KR2o0025_tls_009-3a.42">《左氏》、《公》、《穀》之別於《春秋》，</seg>
<seg xml:id="KR2o0025_tls_009-3a.43">皆題為經，</seg>
<seg xml:id="KR2o0025_tls_009-3a.44">乃有九經、十經、十三、十四諸經，</seg>
<seg xml:id="KR2o0025_tls_009-3a.45">以為專部，</seg>
<seg xml:id="KR2o0025_tls_009-3a.46">蓋尊經而並及經之支裔也。</seg>
<seg xml:id="KR2o0025_tls_009-3a.47">而儒者著書，</seg>
<seg xml:id="KR2o0025_tls_009-3a.48">始嚴經名，</seg>
<seg xml:id="KR2o0025_tls_009-3a.49">不敢觸犯，</seg>
<seg xml:id="KR2o0025_tls_009-3a.50">則尊聖教而慎避嫌名，</seg>
<seg xml:id="KR2o0025_tls_009-3a.51">蓋猶三代以後，</seg>
<seg xml:id="KR2o0025_tls_009-3a.52">非人主不得稱我為朕也。</seg>
<seg xml:id="KR2o0025_tls_009-3a.53">然則今之所謂經，</seg>
<seg xml:id="KR2o0025_tls_009-3a.54">其強半皆古人之所謂傳也。</seg>
<seg xml:id="KR2o0025_tls_009-3a.55">古之所謂經，</seg>
<seg xml:id="KR2o0025_tls_009-3a.56">乃三代盛時，</seg>
<seg xml:id="KR2o0025_tls_009-3a.57">典章法度，</seg>
<seg xml:id="KR2o0025_tls_009-3a.58">見於政教行事之實，</seg>
<seg xml:id="KR2o0025_tls_009-3a.59">而非聖人有意作為文字以傳後世也。</seg>
</p>
</div>
<div>
                <head>
                    <seg xml:id="KR2o0025_tls_010-h.1">經解中</seg>
                </head>
                <p>
<seg xml:id="KR2o0025_tls_010-1a.1">事有實據，</seg>
<seg xml:id="KR2o0025_tls_010-1a.2">而理無定形。</seg>
<seg xml:id="KR2o0025_tls_010-1a.3">故夫子之述六經，</seg>
<seg xml:id="KR2o0025_tls_010-1a.4">皆取先王典章，</seg>
<seg xml:id="KR2o0025_tls_010-1a.5">未嘗離事而著理。</seg>
<seg xml:id="KR2o0025_tls_010-1a.6">後儒以聖師言行為世法，</seg>
<seg xml:id="KR2o0025_tls_010-1a.7">則亦命其書為經，</seg>
<seg xml:id="KR2o0025_tls_010-1a.8">此事理之當然也。</seg>
<seg xml:id="KR2o0025_tls_010-1a.9">然而以意尊之，</seg>
<seg xml:id="KR2o0025_tls_010-1a.10">則可以意僣之矣。</seg>
<seg xml:id="KR2o0025_tls_010-1a.11">蓋自官師之分也，</seg>
<seg xml:id="KR2o0025_tls_010-1a.12">官有政，</seg>
<seg xml:id="KR2o0025_tls_010-1a.13">賤者必不敢強幹之，</seg>
<seg xml:id="KR2o0025_tls_010-1a.14">以有據也。</seg>
<seg xml:id="KR2o0025_tls_010-1a.15">師有教，</seg>
<seg xml:id="KR2o0025_tls_010-1a.16">不肖者輒敢紛紛以自命，</seg>
<seg xml:id="KR2o0025_tls_010-1a.17">以無據也。</seg>
<seg xml:id="KR2o0025_tls_010-1a.18">孟子時，</seg>
<seg xml:id="KR2o0025_tls_010-1a.19">以楊、墨為異端矣。</seg>
<seg xml:id="KR2o0025_tls_010-1a.20">楊氏無書，</seg>
<seg xml:id="KR2o0025_tls_010-1a.21">墨翟之書，</seg>
<seg xml:id="KR2o0025_tls_010-1a.22">初不名經<note>雖有《經》篇《經說》，未名全書為經。</note>。</seg>
<seg xml:id="KR2o0025_tls_010-1a.23">而莊子乃雲：</seg>
<seg xml:id="KR2o0025_tls_010-1a.24">「若獲、鄧陵之屬，</seg>
<seg xml:id="KR2o0025_tls_010-1a.25">皆誦《墨經》，</seg>
<seg xml:id="KR2o0025_tls_010-1a.26">則其徒自相崇奉而稱經矣。</seg>
<seg xml:id="KR2o0025_tls_010-1a.27">東漢秦景之使天竺，</seg>
<seg xml:id="KR2o0025_tls_010-1a.28">《四十二章》，</seg>
<seg xml:id="KR2o0025_tls_010-1a.29">皆不名經；</seg>
<seg xml:id="KR2o0025_tls_010-1a.30">
                        <note>佛經皆中國翻譯，竺書無經字。</note>其後華言譯受，</seg>
<seg xml:id="KR2o0025_tls_010-1a.31">附會稱經，</seg>
<seg xml:id="KR2o0025_tls_010-1a.32">則亦文飾之辭矣。</seg>
<seg xml:id="KR2o0025_tls_010-1a.33">《老子》二篇，</seg>
<seg xml:id="KR2o0025_tls_010-1a.34">劉、班著錄，</seg>
<seg xml:id="KR2o0025_tls_010-1a.35">初不稱經，</seg>
<seg xml:id="KR2o0025_tls_010-1a.36">《隋誌》乃依阮《錄》，</seg>
<seg xml:id="KR2o0025_tls_010-1a.37">稱《老子經》，</seg>
<seg xml:id="KR2o0025_tls_010-1a.38">意者阮《錄》出於梁世，</seg>
<seg xml:id="KR2o0025_tls_010-1a.39">梁武崇尚異教，</seg>
<seg xml:id="KR2o0025_tls_010-1a.40">則佛老皆列經科，</seg>
<seg xml:id="KR2o0025_tls_010-1a.41">其所仿也。</seg>
<seg xml:id="KR2o0025_tls_010-1a.42">而加以《道德真經》，</seg>
<seg xml:id="KR2o0025_tls_010-1a.43">與《莊子》之加以《南華真經》，</seg>
<seg xml:id="KR2o0025_tls_010-1a.44">《列子》之加以《沖虛真經》，</seg>
<seg xml:id="KR2o0025_tls_010-1a.45">則開元之玄教設科，</seg>
<seg xml:id="KR2o0025_tls_010-1a.46">附飾文致，</seg>
<seg xml:id="KR2o0025_tls_010-1a.47">又其後而益甚者也。</seg>
<seg xml:id="KR2o0025_tls_010-1a.48">韓退之曰：</seg>
<seg xml:id="KR2o0025_tls_010-1a.49">「道其所道，</seg>
<seg xml:id="KR2o0025_tls_010-1a.50">非吾所謂道。」</seg>
<seg xml:id="KR2o0025_tls_010-1a.51">則名教既殊，</seg>
<seg xml:id="KR2o0025_tls_010-1a.52">又何防於經其所經，</seg>
<seg xml:id="KR2o0025_tls_010-1a.53">非吾所謂經乎？</seg>
</p>
<p>
<seg xml:id="KR2o0025_tls_010-2a.1">若夫國家制度，</seg>
<seg xml:id="KR2o0025_tls_010-2a.2">本為經制。</seg>
<seg xml:id="KR2o0025_tls_010-2a.3">李悝《法經》，</seg>
<seg xml:id="KR2o0025_tls_010-2a.4">後世律令之所權輿；</seg>
<seg xml:id="KR2o0025_tls_010-2a.5">唐人以律設科，</seg>
<seg xml:id="KR2o0025_tls_010-2a.6">明祖頒示《大誥》，</seg>
<seg xml:id="KR2o0025_tls_010-2a.7">師儒講習，</seg>
<seg xml:id="KR2o0025_tls_010-2a.8">以為功令，</seg>
<seg xml:id="KR2o0025_tls_010-2a.9">是即《易》取經綸之意，</seg>
<seg xml:id="KR2o0025_tls_010-2a.10">國家訓典，</seg>
<seg xml:id="KR2o0025_tls_010-2a.11">臣民尊奉為經，</seg>
<seg xml:id="KR2o0025_tls_010-2a.12">義不背於古也。</seg>
<seg xml:id="KR2o0025_tls_010-2a.13">孟子曰：</seg>
<seg xml:id="KR2o0025_tls_010-2a.14">「行仁政，</seg>
<seg xml:id="KR2o0025_tls_010-2a.15">必自經界始。」</seg>
<seg xml:id="KR2o0025_tls_010-2a.16">地界言經，</seg>
<seg xml:id="KR2o0025_tls_010-2a.17">取經紀之意也。</seg>
<seg xml:id="KR2o0025_tls_010-2a.18">是以地理之書，</seg>
<seg xml:id="KR2o0025_tls_010-2a.19">多以經名，</seg>
<seg xml:id="KR2o0025_tls_010-2a.20">《漢誌》有《山海經》，</seg>
<seg xml:id="KR2o0025_tls_010-2a.21">《隋誌》乃有《水經》，</seg>
<seg xml:id="KR2o0025_tls_010-2a.22">後代州郡地理，</seg>
<seg xml:id="KR2o0025_tls_010-2a.23">多稱圖經，</seg>
<seg xml:id="KR2o0025_tls_010-2a.24">義皆本於經界，</seg>
<seg xml:id="KR2o0025_tls_010-2a.25">書亦自存掌故，</seg>
<seg xml:id="KR2o0025_tls_010-2a.26">不與著述同科，</seg>
<seg xml:id="KR2o0025_tls_010-2a.27">其於六藝之文，</seg>
<seg xml:id="KR2o0025_tls_010-2a.28">固無嫌也。</seg>
</p>
<p>
<seg xml:id="KR2o0025_tls_010-3a.1">至於術數諸家，</seg>
<seg xml:id="KR2o0025_tls_010-3a.2">均出聖門制作。</seg>
<seg xml:id="KR2o0025_tls_010-3a.3">周公經理垂典，</seg>
<seg xml:id="KR2o0025_tls_010-3a.4">皆守人官物曲，</seg>
<seg xml:id="KR2o0025_tls_010-3a.5">而不失其傳。</seg>
<seg xml:id="KR2o0025_tls_010-3a.6">及其官司失守，</seg>
<seg xml:id="KR2o0025_tls_010-3a.7">而道散品亡，</seg>
<seg xml:id="KR2o0025_tls_010-3a.8">則有習其說者，</seg>
<seg xml:id="KR2o0025_tls_010-3a.9">相與講貫而授受，</seg>
<seg xml:id="KR2o0025_tls_010-3a.10">亦猶孔門傳習之出於不得已也。</seg>
<seg xml:id="KR2o0025_tls_010-3a.11">然而口耳之學，</seg>
<seg xml:id="KR2o0025_tls_010-3a.12">不能歷久而不差，</seg>
<seg xml:id="KR2o0025_tls_010-3a.13">則著於竹帛，</seg>
<seg xml:id="KR2o0025_tls_010-3a.14">以授之其人<note>說詳《詩教上》篇。</note>，</seg>
<seg xml:id="KR2o0025_tls_010-3a.15">亦其理也。</seg>
<seg xml:id="KR2o0025_tls_010-3a.16">是以至戰國而羲、農、黃帝之書，</seg>
<seg xml:id="KR2o0025_tls_010-3a.17">一時雜出焉。</seg>
<seg xml:id="KR2o0025_tls_010-3a.18">其書皆稱古聖，</seg>
<seg xml:id="KR2o0025_tls_010-3a.19">如天文之甘、石《星經》，</seg>
<seg xml:id="KR2o0025_tls_010-3a.20">方技之《靈》、《素》、《難經》，</seg>
<seg xml:id="KR2o0025_tls_010-3a.21">其類實繁，</seg>
<seg xml:id="KR2o0025_tls_010-3a.22">則猶匠祭魯般，</seg>
<seg xml:id="KR2o0025_tls_010-3a.23">兵祭蚩尤，</seg>
<seg xml:id="KR2o0025_tls_010-3a.24">不必著書者之果為聖人，</seg>
<seg xml:id="KR2o0025_tls_010-3a.25">而習是術者，</seg>
<seg xml:id="KR2o0025_tls_010-3a.26">奉為依歸，</seg>
<seg xml:id="KR2o0025_tls_010-3a.27">則亦不得不尊以為經言者也。</seg>
</p>
<p>
<seg xml:id="KR2o0025_tls_010-4a.1">又如《漢誌》以後，</seg>
<seg xml:id="KR2o0025_tls_010-4a.2">雜出春秋戰國時書，</seg>
<seg xml:id="KR2o0025_tls_010-4a.3">若師曠《禽經》，</seg>
<seg xml:id="KR2o0025_tls_010-4a.4">伯樂《相馬》之經，</seg>
<seg xml:id="KR2o0025_tls_010-4a.5">其類亦繁，</seg>
<seg xml:id="KR2o0025_tls_010-4a.6">不過好事之徒，</seg>
<seg xml:id="KR2o0025_tls_010-4a.7">因其人而附合，</seg>
<seg xml:id="KR2o0025_tls_010-4a.8">或略知其法者，</seg>
<seg xml:id="KR2o0025_tls_010-4a.9">讬古人以鳴高，</seg>
<seg xml:id="KR2o0025_tls_010-4a.10">亦猶儒者之傳梅氏《尚書》，</seg>
<seg xml:id="KR2o0025_tls_010-4a.11">與子夏之《詩大序》也。</seg>
<seg xml:id="KR2o0025_tls_010-4a.12">他若陸氏《茶經》，</seg>
<seg xml:id="KR2o0025_tls_010-4a.13">張氏《棋經》，</seg>
<seg xml:id="KR2o0025_tls_010-4a.14">酒則有《甘露經》，</seg>
<seg xml:id="KR2o0025_tls_010-4a.15">貨則有《相貝經》，</seg>
<seg xml:id="KR2o0025_tls_010-4a.16">是乃以文為諧戲，</seg>
<seg xml:id="KR2o0025_tls_010-4a.17">本無當於著錄之指。</seg>
<seg xml:id="KR2o0025_tls_010-4a.18">譬猶毛穎可以為傳，</seg>
<seg xml:id="KR2o0025_tls_010-4a.19">蟹之可以為誌，</seg>
<seg xml:id="KR2o0025_tls_010-4a.20">琴之可以為史，</seg>
<seg xml:id="KR2o0025_tls_010-4a.21">荔枝牡丹之可以為譜耳。</seg>
<seg xml:id="KR2o0025_tls_010-4a.22">此皆若有若無，</seg>
<seg xml:id="KR2o0025_tls_010-4a.23">不足議也。</seg>
</p>
<p>
<seg xml:id="KR2o0025_tls_010-5a.1">蓋即數者論之，</seg>
<seg xml:id="KR2o0025_tls_010-5a.2">異教之經，</seg>
<seg xml:id="KR2o0025_tls_010-5a.3">如六國之各王其國，</seg>
<seg xml:id="KR2o0025_tls_010-5a.4">不知周天子也。</seg>
<seg xml:id="KR2o0025_tls_010-5a.5">而《春秋》名分，</seg>
<seg xml:id="KR2o0025_tls_010-5a.6">人具知之，</seg>
<seg xml:id="KR2o0025_tls_010-5a.7">彼亦不能竊而據也。</seg>
<seg xml:id="KR2o0025_tls_010-5a.8">制度之經，</seg>
<seg xml:id="KR2o0025_tls_010-5a.9">時王之法，</seg>
<seg xml:id="KR2o0025_tls_010-5a.10">一道同風，</seg>
<seg xml:id="KR2o0025_tls_010-5a.11">不必皆以經名，</seg>
<seg xml:id="KR2o0025_tls_010-5a.12">而禮時為大，</seg>
<seg xml:id="KR2o0025_tls_010-5a.13">既為當代臣民，</seg>
<seg xml:id="KR2o0025_tls_010-5a.14">固當率由而不越；</seg>
<seg xml:id="KR2o0025_tls_010-5a.15">即服膺六藝，</seg>
<seg xml:id="KR2o0025_tls_010-5a.16">亦出遵王制之一端也。</seg>
<seg xml:id="KR2o0025_tls_010-5a.17">術藝之經，</seg>
<seg xml:id="KR2o0025_tls_010-5a.18">則各有其徒，</seg>
<seg xml:id="KR2o0025_tls_010-5a.19">相與守之，</seg>
<seg xml:id="KR2o0025_tls_010-5a.20">固無虞其越畔也。</seg>
<seg xml:id="KR2o0025_tls_010-5a.21">至諧戲而亦以經名，</seg>
<seg xml:id="KR2o0025_tls_010-5a.22">此趙佗之所謂妄竊帝號，</seg>
<seg xml:id="KR2o0025_tls_010-5a.23">聊以自娛，</seg>
<seg xml:id="KR2o0025_tls_010-5a.24">不妨諧戲置之，</seg>
<seg xml:id="KR2o0025_tls_010-5a.25">六經之道，</seg>
<seg xml:id="KR2o0025_tls_010-5a.26">如日中天，</seg>
<seg xml:id="KR2o0025_tls_010-5a.27">豈以是為病哉！</seg>
</p>
</div>
<div>
                <head>
                    <seg xml:id="KR2o0025_tls_011-h.1">經解下</seg>
                </head>
                <p>
<seg xml:id="KR2o0025_tls_011-1a.1">異學稱經以抗六藝，</seg>
<seg xml:id="KR2o0025_tls_011-1a.2">愚也。</seg>
<seg xml:id="KR2o0025_tls_011-1a.3">儒者僣經以擬六藝，</seg>
<seg xml:id="KR2o0025_tls_011-1a.4">妄也。</seg>
<seg xml:id="KR2o0025_tls_011-1a.5">六經初不為尊稱，</seg>
<seg xml:id="KR2o0025_tls_011-1a.6">義取經綸為世法耳，</seg>
<seg xml:id="KR2o0025_tls_011-1a.7">六藝皆周公之政典，</seg>
<seg xml:id="KR2o0025_tls_011-1a.8">故立為經。</seg>
<seg xml:id="KR2o0025_tls_011-1a.9">夫子之聖，</seg>
<seg xml:id="KR2o0025_tls_011-1a.10">非遜周公，</seg>
<seg xml:id="KR2o0025_tls_011-1a.11">而《論語》諸篇不稱經者，</seg>
<seg xml:id="KR2o0025_tls_011-1a.12">以其非政典也。</seg>
<seg xml:id="KR2o0025_tls_011-1a.13">後儒因所尊而尊之，</seg>
<seg xml:id="KR2o0025_tls_011-1a.14">分部隸經，</seg>
<seg xml:id="KR2o0025_tls_011-1a.15">以為傳固翼經者耳。</seg>
<seg xml:id="KR2o0025_tls_011-1a.16">佛老之書，</seg>
<seg xml:id="KR2o0025_tls_011-1a.17">本為一家之言，</seg>
<seg xml:id="KR2o0025_tls_011-1a.18">非有綱紀政事；</seg>
<seg xml:id="KR2o0025_tls_011-1a.19">其徒欲尊其教，</seg>
<seg xml:id="KR2o0025_tls_011-1a.20">自以一家之言，</seg>
<seg xml:id="KR2o0025_tls_011-1a.21">尊之過於六經，</seg>
<seg xml:id="KR2o0025_tls_011-1a.22">無不可也。</seg>
<seg xml:id="KR2o0025_tls_011-1a.23">強加經名以相擬，</seg>
<seg xml:id="KR2o0025_tls_011-1a.24">何異優伶效楚相哉。</seg>
<seg xml:id="KR2o0025_tls_011-1a.25">亦其愚也。</seg>
<seg xml:id="KR2o0025_tls_011-1a.26">揚雄、劉歆，</seg>
<seg xml:id="KR2o0025_tls_011-1a.27">儒之通經者也。</seg>
<seg xml:id="KR2o0025_tls_011-1a.28">揚雄《法言》，</seg>
<seg xml:id="KR2o0025_tls_011-1a.29">蓋雲時人有問，</seg>
<seg xml:id="KR2o0025_tls_011-1a.30">用法應之，</seg>
<seg xml:id="KR2o0025_tls_011-1a.31">抑亦可矣。</seg>
<seg xml:id="KR2o0025_tls_011-1a.32">乃雲象《論語》者，</seg>
<seg xml:id="KR2o0025_tls_011-1a.33">抑何謬邪？</seg>
<seg xml:id="KR2o0025_tls_011-1a.34">雖然，</seg>
<seg xml:id="KR2o0025_tls_011-1a.35">此猶一家之言，</seg>
<seg xml:id="KR2o0025_tls_011-1a.36">其病小也。</seg>
<seg xml:id="KR2o0025_tls_011-1a.37">其大可異者，</seg>
<seg xml:id="KR2o0025_tls_011-1a.38">作《太玄》以準《易》，</seg>
<seg xml:id="KR2o0025_tls_011-1a.39">人僅知謂僣經爾，</seg>
<seg xml:id="KR2o0025_tls_011-1a.40">不知《易》乃先王政典而非空言，</seg>
<seg xml:id="KR2o0025_tls_011-1a.41">雄蓋蹈於僣竊王章之罪，</seg>
<seg xml:id="KR2o0025_tls_011-1a.42">弗思甚也<note>詳《易教》篇。</note>。</seg>
<seg xml:id="KR2o0025_tls_011-1a.43">衛氏之《元包》，</seg>
<seg xml:id="KR2o0025_tls_011-1a.44">司馬之《潛虛》，</seg>
<seg xml:id="KR2o0025_tls_011-1a.45">方且擬《玄》而有作，</seg>
<seg xml:id="KR2o0025_tls_011-1a.46">不知《玄》之擬《易》已非也。</seg>
<seg xml:id="KR2o0025_tls_011-1a.47">劉歆為王莽作《大誥》，</seg>
<seg xml:id="KR2o0025_tls_011-1a.48">其行事之得罪名教，</seg>
<seg xml:id="KR2o0025_tls_011-1a.49">固無可說矣。</seg>
<seg xml:id="KR2o0025_tls_011-1a.50">即擬《尚書》，</seg>
<seg xml:id="KR2o0025_tls_011-1a.51">亦何至此哉？</seg>
<seg xml:id="KR2o0025_tls_011-1a.52">河汾六籍，</seg>
<seg xml:id="KR2o0025_tls_011-1a.53">或謂好事者之緣飾，</seg>
<seg xml:id="KR2o0025_tls_011-1a.54">王通未必遽如斯妄也。</seg>
<seg xml:id="KR2o0025_tls_011-1a.55">誠使果有其事，</seg>
<seg xml:id="KR2o0025_tls_011-1a.56">則六經奴婢之誚，</seg>
<seg xml:id="KR2o0025_tls_011-1a.57">猶未得其情矣。</seg>
<seg xml:id="KR2o0025_tls_011-1a.58">奴婢未嘗不服勞於主人，</seg>
<seg xml:id="KR2o0025_tls_011-1a.59">王氏六經，</seg>
<seg xml:id="KR2o0025_tls_011-1a.60">服勞於孔氏者，</seg>
<seg xml:id="KR2o0025_tls_011-1a.61">又何在乎？</seg>
</p>
<p>
<seg xml:id="KR2o0025_tls_011-2a.1">束晳之《補笙詩》，</seg>
<seg xml:id="KR2o0025_tls_011-2a.2">皮日休之《補九夏》，</seg>
<seg xml:id="KR2o0025_tls_011-2a.3">白居易之《補湯征》，</seg>
<seg xml:id="KR2o0025_tls_011-2a.4">以為文人戲謔而不為虐，</seg>
<seg xml:id="KR2o0025_tls_011-2a.5">稱為擬作，</seg>
<seg xml:id="KR2o0025_tls_011-2a.6">抑亦可矣。</seg>
<seg xml:id="KR2o0025_tls_011-2a.7">標題曰補，</seg>
<seg xml:id="KR2o0025_tls_011-2a.8">則亦何取辭章家言，</seg>
<seg xml:id="KR2o0025_tls_011-2a.9">以綴《詩》、《書》之闕邪？</seg>
</p>
<p>
<seg xml:id="KR2o0025_tls_011-3a.1">至《孝經》，</seg>
<seg xml:id="KR2o0025_tls_011-3a.2">雖名為經，</seg>
<seg xml:id="KR2o0025_tls_011-3a.3">其實傳也。</seg>
<seg xml:id="KR2o0025_tls_011-3a.4">儒者重夫子之遺言，</seg>
<seg xml:id="KR2o0025_tls_011-3a.5">則附之經部矣。</seg>
<seg xml:id="KR2o0025_tls_011-3a.6">馬融誠有誌於勸忠，</seg>
<seg xml:id="KR2o0025_tls_011-3a.7">自以馬氏之說，</seg>
<seg xml:id="KR2o0025_tls_011-3a.8">援經徵傳，</seg>
<seg xml:id="KR2o0025_tls_011-3a.9">縱橫反復，</seg>
<seg xml:id="KR2o0025_tls_011-3a.10">極其言之所至可也。</seg>
<seg xml:id="KR2o0025_tls_011-3a.11">必標《忠經》，</seg>
<seg xml:id="KR2o0025_tls_011-3a.12">亦已異矣。</seg>
<seg xml:id="KR2o0025_tls_011-3a.13">乃至分章十八，</seg>
<seg xml:id="KR2o0025_tls_011-3a.14">引《風》綴《雅》，</seg>
<seg xml:id="KR2o0025_tls_011-3a.15">一一效之，</seg>
<seg xml:id="KR2o0025_tls_011-3a.16">何殊張載之《擬四愁》，</seg>
<seg xml:id="KR2o0025_tls_011-3a.17">《七林》之仿《七發》哉！</seg>
<seg xml:id="KR2o0025_tls_011-3a.18">誠哉非馬氏之書，</seg>
<seg xml:id="KR2o0025_tls_011-3a.19">俗儒所依讬也。</seg>
<seg xml:id="KR2o0025_tls_011-3a.20">宋氏之《女孝經》，</seg>
<seg xml:id="KR2o0025_tls_011-3a.21">鄭氏之《女論語》，</seg>
<seg xml:id="KR2o0025_tls_011-3a.22">以謂女子有才，</seg>
<seg xml:id="KR2o0025_tls_011-3a.23">嘉尚其誌可也。</seg>
<seg xml:id="KR2o0025_tls_011-3a.24">但彼如欲明女教，</seg>
<seg xml:id="KR2o0025_tls_011-3a.25">自以其意立說可矣。</seg>
<seg xml:id="KR2o0025_tls_011-3a.26">假設班氏惠姬，</seg>
<seg xml:id="KR2o0025_tls_011-3a.27">與諸女相問答，</seg>
<seg xml:id="KR2o0025_tls_011-3a.28">則是將以書為訓典，</seg>
<seg xml:id="KR2o0025_tls_011-3a.29">而先自讬於子虛、亡是之流，</seg>
<seg xml:id="KR2o0025_tls_011-3a.30">使人何所適從？</seg>
<seg xml:id="KR2o0025_tls_011-3a.31">彼意取其似經傳耳，</seg>
<seg xml:id="KR2o0025_tls_011-3a.32">夫經豈可似哉？</seg>
<seg xml:id="KR2o0025_tls_011-3a.33">經求其似，</seg>
<seg xml:id="KR2o0025_tls_011-3a.34">則諢騙有卦<note>見《輟耕錄》。</note>，</seg>
<seg xml:id="KR2o0025_tls_011-3a.35">鞾始收聲，</seg>
<seg xml:id="KR2o0025_tls_011-3a.36">有《月令》矣<note>皆諧謔事。</note>。</seg>
</p>
<p>
<seg xml:id="KR2o0025_tls_011-4a.1">若夫屈原抒憤，</seg>
<seg xml:id="KR2o0025_tls_011-4a.2">有辭二十五篇，</seg>
<seg xml:id="KR2o0025_tls_011-4a.3">劉、班著錄，</seg>
<seg xml:id="KR2o0025_tls_011-4a.4">概稱之曰《屈原賦》矣。</seg>
<seg xml:id="KR2o0025_tls_011-4a.5">乃王逸作《註》，</seg>
<seg xml:id="KR2o0025_tls_011-4a.6">《離騷》之篇，</seg>
<seg xml:id="KR2o0025_tls_011-4a.7">已有經名。</seg>
<seg xml:id="KR2o0025_tls_011-4a.8">王氏釋經為徑，</seg>
<seg xml:id="KR2o0025_tls_011-4a.9">亦不解題為經者，</seg>
<seg xml:id="KR2o0025_tls_011-4a.10">始誰氏也。</seg>
<seg xml:id="KR2o0025_tls_011-4a.11">至宋人註屈，</seg>
<seg xml:id="KR2o0025_tls_011-4a.12">乃雲「一本《九歌》以下有傳字」，</seg>
<seg xml:id="KR2o0025_tls_011-4a.13">雖不知稱名所始，</seg>
<seg xml:id="KR2o0025_tls_011-4a.14">要亦依經而立傳名，</seg>
<seg xml:id="KR2o0025_tls_011-4a.15">不當自宋始也。</seg>
<seg xml:id="KR2o0025_tls_011-4a.16">夫屈子賦，</seg>
<seg xml:id="KR2o0025_tls_011-4a.17">固以《離騷》為重，</seg>
<seg xml:id="KR2o0025_tls_011-4a.18">史遷以下，</seg>
<seg xml:id="KR2o0025_tls_011-4a.19">至取《騷》以名其全書，</seg>
<seg xml:id="KR2o0025_tls_011-4a.20">今猶是也。</seg>
<seg xml:id="KR2o0025_tls_011-4a.21">然諸篇之旨，</seg>
<seg xml:id="KR2o0025_tls_011-4a.22">本無分別，</seg>
<seg xml:id="KR2o0025_tls_011-4a.23">惟因首篇取重，</seg>
<seg xml:id="KR2o0025_tls_011-4a.24">而強分經傳，</seg>
<seg xml:id="KR2o0025_tls_011-4a.25">欲同正《雅》為經，</seg>
<seg xml:id="KR2o0025_tls_011-4a.26">變《雅》為傳之例；</seg>
<seg xml:id="KR2o0025_tls_011-4a.27">是《孟子》七篇，</seg>
<seg xml:id="KR2o0025_tls_011-4a.28">當分《梁惠王》經，</seg>
<seg xml:id="KR2o0025_tls_011-4a.29">與《公孫》、《滕文》諸傳矣。</seg>
</p>
<p>
<seg xml:id="KR2o0025_tls_011-5a.1">夫子之作《春秋》，</seg>
<seg xml:id="KR2o0025_tls_011-5a.2">莊生以謂議而不斷，</seg>
<seg xml:id="KR2o0025_tls_011-5a.3">蓋其義寓於其事其文，</seg>
<seg xml:id="KR2o0025_tls_011-5a.4">不自為賞罰也。</seg>
<seg xml:id="KR2o0025_tls_011-5a.5">漢魏而下，</seg>
<seg xml:id="KR2o0025_tls_011-5a.6">仿《春秋》者，</seg>
<seg xml:id="KR2o0025_tls_011-5a.7">蓋亦多矣。</seg>
<seg xml:id="KR2o0025_tls_011-5a.8">其間或得或失，</seg>
<seg xml:id="KR2o0025_tls_011-5a.9">更仆不能悉數。</seg>
<seg xml:id="KR2o0025_tls_011-5a.10">後之論者，</seg>
<seg xml:id="KR2o0025_tls_011-5a.11">至以遷、固而下，</seg>
<seg xml:id="KR2o0025_tls_011-5a.12">擬之《尚書》；</seg>
<seg xml:id="KR2o0025_tls_011-5a.13">諸家編年，</seg>
<seg xml:id="KR2o0025_tls_011-5a.14">擬之《春秋》。</seg>
<seg xml:id="KR2o0025_tls_011-5a.15">不知遷、固本紀，</seg>
<seg xml:id="KR2o0025_tls_011-5a.16">本為《春秋》家學，</seg>
<seg xml:id="KR2o0025_tls_011-5a.17">書誌表傳，</seg>
<seg xml:id="KR2o0025_tls_011-5a.18">殆猶《左》、《國》內外之與為終始發明耳。</seg>
<seg xml:id="KR2o0025_tls_011-5a.19">諸家《陽秋》，</seg>
<seg xml:id="KR2o0025_tls_011-5a.20">先後雜出，</seg>
<seg xml:id="KR2o0025_tls_011-5a.21">或用其名而變其體<note>《十六國春秋》之類。</note>，</seg>
<seg xml:id="KR2o0025_tls_011-5a.22">或避其名而擬其實<note>《通鑒綱目》之類。</note>，</seg>
<seg xml:id="KR2o0025_tls_011-5a.23">要皆不知遷、固之書，</seg>
<seg xml:id="KR2o0025_tls_011-5a.24">本紹《春秋》之學，</seg>
<seg xml:id="KR2o0025_tls_011-5a.25">並非取法《尚書》者也。</seg>
<seg xml:id="KR2o0025_tls_011-5a.26">故明於《春秋》之義者，</seg>
<seg xml:id="KR2o0025_tls_011-5a.27">但當較正遷、固以下其文其事之中，</seg>
<seg xml:id="KR2o0025_tls_011-5a.28">其義固何如耳。</seg>
<seg xml:id="KR2o0025_tls_011-5a.29">若欲萃聚其事，</seg>
<seg xml:id="KR2o0025_tls_011-5a.30">以年分編，</seg>
<seg xml:id="KR2o0025_tls_011-5a.31">則荀悅、袁宏之例具在，</seg>
<seg xml:id="KR2o0025_tls_011-5a.32">未嘗不可法也。</seg>
<seg xml:id="KR2o0025_tls_011-5a.33">必欲於紀傳編年之外，</seg>
<seg xml:id="KR2o0025_tls_011-5a.34">別為《春秋》，</seg>
<seg xml:id="KR2o0025_tls_011-5a.35">則亦王氏《元經》之續耳。</seg>
<seg xml:id="KR2o0025_tls_011-5a.36">夫異端抗經，</seg>
<seg xml:id="KR2o0025_tls_011-5a.37">不足道也。</seg>
<seg xml:id="KR2o0025_tls_011-5a.38">儒者服習六經，</seg>
<seg xml:id="KR2o0025_tls_011-5a.39">而不知經之不可以擬，</seg>
<seg xml:id="KR2o0025_tls_011-5a.40">則淺之乎為儒者矣！</seg>
</p>
<p>
<seg xml:id="KR2o0025_tls_011-6a.1">目錄 文史通義</seg>
</p>
<p>
<seg xml:id="KR2o0025_tls_011-7a.1">◀上一卷 卷二 下一卷▶</seg>
</p>
</div>
<div>
                <head>
                    <seg xml:id="KR2o0025_tls_012-h.1">原道上</seg>
                </head>
                <p>
<seg xml:id="KR2o0025_tls_012-1a.1">道之大原出於天，</seg>
<seg xml:id="KR2o0025_tls_012-1a.2">天固諄諄然命之乎？曰：</seg>
<seg xml:id="KR2o0025_tls_012-1a.3">天地之前，</seg>
<seg xml:id="KR2o0025_tls_012-1a.4">則吾不得而知也。</seg>
<seg xml:id="KR2o0025_tls_012-1a.5">天地生人，</seg>
<seg xml:id="KR2o0025_tls_012-1a.6">斯有道矣，</seg>
<seg xml:id="KR2o0025_tls_012-1a.7">而未形也。</seg>
<seg xml:id="KR2o0025_tls_012-1a.8">三人居室，</seg>
<seg xml:id="KR2o0025_tls_012-1a.9">而道形矣，</seg>
<seg xml:id="KR2o0025_tls_012-1a.10">猶未著也。</seg>
<seg xml:id="KR2o0025_tls_012-1a.11">人有什伍而至百千，</seg>
<seg xml:id="KR2o0025_tls_012-1a.12">一室所不能容，</seg>
<seg xml:id="KR2o0025_tls_012-1a.13">部別班分，</seg>
<seg xml:id="KR2o0025_tls_012-1a.14">而道著矣。</seg>
<seg xml:id="KR2o0025_tls_012-1a.15">仁義忠孝之名，</seg>
<seg xml:id="KR2o0025_tls_012-1a.16">刑政禮樂之制，</seg>
<seg xml:id="KR2o0025_tls_012-1a.17">皆其不得已而後起者也。</seg>
</p>
<p>
<seg xml:id="KR2o0025_tls_012-2a.1">人生有道，</seg>
<seg xml:id="KR2o0025_tls_012-2a.2">人不自知；</seg>
<seg xml:id="KR2o0025_tls_012-2a.3">三人居室，</seg>
<seg xml:id="KR2o0025_tls_012-2a.4">則必朝暮啟閉其門戶，</seg>
<seg xml:id="KR2o0025_tls_012-2a.5">饔飧取給於樵汲，</seg>
<seg xml:id="KR2o0025_tls_012-2a.6">既非一身，</seg>
<seg xml:id="KR2o0025_tls_012-2a.7">則必有分任者矣。</seg>
<seg xml:id="KR2o0025_tls_012-2a.8">或各司其事，</seg>
<seg xml:id="KR2o0025_tls_012-2a.9">或番易其班，</seg>
<seg xml:id="KR2o0025_tls_012-2a.10">所謂不得不然之勢也，</seg>
<seg xml:id="KR2o0025_tls_012-2a.11">而均平秩序之義出矣。</seg>
<seg xml:id="KR2o0025_tls_012-2a.12">又恐交委而互爭焉，</seg>
<seg xml:id="KR2o0025_tls_012-2a.13">則必推年之長者持其平，</seg>
<seg xml:id="KR2o0025_tls_012-2a.14">亦不得不然之勢也，</seg>
<seg xml:id="KR2o0025_tls_012-2a.15">而長幼尊尊之別形矣。</seg>
<seg xml:id="KR2o0025_tls_012-2a.16">至於什伍千百，</seg>
<seg xml:id="KR2o0025_tls_012-2a.17">部別班分，</seg>
<seg xml:id="KR2o0025_tls_012-2a.18">亦必各長其什伍，</seg>
<seg xml:id="KR2o0025_tls_012-2a.19">而積至於千百，</seg>
<seg xml:id="KR2o0025_tls_012-2a.20">則人眾而賴於幹濟，</seg>
<seg xml:id="KR2o0025_tls_012-2a.21">必推才之傑者理其繁，</seg>
<seg xml:id="KR2o0025_tls_012-2a.22">勢紛而須於率俾，</seg>
<seg xml:id="KR2o0025_tls_012-2a.23">必推德之懋者司其化，</seg>
<seg xml:id="KR2o0025_tls_012-2a.24">是亦不得不然之勢也；</seg>
<seg xml:id="KR2o0025_tls_012-2a.25">而作君作師，</seg>
<seg xml:id="KR2o0025_tls_012-2a.26">畫野分州，</seg>
<seg xml:id="KR2o0025_tls_012-2a.27">井田封建學校之意著矣。</seg>
<seg xml:id="KR2o0025_tls_012-2a.28">故道者，</seg>
<seg xml:id="KR2o0025_tls_012-2a.29">非聖人智力之所能為，</seg>
<seg xml:id="KR2o0025_tls_012-2a.30">皆其事勢自然，</seg>
<seg xml:id="KR2o0025_tls_012-2a.31">漸形漸著，</seg>
<seg xml:id="KR2o0025_tls_012-2a.32">不得已而出之，</seg>
<seg xml:id="KR2o0025_tls_012-2a.33">故曰天也。</seg>
</p>
<p>
<seg xml:id="KR2o0025_tls_012-3a.1">《易》曰：</seg>
<seg xml:id="KR2o0025_tls_012-3a.2">「一陰一陽之謂道。」</seg>
<seg xml:id="KR2o0025_tls_012-3a.3">是未有人而道已具也。</seg>
<seg xml:id="KR2o0025_tls_012-3a.4">繼之者善，</seg>
<seg xml:id="KR2o0025_tls_012-3a.5">成之者性。</seg>
<seg xml:id="KR2o0025_tls_012-3a.6">是天著於人，</seg>
<seg xml:id="KR2o0025_tls_012-3a.7">而理附於氣。</seg>
<seg xml:id="KR2o0025_tls_012-3a.8">故可形其形而名其名者，</seg>
<seg xml:id="KR2o0025_tls_012-3a.9">皆道之故，</seg>
<seg xml:id="KR2o0025_tls_012-3a.10">而非道也。</seg>
<seg xml:id="KR2o0025_tls_012-3a.11">道者，</seg>
<seg xml:id="KR2o0025_tls_012-3a.12">萬事萬物之所以然，</seg>
<seg xml:id="KR2o0025_tls_012-3a.13">而非萬事萬物之當然也。</seg>
<seg xml:id="KR2o0025_tls_012-3a.14">人可得而見者，</seg>
<seg xml:id="KR2o0025_tls_012-3a.15">則其當然而已矣。</seg>
<seg xml:id="KR2o0025_tls_012-3a.16">人之初生，</seg>
<seg xml:id="KR2o0025_tls_012-3a.17">至於什伍千百，</seg>
<seg xml:id="KR2o0025_tls_012-3a.18">以及作君作師，</seg>
<seg xml:id="KR2o0025_tls_012-3a.19">分州畫野，</seg>
<seg xml:id="KR2o0025_tls_012-3a.20">蓋必有所需而後從而給之，</seg>
<seg xml:id="KR2o0025_tls_012-3a.21">有所郁而後從而宣之，</seg>
<seg xml:id="KR2o0025_tls_012-3a.22">有所弊而後而救之。</seg>
<seg xml:id="KR2o0025_tls_012-3a.23">羲、農、軒、顓之制作，</seg>
<seg xml:id="KR2o0025_tls_012-3a.24">初意不過如是爾。</seg>
<seg xml:id="KR2o0025_tls_012-3a.25">法積美備，</seg>
<seg xml:id="KR2o0025_tls_012-3a.26">至唐、虞而盡善焉，</seg>
<seg xml:id="KR2o0025_tls_012-3a.27">殷因夏監，</seg>
<seg xml:id="KR2o0025_tls_012-3a.28">至成周而無憾焉。</seg>
<seg xml:id="KR2o0025_tls_012-3a.29">譬如濫觴積而漸為江河，</seg>
<seg xml:id="KR2o0025_tls_012-3a.30">培塿積而至於山嶽，</seg>
<seg xml:id="KR2o0025_tls_012-3a.31">亦其理勢之自然；</seg>
<seg xml:id="KR2o0025_tls_012-3a.32">而非堯、舜之聖，</seg>
<seg xml:id="KR2o0025_tls_012-3a.33">過乎羲、軒，</seg>
<seg xml:id="KR2o0025_tls_012-3a.34">文、武之神，</seg>
<seg xml:id="KR2o0025_tls_012-3a.35">勝於禹、湯也。</seg>
<seg xml:id="KR2o0025_tls_012-3a.36">後聖法前聖，</seg>
<seg xml:id="KR2o0025_tls_012-3a.37">非法前聖也，</seg>
<seg xml:id="KR2o0025_tls_012-3a.38">法其道之漸形而漸著者也。</seg>
<seg xml:id="KR2o0025_tls_012-3a.39">三皇無為而自化，</seg>
<seg xml:id="KR2o0025_tls_012-3a.40">五帝開物而成務，</seg>
<seg xml:id="KR2o0025_tls_012-3a.41">三王立制而垂法，</seg>
<seg xml:id="KR2o0025_tls_012-3a.42">後人見為治化不同有如是爾。</seg>
<seg xml:id="KR2o0025_tls_012-3a.43">當日聖人創制，</seg>
<seg xml:id="KR2o0025_tls_012-3a.44">則猶暑之必須為葛，</seg>
<seg xml:id="KR2o0025_tls_012-3a.45">寒之必須為裘，</seg>
<seg xml:id="KR2o0025_tls_012-3a.46">而非有所容心，</seg>
<seg xml:id="KR2o0025_tls_012-3a.47">以謂吾必如是而後可以異於聖人，</seg>
<seg xml:id="KR2o0025_tls_012-3a.48">吾必如是而後可以齊名前聖也。</seg>
<seg xml:id="KR2o0025_tls_012-3a.49">此皆一陰一陽往復循環所必至，</seg>
<seg xml:id="KR2o0025_tls_012-3a.50">而非可即是以為一陰一陽之道也。</seg>
<seg xml:id="KR2o0025_tls_012-3a.51">一陰一陽往復循環者，</seg>
<seg xml:id="KR2o0025_tls_012-3a.52">猶車輪也。</seg>
<seg xml:id="KR2o0025_tls_012-3a.53">聖人創制，</seg>
<seg xml:id="KR2o0025_tls_012-3a.54">一似暑葛寒裘，</seg>
<seg xml:id="KR2o0025_tls_012-3a.55">猶軌轍也。</seg>
</p>
<p>
<seg xml:id="KR2o0025_tls_012-4a.1">道有自然，</seg>
<seg xml:id="KR2o0025_tls_012-4a.2">聖人有不得不然，</seg>
<seg xml:id="KR2o0025_tls_012-4a.3">其事同乎？曰：</seg>
<seg xml:id="KR2o0025_tls_012-4a.4">不同。</seg>
<seg xml:id="KR2o0025_tls_012-4a.5">道無所為而自然，</seg>
<seg xml:id="KR2o0025_tls_012-4a.6">聖人有所見而不得不然也。</seg>
<seg xml:id="KR2o0025_tls_012-4a.7">聖人有所見，</seg>
<seg xml:id="KR2o0025_tls_012-4a.8">故不得不然；</seg>
<seg xml:id="KR2o0025_tls_012-4a.9">眾人無所見，</seg>
<seg xml:id="KR2o0025_tls_012-4a.10">則不知其然而然。</seg>
<seg xml:id="KR2o0025_tls_012-4a.11">孰為近道？曰：</seg>
<seg xml:id="KR2o0025_tls_012-4a.12">不知其然而然，</seg>
<seg xml:id="KR2o0025_tls_012-4a.13">即道也。</seg>
<seg xml:id="KR2o0025_tls_012-4a.14">非無所見也，</seg>
<seg xml:id="KR2o0025_tls_012-4a.15">不可見也。</seg>
<seg xml:id="KR2o0025_tls_012-4a.16">不得不然者，</seg>
<seg xml:id="KR2o0025_tls_012-4a.17">聖人所以合乎道，</seg>
<seg xml:id="KR2o0025_tls_012-4a.18">非可即以為道也。</seg>
<seg xml:id="KR2o0025_tls_012-4a.19">聖人求道，</seg>
<seg xml:id="KR2o0025_tls_012-4a.20">道無可見，</seg>
<seg xml:id="KR2o0025_tls_012-4a.21">即眾人之不知其然而然，</seg>
<seg xml:id="KR2o0025_tls_012-4a.22">聖人所藉以見道者也。</seg>
<seg xml:id="KR2o0025_tls_012-4a.23">故不知其然而然，</seg>
<seg xml:id="KR2o0025_tls_012-4a.24">一陰一陽之跡也。</seg>
<seg xml:id="KR2o0025_tls_012-4a.25">學於聖人，</seg>
<seg xml:id="KR2o0025_tls_012-4a.26">斯為賢人。</seg>
<seg xml:id="KR2o0025_tls_012-4a.27">學於賢人，</seg>
<seg xml:id="KR2o0025_tls_012-4a.28">斯為君子。</seg>
<seg xml:id="KR2o0025_tls_012-4a.29">學於眾人，</seg>
<seg xml:id="KR2o0025_tls_012-4a.30">斯為聖人。</seg>
<seg xml:id="KR2o0025_tls_012-4a.31">非眾可學也，</seg>
<seg xml:id="KR2o0025_tls_012-4a.32">求道必於一陰一陽之跡也。</seg>
<seg xml:id="KR2o0025_tls_012-4a.33">自有天地，</seg>
<seg xml:id="KR2o0025_tls_012-4a.34">而至唐、虞、夏、商，</seg>
<seg xml:id="KR2o0025_tls_012-4a.35">跡既多而窮變通久之理亦大備。</seg>
<seg xml:id="KR2o0025_tls_012-4a.36">周公以天縱生知之聖，</seg>
<seg xml:id="KR2o0025_tls_012-4a.37">而適當積古留傳，</seg>
<seg xml:id="KR2o0025_tls_012-4a.38">道法大備之時，</seg>
<seg xml:id="KR2o0025_tls_012-4a.39">是以經綸制作，</seg>
<seg xml:id="KR2o0025_tls_012-4a.40">集千古之大成，</seg>
<seg xml:id="KR2o0025_tls_012-4a.41">則亦時會使然，</seg>
<seg xml:id="KR2o0025_tls_012-4a.42">非周公之聖智能使之然也。</seg>
<seg xml:id="KR2o0025_tls_012-4a.43">蓋自古聖人，</seg>
<seg xml:id="KR2o0025_tls_012-4a.44">皆學於眾人之不知其然而然，</seg>
<seg xml:id="KR2o0025_tls_012-4a.45">而周公又遍閱於自古聖人之不得不然，</seg>
<seg xml:id="KR2o0025_tls_012-4a.46">而知其然也。</seg>
<seg xml:id="KR2o0025_tls_012-4a.47">周公固天縱生知之聖矣，</seg>
<seg xml:id="KR2o0025_tls_012-4a.48">此非周公智力所能也，</seg>
<seg xml:id="KR2o0025_tls_012-4a.49">時會使然也。</seg>
<seg xml:id="KR2o0025_tls_012-4a.50">譬如春夏秋冬，</seg>
<seg xml:id="KR2o0025_tls_012-4a.51">各主一時，</seg>
<seg xml:id="KR2o0025_tls_012-4a.52">而冬令告一歲之成，</seg>
<seg xml:id="KR2o0025_tls_012-4a.53">亦其時會使然，</seg>
<seg xml:id="KR2o0025_tls_012-4a.54">而非冬令勝於三時也。</seg>
<seg xml:id="KR2o0025_tls_012-4a.55">故創制顯庸之聖，</seg>
<seg xml:id="KR2o0025_tls_012-4a.56">千古所同也。</seg>
<seg xml:id="KR2o0025_tls_012-4a.57">集大成者，</seg>
<seg xml:id="KR2o0025_tls_012-4a.58">周公所獨也。</seg>
<seg xml:id="KR2o0025_tls_012-4a.59">時會適當時而然，</seg>
<seg xml:id="KR2o0025_tls_012-4a.60">周公亦不自知其然也。</seg>
</p>
<p>
<seg xml:id="KR2o0025_tls_012-5a.1">孟子曰：</seg>
<seg xml:id="KR2o0025_tls_012-5a.2">「孔子之謂集大成。」</seg>
<seg xml:id="KR2o0025_tls_012-5a.3">今言集大成者為周公，</seg>
<seg xml:id="KR2o0025_tls_012-5a.4">毋乃悖於孟子之指歟？曰：</seg>
<seg xml:id="KR2o0025_tls_012-5a.5">集之為言，</seg>
<seg xml:id="KR2o0025_tls_012-5a.6">萃眾之所有而一之也。</seg>
<seg xml:id="KR2o0025_tls_012-5a.7">自有天地，</seg>
<seg xml:id="KR2o0025_tls_012-5a.8">而至唐、虞、夏、商，</seg>
<seg xml:id="KR2o0025_tls_012-5a.9">皆聖人而得天子之位，</seg>
<seg xml:id="KR2o0025_tls_012-5a.10">經綸治化，</seg>
<seg xml:id="KR2o0025_tls_012-5a.11">一出於道體之適然。</seg>
<seg xml:id="KR2o0025_tls_012-5a.12">周公成文、武之德，</seg>
<seg xml:id="KR2o0025_tls_012-5a.13">適當帝全王備，</seg>
<seg xml:id="KR2o0025_tls_012-5a.14">殷因夏監，</seg>
<seg xml:id="KR2o0025_tls_012-5a.15">至於無可復加之際，</seg>
<seg xml:id="KR2o0025_tls_012-5a.16">故得藉為制作典章，</seg>
<seg xml:id="KR2o0025_tls_012-5a.17">而以周道集古聖之成，</seg>
<seg xml:id="KR2o0025_tls_012-5a.18">斯乃所謂集大成也。</seg>
<seg xml:id="KR2o0025_tls_012-5a.19">孔子有德無位，</seg>
<seg xml:id="KR2o0025_tls_012-5a.20">即無從得制作之權，</seg>
<seg xml:id="KR2o0025_tls_012-5a.21">不得列於一成，</seg>
<seg xml:id="KR2o0025_tls_012-5a.22">安有大成可集乎？</seg>
<seg xml:id="KR2o0025_tls_012-5a.23">非孔子之聖，</seg>
<seg xml:id="KR2o0025_tls_012-5a.24">遜於周公也，</seg>
<seg xml:id="KR2o0025_tls_012-5a.25">時會使然也。</seg>
<seg xml:id="KR2o0025_tls_012-5a.26">孟子所謂集大成者者，</seg>
<seg xml:id="KR2o0025_tls_012-5a.27">乃對伯夷、伊尹、柳下惠而言之也。</seg>
<seg xml:id="KR2o0025_tls_012-5a.28">恐學者疑孔子之聖，</seg>
<seg xml:id="KR2o0025_tls_012-5a.29">與三子同，</seg>
<seg xml:id="KR2o0025_tls_012-5a.30">無所取譬，</seg>
<seg xml:id="KR2o0025_tls_012-5a.31">譬於作樂之大成也。</seg>
<seg xml:id="KR2o0025_tls_012-5a.32">故孔子大成之說，</seg>
<seg xml:id="KR2o0025_tls_012-5a.33">可以對三子，</seg>
<seg xml:id="KR2o0025_tls_012-5a.34">而不可以盡孔子也。</seg>
<seg xml:id="KR2o0025_tls_012-5a.35">以之盡孔子，</seg>
<seg xml:id="KR2o0025_tls_012-5a.36">反小孔子矣。</seg>
<seg xml:id="KR2o0025_tls_012-5a.37">何也？</seg>
<seg xml:id="KR2o0025_tls_012-5a.38">周公集羲、軒、堯、舜以來之大成，</seg>
<seg xml:id="KR2o0025_tls_012-5a.39">周公固學於歷聖而集之，</seg>
<seg xml:id="KR2o0025_tls_012-5a.40">無歷聖之道法，</seg>
<seg xml:id="KR2o0025_tls_012-5a.41">則固無以成其周公也。</seg>
<seg xml:id="KR2o0025_tls_012-5a.42">孔子非集伯夷、尹、惠之大成，</seg>
<seg xml:id="KR2o0025_tls_012-5a.43">孔子固未嘗學於伯夷、尹、惠，</seg>
<seg xml:id="KR2o0025_tls_012-5a.44">且無伯夷、尹、惠之行事，</seg>
<seg xml:id="KR2o0025_tls_012-5a.45">豈將無以成其孔子乎？</seg>
<seg xml:id="KR2o0025_tls_012-5a.46">夫孟子之言，</seg>
<seg xml:id="KR2o0025_tls_012-5a.47">各有所當而已矣，</seg>
<seg xml:id="KR2o0025_tls_012-5a.48">豈可以文害意乎？</seg>
</p>
<p>
<seg xml:id="KR2o0025_tls_012-6a.1">達巷黨人曰：</seg>
<seg xml:id="KR2o0025_tls_012-6a.2">「大哉孔子！</seg>
<seg xml:id="KR2o0025_tls_012-6a.3">博學而無所成名。」</seg>
<seg xml:id="KR2o0025_tls_012-6a.4">今人皆嗤黨人不知孔子矣；</seg>
<seg xml:id="KR2o0025_tls_012-6a.5">抑知孔子果成何名乎？</seg>
<seg xml:id="KR2o0025_tls_012-6a.6">以謂天縱生知之聖，</seg>
<seg xml:id="KR2o0025_tls_012-6a.7">不可言思擬議，</seg>
<seg xml:id="KR2o0025_tls_012-6a.8">而為一定之名也，</seg>
<seg xml:id="KR2o0025_tls_012-6a.9">於是援天與神，</seg>
<seg xml:id="KR2o0025_tls_012-6a.10">以為聖不可知而已矣。</seg>
<seg xml:id="KR2o0025_tls_012-6a.11">斯其所見，</seg>
<seg xml:id="KR2o0025_tls_012-6a.12">何以異於黨人乎？</seg>
<seg xml:id="KR2o0025_tls_012-6a.13">天地之大，</seg>
<seg xml:id="KR2o0025_tls_012-6a.14">可一言盡。</seg>
<seg xml:id="KR2o0025_tls_012-6a.15">孔子雖大，</seg>
<seg xml:id="KR2o0025_tls_012-6a.16">不過天地，</seg>
<seg xml:id="KR2o0025_tls_012-6a.17">獨不可以一言盡乎？</seg>
<seg xml:id="KR2o0025_tls_012-6a.18">或問何以一言盡之，</seg>
<seg xml:id="KR2o0025_tls_012-6a.19">則曰：</seg>
<seg xml:id="KR2o0025_tls_012-6a.20">學周公而已矣。</seg>
<seg xml:id="KR2o0025_tls_012-6a.21">周公之外，</seg>
<seg xml:id="KR2o0025_tls_012-6a.22">別無所學乎？曰：</seg>
<seg xml:id="KR2o0025_tls_012-6a.23">非有學而孔子有所不至；</seg>
<seg xml:id="KR2o0025_tls_012-6a.24">周公既集群聖之成，</seg>
<seg xml:id="KR2o0025_tls_012-6a.25">則周公之外，</seg>
<seg xml:id="KR2o0025_tls_012-6a.26">更無所謂學也。</seg>
<seg xml:id="KR2o0025_tls_012-6a.27">周公集群聖之大成，</seg>
<seg xml:id="KR2o0025_tls_012-6a.28">孔子學而盡周公之道，</seg>
<seg xml:id="KR2o0025_tls_012-6a.29">斯一言也，</seg>
<seg xml:id="KR2o0025_tls_012-6a.30">足以蔽孔子之全體矣。</seg>
<seg xml:id="KR2o0025_tls_012-6a.31">「祖述堯、舜」，</seg>
<seg xml:id="KR2o0025_tls_012-6a.32">周公之誌也。</seg>
<seg xml:id="KR2o0025_tls_012-6a.33">「憲章文、武」，</seg>
<seg xml:id="KR2o0025_tls_012-6a.34">周公之業也。</seg>
<seg xml:id="KR2o0025_tls_012-6a.35">一則曰：</seg>
<seg xml:id="KR2o0025_tls_012-6a.36">「文王既沒，</seg>
<seg xml:id="KR2o0025_tls_012-6a.37">文不在茲。」</seg>
<seg xml:id="KR2o0025_tls_012-6a.38">再則曰：</seg>
<seg xml:id="KR2o0025_tls_012-6a.39">「甚矣吾衰，</seg>
<seg xml:id="KR2o0025_tls_012-6a.40">不復夢見周公。」</seg>
<seg xml:id="KR2o0025_tls_012-6a.41">又曰：</seg>
<seg xml:id="KR2o0025_tls_012-6a.42">「吾學《周禮》，</seg>
<seg xml:id="KR2o0025_tls_012-6a.43">今用之。」</seg>
<seg xml:id="KR2o0025_tls_012-6a.44">又曰：</seg>
<seg xml:id="KR2o0025_tls_012-6a.45">「郁郁乎文哉！</seg>
<seg xml:id="KR2o0025_tls_012-6a.46">吾從周。」</seg>
<seg xml:id="KR2o0025_tls_012-6a.47">哀公問政，</seg>
<seg xml:id="KR2o0025_tls_012-6a.48">則曰：</seg>
<seg xml:id="KR2o0025_tls_012-6a.49">「文、武之政，</seg>
<seg xml:id="KR2o0025_tls_012-6a.50">布在方策。」</seg>
<seg xml:id="KR2o0025_tls_012-6a.51">或問「仲尼焉學？」</seg>
<seg xml:id="KR2o0025_tls_012-6a.52">子貢以謂「文、武之道，</seg>
<seg xml:id="KR2o0025_tls_012-6a.53">未墜於地」。</seg>
<seg xml:id="KR2o0025_tls_012-6a.54">「述而不作」，</seg>
<seg xml:id="KR2o0025_tls_012-6a.55">周公之舊典也。</seg>
<seg xml:id="KR2o0025_tls_012-6a.56">「好古敏求」，</seg>
<seg xml:id="KR2o0025_tls_012-6a.57">周公之遺籍也。</seg>
<seg xml:id="KR2o0025_tls_012-6a.58">黨人生同時而不知，</seg>
<seg xml:id="KR2o0025_tls_012-6a.59">乃謂無所成名，</seg>
<seg xml:id="KR2o0025_tls_012-6a.60">亦非全無所見矣。</seg>
<seg xml:id="KR2o0025_tls_012-6a.61">後人觀載籍，</seg>
<seg xml:id="KR2o0025_tls_012-6a.62">而不知夫子之所學，</seg>
<seg xml:id="KR2o0025_tls_012-6a.63">是不如黨人所見矣。</seg>
<seg xml:id="KR2o0025_tls_012-6a.64">而猶嗤黨人為不知，</seg>
<seg xml:id="KR2o0025_tls_012-6a.65">奚翅百步之笑五十步乎？</seg>
<seg xml:id="KR2o0025_tls_012-6a.66">故自古聖人，</seg>
<seg xml:id="KR2o0025_tls_012-6a.67">其聖雖同，</seg>
<seg xml:id="KR2o0025_tls_012-6a.68">而其所以為聖，</seg>
<seg xml:id="KR2o0025_tls_012-6a.69">不必盡同，</seg>
<seg xml:id="KR2o0025_tls_012-6a.70">時會使然也。</seg>
<seg xml:id="KR2o0025_tls_012-6a.71">惟孔子與周公，</seg>
<seg xml:id="KR2o0025_tls_012-6a.72">俱生法積道備無可復加之後，</seg>
<seg xml:id="KR2o0025_tls_012-6a.73">周公集其成以行其道，</seg>
<seg xml:id="KR2o0025_tls_012-6a.74">孔子盡其道以明其教，</seg>
<seg xml:id="KR2o0025_tls_012-6a.75">符節吻合，</seg>
<seg xml:id="KR2o0025_tls_012-6a.76">如出於一人，</seg>
<seg xml:id="KR2o0025_tls_012-6a.77">不復更有毫末異同之致也。</seg>
<seg xml:id="KR2o0025_tls_012-6a.78">然則欲尊孔子者，</seg>
<seg xml:id="KR2o0025_tls_012-6a.79">安在援天與神，</seg>
<seg xml:id="KR2o0025_tls_012-6a.80">而為恍惚難憑之說哉？</seg>
</p>
<p>
<seg xml:id="KR2o0025_tls_012-7a.1">或曰：</seg>
<seg xml:id="KR2o0025_tls_012-7a.2">孔子既與周公同道矣，</seg>
<seg xml:id="KR2o0025_tls_012-7a.3">周公集大成，</seg>
<seg xml:id="KR2o0025_tls_012-7a.4">而孔子獨非大成歟？曰：</seg>
<seg xml:id="KR2o0025_tls_012-7a.5">孔子之大成，</seg>
<seg xml:id="KR2o0025_tls_012-7a.6">亦非孟子所謂也。</seg>
<seg xml:id="KR2o0025_tls_012-7a.7">蓋與周公同其集羲、農、軒、頊、唐、虞、三代之成，</seg>
<seg xml:id="KR2o0025_tls_012-7a.8">而非集夷、尹、柳下之成也。</seg>
<seg xml:id="KR2o0025_tls_012-7a.9">蓋君師分而治教不能合於一，</seg>
<seg xml:id="KR2o0025_tls_012-7a.10">氣數之出於天者也。</seg>
<seg xml:id="KR2o0025_tls_012-7a.11">周公集治統之成，</seg>
<seg xml:id="KR2o0025_tls_012-7a.12">而孔子明立教之極，</seg>
<seg xml:id="KR2o0025_tls_012-7a.13">皆事理之不得不然，</seg>
<seg xml:id="KR2o0025_tls_012-7a.14">而非聖人異於前人，</seg>
<seg xml:id="KR2o0025_tls_012-7a.15">此道法之出於天者也。</seg>
<seg xml:id="KR2o0025_tls_012-7a.16">故隋唐以前，</seg>
<seg xml:id="KR2o0025_tls_012-7a.17">學校並祀周、孔，</seg>
<seg xml:id="KR2o0025_tls_012-7a.18">以周公為先聖，</seg>
<seg xml:id="KR2o0025_tls_012-7a.19">孔子為先師，</seg>
<seg xml:id="KR2o0025_tls_012-7a.20">蓋言制作之為聖，</seg>
<seg xml:id="KR2o0025_tls_012-7a.21">而立教之為師。</seg>
<seg xml:id="KR2o0025_tls_012-7a.22">故孟子曰：</seg>
<seg xml:id="KR2o0025_tls_012-7a.23">「周公、仲尼之道一也。」</seg>
<seg xml:id="KR2o0025_tls_012-7a.24">然則周公、孔子，</seg>
<seg xml:id="KR2o0025_tls_012-7a.25">以時會而立統宗之極，</seg>
<seg xml:id="KR2o0025_tls_012-7a.26">聖人固藉時會歟？</seg>
<seg xml:id="KR2o0025_tls_012-7a.27">宰我以謂夫子「賢於堯、舜」，</seg>
<seg xml:id="KR2o0025_tls_012-7a.28">子貢以謂「生民未有如天子」，</seg>
<seg xml:id="KR2o0025_tls_012-7a.29">有若以夫子較古聖人，</seg>
<seg xml:id="KR2o0025_tls_012-7a.30">則謂「出類拔萃」，</seg>
<seg xml:id="KR2o0025_tls_012-7a.31">三子皆舍周公，</seg>
<seg xml:id="KR2o0025_tls_012-7a.32">獨尊孔氏。</seg>
<seg xml:id="KR2o0025_tls_012-7a.33">朱子以謂事功有異，</seg>
<seg xml:id="KR2o0025_tls_012-7a.34">是也。</seg>
<seg xml:id="KR2o0025_tls_012-7a.35">然而治見實事，</seg>
<seg xml:id="KR2o0025_tls_012-7a.36">教則垂空言矣。</seg>
<seg xml:id="KR2o0025_tls_012-7a.37">後人因三子之言，</seg>
<seg xml:id="KR2o0025_tls_012-7a.38">而盛推孔子，</seg>
<seg xml:id="KR2o0025_tls_012-7a.39">過於堯、舜，</seg>
<seg xml:id="KR2o0025_tls_012-7a.40">因之崇性命而薄事功，</seg>
<seg xml:id="KR2o0025_tls_012-7a.41">於是千聖之經綸，</seg>
<seg xml:id="KR2o0025_tls_012-7a.42">不足當儒生之坐論矣<note>伊川論禹、稷、顏子，謂禹、稷較顏子為粗。朱子又以二程與顏、孟切比長短。蓋門戶之見，賢者不免，古今之通患。</note>。</seg>
<seg xml:id="KR2o0025_tls_012-7a.43">夫尊夫子者，</seg>
<seg xml:id="KR2o0025_tls_012-7a.44">莫若切近人情。</seg>
<seg xml:id="KR2o0025_tls_012-7a.45">不知其實，</seg>
<seg xml:id="KR2o0025_tls_012-7a.46">而但務推崇，</seg>
<seg xml:id="KR2o0025_tls_012-7a.47">則玄之又玄，</seg>
<seg xml:id="KR2o0025_tls_012-7a.48">聖人一神天之通號耳，</seg>
<seg xml:id="KR2o0025_tls_012-7a.49">世教何補焉？</seg>
<seg xml:id="KR2o0025_tls_012-7a.50">故周、孔不可優劣也，</seg>
<seg xml:id="KR2o0025_tls_012-7a.51">塵垢秕糠，</seg>
<seg xml:id="KR2o0025_tls_012-7a.52">陶鑄堯、舜，</seg>
<seg xml:id="KR2o0025_tls_012-7a.53">莊生且謂寓言，</seg>
<seg xml:id="KR2o0025_tls_012-7a.54">曾儒者而襲其說歟？</seg>
<seg xml:id="KR2o0025_tls_012-7a.55">故欲知道者，</seg>
<seg xml:id="KR2o0025_tls_012-7a.56">必先知周、孔之所以為周、孔。</seg>
</p>
</div>
<div>
                <head>
                    <seg xml:id="KR2o0025_tls_013-h.1">原道中</seg>
                </head>
                <p>
<seg xml:id="KR2o0025_tls_013-1a.1">韓退之曰：</seg>
<seg xml:id="KR2o0025_tls_013-1a.2">「由周公而上，</seg>
<seg xml:id="KR2o0025_tls_013-1a.3">上而為君，</seg>
<seg xml:id="KR2o0025_tls_013-1a.4">故其事行；</seg>
<seg xml:id="KR2o0025_tls_013-1a.5">由周公而下，</seg>
<seg xml:id="KR2o0025_tls_013-1a.6">下而為臣，</seg>
<seg xml:id="KR2o0025_tls_013-1a.7">故其說長。」</seg>
<seg xml:id="KR2o0025_tls_013-1a.8">夫說長者，</seg>
<seg xml:id="KR2o0025_tls_013-1a.9">道之所由明，</seg>
<seg xml:id="KR2o0025_tls_013-1a.10">而說長者，</seg>
<seg xml:id="KR2o0025_tls_013-1a.11">亦即道之所由晦也。</seg>
<seg xml:id="KR2o0025_tls_013-1a.12">夫子明教於萬世，</seg>
<seg xml:id="KR2o0025_tls_013-1a.13">夫子未嘗自為說也。</seg>
<seg xml:id="KR2o0025_tls_013-1a.14">表章六籍，</seg>
<seg xml:id="KR2o0025_tls_013-1a.15">存周公之舊典，</seg>
<seg xml:id="KR2o0025_tls_013-1a.16">故曰：</seg>
<seg xml:id="KR2o0025_tls_013-1a.17">「述而不作，</seg>
<seg xml:id="KR2o0025_tls_013-1a.18">信而好古。」</seg>
<seg xml:id="KR2o0025_tls_013-1a.19">又曰：</seg>
<seg xml:id="KR2o0025_tls_013-1a.20">「蓋有不知而作之者，</seg>
<seg xml:id="KR2o0025_tls_013-1a.21">我無是也。」</seg>
<seg xml:id="KR2o0025_tls_013-1a.22">「子所雅言，</seg>
<seg xml:id="KR2o0025_tls_013-1a.23">《詩》、《書》執《禮》」，</seg>
<seg xml:id="KR2o0025_tls_013-1a.24">所謂明先王之道以導之也。</seg>
<seg xml:id="KR2o0025_tls_013-1a.25">非夫子推尊先王，</seg>
<seg xml:id="KR2o0025_tls_013-1a.26">意存謙牧而不自作也，</seg>
<seg xml:id="KR2o0025_tls_013-1a.27">夫子本無可作也。</seg>
<seg xml:id="KR2o0025_tls_013-1a.28">有德無位，</seg>
<seg xml:id="KR2o0025_tls_013-1a.29">即無制作之權。</seg>
<seg xml:id="KR2o0025_tls_013-1a.30">空言不可以教人，</seg>
<seg xml:id="KR2o0025_tls_013-1a.31">所謂無徵不信也。</seg>
<seg xml:id="KR2o0025_tls_013-1a.32">教之為事，</seg>
<seg xml:id="KR2o0025_tls_013-1a.33">羲、軒以來，</seg>
<seg xml:id="KR2o0025_tls_013-1a.34">蓋已有之。</seg>
<seg xml:id="KR2o0025_tls_013-1a.35">觀《易·大傳》之所稱述，</seg>
<seg xml:id="KR2o0025_tls_013-1a.36">則知聖人即身示法，</seg>
<seg xml:id="KR2o0025_tls_013-1a.37">因事立教，</seg>
<seg xml:id="KR2o0025_tls_013-1a.38">而未嘗於敷政出治之外，</seg>
<seg xml:id="KR2o0025_tls_013-1a.39">別有所謂教法也。</seg>
<seg xml:id="KR2o0025_tls_013-1a.40">虞廷之教，</seg>
<seg xml:id="KR2o0025_tls_013-1a.41">則有專官矣；</seg>
<seg xml:id="KR2o0025_tls_013-1a.42">司徒之所敬敷，</seg>
<seg xml:id="KR2o0025_tls_013-1a.43">典樂之所咨命；</seg>
<seg xml:id="KR2o0025_tls_013-1a.44">以至學校之設，</seg>
<seg xml:id="KR2o0025_tls_013-1a.45">通於四代；</seg>
<seg xml:id="KR2o0025_tls_013-1a.46">司成師保之職，</seg>
<seg xml:id="KR2o0025_tls_013-1a.47">詳於周官。</seg>
<seg xml:id="KR2o0025_tls_013-1a.48">然既列於有司，</seg>
<seg xml:id="KR2o0025_tls_013-1a.49">則肄業存於掌故，</seg>
<seg xml:id="KR2o0025_tls_013-1a.50">其所習者，</seg>
<seg xml:id="KR2o0025_tls_013-1a.51">修齊治平之道，</seg>
<seg xml:id="KR2o0025_tls_013-1a.52">而所師者，</seg>
<seg xml:id="KR2o0025_tls_013-1a.53">守官典法之人。</seg>
<seg xml:id="KR2o0025_tls_013-1a.54">治教無二，</seg>
<seg xml:id="KR2o0025_tls_013-1a.55">官師合一，</seg>
<seg xml:id="KR2o0025_tls_013-1a.56">豈有空言以存其私說哉？</seg>
<seg xml:id="KR2o0025_tls_013-1a.57">儒家者流，</seg>
<seg xml:id="KR2o0025_tls_013-1a.58">尊奉孔子，</seg>
<seg xml:id="KR2o0025_tls_013-1a.59">若將私為儒者之宗師，</seg>
<seg xml:id="KR2o0025_tls_013-1a.60">則亦不知孔子矣。</seg>
<seg xml:id="KR2o0025_tls_013-1a.61">孔子立人道之極，</seg>
<seg xml:id="KR2o0025_tls_013-1a.62">豈有意於立儒道之極耶？</seg>
<seg xml:id="KR2o0025_tls_013-1a.63">儒也者，</seg>
<seg xml:id="KR2o0025_tls_013-1a.64">賢士不遇明良之盛，</seg>
<seg xml:id="KR2o0025_tls_013-1a.65">不得位而大行，</seg>
<seg xml:id="KR2o0025_tls_013-1a.66">於是守先王之道，</seg>
<seg xml:id="KR2o0025_tls_013-1a.67">以待後之學者，</seg>
<seg xml:id="KR2o0025_tls_013-1a.68">出於勢之無可如何爾。</seg>
<seg xml:id="KR2o0025_tls_013-1a.69">人道所當為者，</seg>
<seg xml:id="KR2o0025_tls_013-1a.70">廣矣，</seg>
<seg xml:id="KR2o0025_tls_013-1a.71">大矣。</seg>
<seg xml:id="KR2o0025_tls_013-1a.72">豈當身皆無所遇，</seg>
<seg xml:id="KR2o0025_tls_013-1a.73">而必出於守先待後，</seg>
<seg xml:id="KR2o0025_tls_013-1a.74">不復涉於人世哉？</seg>
<seg xml:id="KR2o0025_tls_013-1a.75">學《易》原於羲畫，</seg>
<seg xml:id="KR2o0025_tls_013-1a.76">不必同其卉服野處也。</seg>
<seg xml:id="KR2o0025_tls_013-1a.77">觀《書》始於虞典，</seg>
<seg xml:id="KR2o0025_tls_013-1a.78">不必同其呼天號泣也。</seg>
<seg xml:id="KR2o0025_tls_013-1a.79">以為所處之境，</seg>
<seg xml:id="KR2o0025_tls_013-1a.80">各有不同也。</seg>
<seg xml:id="KR2o0025_tls_013-1a.81">然則學夫子者，</seg>
<seg xml:id="KR2o0025_tls_013-1a.82">豈曰屏棄事功，</seg>
<seg xml:id="KR2o0025_tls_013-1a.83">預期道不行而垂其教邪？</seg>
</p>
<p>
<seg xml:id="KR2o0025_tls_013-2a.1">《易》曰：</seg>
<seg xml:id="KR2o0025_tls_013-2a.2">「形而上者謂之道，</seg>
<seg xml:id="KR2o0025_tls_013-2a.3">形而下者謂之器。」</seg>
<seg xml:id="KR2o0025_tls_013-2a.4">道不離器，</seg>
<seg xml:id="KR2o0025_tls_013-2a.5">猶影不離形。</seg>
<seg xml:id="KR2o0025_tls_013-2a.6">後世服夫子之教者自六經，</seg>
<seg xml:id="KR2o0025_tls_013-2a.7">以謂六經載道之書也，</seg>
<seg xml:id="KR2o0025_tls_013-2a.8">而不知六經皆器也。</seg>
<seg xml:id="KR2o0025_tls_013-2a.9">《易》之為書，</seg>
<seg xml:id="KR2o0025_tls_013-2a.10">所以開物成務，</seg>
<seg xml:id="KR2o0025_tls_013-2a.11">掌於《春官》太卜，</seg>
<seg xml:id="KR2o0025_tls_013-2a.12">則固有官守而列於掌故矣。</seg>
<seg xml:id="KR2o0025_tls_013-2a.13">《書》在外史，</seg>
<seg xml:id="KR2o0025_tls_013-2a.14">《詩》領大師，</seg>
<seg xml:id="KR2o0025_tls_013-2a.15">《禮》自宗伯，</seg>
<seg xml:id="KR2o0025_tls_013-2a.16">樂有司成，</seg>
<seg xml:id="KR2o0025_tls_013-2a.17">《春秋》各有國史。</seg>
<seg xml:id="KR2o0025_tls_013-2a.18">三代以前，</seg>
<seg xml:id="KR2o0025_tls_013-2a.19">《詩》、《書》六藝，</seg>
<seg xml:id="KR2o0025_tls_013-2a.20">未嘗不以教人，</seg>
<seg xml:id="KR2o0025_tls_013-2a.21">不如後世尊奉六經，</seg>
<seg xml:id="KR2o0025_tls_013-2a.22">別為儒學一門，</seg>
<seg xml:id="KR2o0025_tls_013-2a.23">而專稱為載道之書者。</seg>
<seg xml:id="KR2o0025_tls_013-2a.24">蓋以學者所習，</seg>
<seg xml:id="KR2o0025_tls_013-2a.25">不出官司典守，</seg>
<seg xml:id="KR2o0025_tls_013-2a.26">國家政教；</seg>
<seg xml:id="KR2o0025_tls_013-2a.27">而其為用，</seg>
<seg xml:id="KR2o0025_tls_013-2a.28">亦不出於人倫日用之常，</seg>
<seg xml:id="KR2o0025_tls_013-2a.29">是以但見其為不得不然之事耳，</seg>
<seg xml:id="KR2o0025_tls_013-2a.30">未嘗別見所載之道也。</seg>
<seg xml:id="KR2o0025_tls_013-2a.31">夫子述六經以訓後世，</seg>
<seg xml:id="KR2o0025_tls_013-2a.32">亦謂先聖先王之道不可見，</seg>
<seg xml:id="KR2o0025_tls_013-2a.33">六經即其器之可見者也。</seg>
<seg xml:id="KR2o0025_tls_013-2a.34">後人不見先王，</seg>
<seg xml:id="KR2o0025_tls_013-2a.35">當據可守之器而思不可見之道。</seg>
<seg xml:id="KR2o0025_tls_013-2a.36">故表章先王政教，</seg>
<seg xml:id="KR2o0025_tls_013-2a.37">與夫官司典守以示人，</seg>
<seg xml:id="KR2o0025_tls_013-2a.38">而不自著為說，</seg>
<seg xml:id="KR2o0025_tls_013-2a.39">以致離器言道也。</seg>
<seg xml:id="KR2o0025_tls_013-2a.40">夫子自述《春秋》之所以作，</seg>
<seg xml:id="KR2o0025_tls_013-2a.41">則雲：</seg>
<seg xml:id="KR2o0025_tls_013-2a.42">「我欲讬之空言，</seg>
<seg xml:id="KR2o0025_tls_013-2a.43">不如見諸行事之深切著明。」</seg>
<seg xml:id="KR2o0025_tls_013-2a.44">則政教典章，</seg>
<seg xml:id="KR2o0025_tls_013-2a.45">人倫日用之外，</seg>
<seg xml:id="KR2o0025_tls_013-2a.46">更無別出著述之道，</seg>
<seg xml:id="KR2o0025_tls_013-2a.47">亦已明矣。</seg>
<seg xml:id="KR2o0025_tls_013-2a.48">秦人禁偶語《詩》、《書》，</seg>
<seg xml:id="KR2o0025_tls_013-2a.49">而雲「欲學法令，</seg>
<seg xml:id="KR2o0025_tls_013-2a.50">以吏為師」。</seg>
<seg xml:id="KR2o0025_tls_013-2a.51">夫秦之悖於古者，</seg>
<seg xml:id="KR2o0025_tls_013-2a.52">禁《詩》、《書》耳。</seg>
<seg xml:id="KR2o0025_tls_013-2a.53">至雲學法令者，</seg>
<seg xml:id="KR2o0025_tls_013-2a.54">以吏為師，</seg>
<seg xml:id="KR2o0025_tls_013-2a.55">則亦道器合一，</seg>
<seg xml:id="KR2o0025_tls_013-2a.56">而官師治教，</seg>
<seg xml:id="KR2o0025_tls_013-2a.57">未嘗分歧為二之至理也。</seg>
<seg xml:id="KR2o0025_tls_013-2a.58">其後治學既分，</seg>
<seg xml:id="KR2o0025_tls_013-2a.59">不能合一，</seg>
<seg xml:id="KR2o0025_tls_013-2a.60">天也。</seg>
<seg xml:id="KR2o0025_tls_013-2a.61">官司守一時之掌故，</seg>
<seg xml:id="KR2o0025_tls_013-2a.62">經師傳授受之章句，</seg>
<seg xml:id="KR2o0025_tls_013-2a.63">亦事之出於不得不然者也。</seg>
<seg xml:id="KR2o0025_tls_013-2a.64">然而歷代相傳，</seg>
<seg xml:id="KR2o0025_tls_013-2a.65">不廢儒業，</seg>
<seg xml:id="KR2o0025_tls_013-2a.66">為其所守先王之道也。</seg>
<seg xml:id="KR2o0025_tls_013-2a.67">而儒家者流，</seg>
<seg xml:id="KR2o0025_tls_013-2a.68">守其六籍，</seg>
<seg xml:id="KR2o0025_tls_013-2a.69">以謂是特載道之書耳。</seg>
<seg xml:id="KR2o0025_tls_013-2a.70">夫天下豈有離器言道，</seg>
<seg xml:id="KR2o0025_tls_013-2a.71">離形存影者哉？</seg>
<seg xml:id="KR2o0025_tls_013-2a.72">彼舍天下事物、人倫日用，</seg>
<seg xml:id="KR2o0025_tls_013-2a.73">而守六籍以言道，</seg>
<seg xml:id="KR2o0025_tls_013-2a.74">則固不可與言夫道矣。</seg>
</p>
<p>
<seg xml:id="KR2o0025_tls_013-3a.1">《易》曰：</seg>
<seg xml:id="KR2o0025_tls_013-3a.2">「仁者見之謂之仁，</seg>
<seg xml:id="KR2o0025_tls_013-3a.3">智者見之謂之智，</seg>
<seg xml:id="KR2o0025_tls_013-3a.4">百姓日用而不知」矣。</seg>
<seg xml:id="KR2o0025_tls_013-3a.5">然而不知道而道存，</seg>
<seg xml:id="KR2o0025_tls_013-3a.6">見謂道而道亡。</seg>
<seg xml:id="KR2o0025_tls_013-3a.7">大道之隱也，</seg>
<seg xml:id="KR2o0025_tls_013-3a.8">不隱於庸愚，</seg>
<seg xml:id="KR2o0025_tls_013-3a.9">而隱於賢智之倫者紛紛有見也。</seg>
<seg xml:id="KR2o0025_tls_013-3a.10">蓋官師治教合，</seg>
<seg xml:id="KR2o0025_tls_013-3a.11">而天下聰明範於一，</seg>
<seg xml:id="KR2o0025_tls_013-3a.12">故即器存道，</seg>
<seg xml:id="KR2o0025_tls_013-3a.13">而人心無越思。</seg>
<seg xml:id="KR2o0025_tls_013-3a.14">官師治教分，</seg>
<seg xml:id="KR2o0025_tls_013-3a.15">而聰明才智，</seg>
<seg xml:id="KR2o0025_tls_013-3a.16">不入於範圍，</seg>
<seg xml:id="KR2o0025_tls_013-3a.17">則一陰一陽，</seg>
<seg xml:id="KR2o0025_tls_013-3a.18">入於受性之偏，</seg>
<seg xml:id="KR2o0025_tls_013-3a.19">而各以所見為固然，</seg>
<seg xml:id="KR2o0025_tls_013-3a.20">亦勢也。</seg>
<seg xml:id="KR2o0025_tls_013-3a.21">夫禮司樂職，</seg>
<seg xml:id="KR2o0025_tls_013-3a.22">各守專官，</seg>
<seg xml:id="KR2o0025_tls_013-3a.23">雖有離婁之明，</seg>
<seg xml:id="KR2o0025_tls_013-3a.24">師曠之聰，</seg>
<seg xml:id="KR2o0025_tls_013-3a.25">不能不赴範而就律也。</seg>
<seg xml:id="KR2o0025_tls_013-3a.26">今雲官守失傳，</seg>
<seg xml:id="KR2o0025_tls_013-3a.27">而吾以道德明其教，</seg>
<seg xml:id="KR2o0025_tls_013-3a.28">則人人皆自以為道德矣。</seg>
<seg xml:id="KR2o0025_tls_013-3a.29">故夫子述而不作，</seg>
<seg xml:id="KR2o0025_tls_013-3a.30">而表章六藝，</seg>
<seg xml:id="KR2o0025_tls_013-3a.31">以存周公舊典也，</seg>
<seg xml:id="KR2o0025_tls_013-3a.32">不敢舍器而言道也。</seg>
<seg xml:id="KR2o0025_tls_013-3a.33">而諸子紛紛，</seg>
<seg xml:id="KR2o0025_tls_013-3a.34">則已言道矣。</seg>
<seg xml:id="KR2o0025_tls_013-3a.35">莊生譬之為耳目口鼻，</seg>
<seg xml:id="KR2o0025_tls_013-3a.36">司馬談別之為六家，</seg>
<seg xml:id="KR2o0025_tls_013-3a.37">劉向區之為九流。</seg>
<seg xml:id="KR2o0025_tls_013-3a.38">皆自以為至極，</seg>
<seg xml:id="KR2o0025_tls_013-3a.39">而思以其道易天下者也。</seg>
<seg xml:id="KR2o0025_tls_013-3a.40">由君子觀之，</seg>
<seg xml:id="KR2o0025_tls_013-3a.41">皆仁智之見而謂之，</seg>
<seg xml:id="KR2o0025_tls_013-3a.42">而非道之果若是易也。</seg>
<seg xml:id="KR2o0025_tls_013-3a.43">夫道因器而顯，</seg>
<seg xml:id="KR2o0025_tls_013-3a.44">不因人而名也。</seg>
<seg xml:id="KR2o0025_tls_013-3a.45">自人有謂道者，</seg>
<seg xml:id="KR2o0025_tls_013-3a.46">而道始因人而異其名矣。</seg>
<seg xml:id="KR2o0025_tls_013-3a.47">仁見謂仁，</seg>
<seg xml:id="KR2o0025_tls_013-3a.48">智見謂智，</seg>
<seg xml:id="KR2o0025_tls_013-3a.49">是也。</seg>
<seg xml:id="KR2o0025_tls_013-3a.50">人自率道而行，</seg>
<seg xml:id="KR2o0025_tls_013-3a.51">道非人之所能據而有也。</seg>
<seg xml:id="KR2o0025_tls_013-3a.52">自人各謂其道，</seg>
<seg xml:id="KR2o0025_tls_013-3a.53">而各行其所謂，</seg>
<seg xml:id="KR2o0025_tls_013-3a.54">而道始得為人所有矣。</seg>
<seg xml:id="KR2o0025_tls_013-3a.55">墨者之道，</seg>
<seg xml:id="KR2o0025_tls_013-3a.56">許子之道，</seg>
<seg xml:id="KR2o0025_tls_013-3a.57">其類皆是也。</seg>
<seg xml:id="KR2o0025_tls_013-3a.58">夫道自形於三人居室，</seg>
<seg xml:id="KR2o0025_tls_013-3a.59">而大備於周公、孔子，</seg>
<seg xml:id="KR2o0025_tls_013-3a.60">歷聖未嘗別以道名者，</seg>
<seg xml:id="KR2o0025_tls_013-3a.61">蓋猶一門之內，</seg>
<seg xml:id="KR2o0025_tls_013-3a.62">不自標其姓氏也。</seg>
<seg xml:id="KR2o0025_tls_013-3a.63">至百家雜出而言道，</seg>
<seg xml:id="KR2o0025_tls_013-3a.64">而儒者不得不自尊其所出矣。</seg>
<seg xml:id="KR2o0025_tls_013-3a.65">一則曰堯、舜之道，</seg>
<seg xml:id="KR2o0025_tls_013-3a.66">再則曰周公、仲尼之道，</seg>
<seg xml:id="KR2o0025_tls_013-3a.67">故韓退之謂「道與德為虛位」也。</seg>
<seg xml:id="KR2o0025_tls_013-3a.68">夫「道與德為虛位」者，</seg>
<seg xml:id="KR2o0025_tls_013-3a.69">道與德之衰也。</seg>
</p>
</div>
<div>
                <head>
                    <seg xml:id="KR2o0025_tls_014-h.1">原道下</seg>
                </head>
                <p>
<seg xml:id="KR2o0025_tls_014-1a.1">人之萃處也，</seg>
<seg xml:id="KR2o0025_tls_014-1a.2">因賓而立主之名。</seg>
<seg xml:id="KR2o0025_tls_014-1a.3">言之龐出也，</seg>
<seg xml:id="KR2o0025_tls_014-1a.4">因非而立是之名。</seg>
<seg xml:id="KR2o0025_tls_014-1a.5">自諸子之紛紛言道，</seg>
<seg xml:id="KR2o0025_tls_014-1a.6">而為道病焉，</seg>
<seg xml:id="KR2o0025_tls_014-1a.7">儒家者流，</seg>
<seg xml:id="KR2o0025_tls_014-1a.8">乃尊堯、舜、周、孔之道，</seg>
<seg xml:id="KR2o0025_tls_014-1a.9">以為吾道矣。</seg>
<seg xml:id="KR2o0025_tls_014-1a.10">道本無吾，</seg>
<seg xml:id="KR2o0025_tls_014-1a.11">而人自吾之，</seg>
<seg xml:id="KR2o0025_tls_014-1a.12">以謂庶幾別於非道之道也。</seg>
<seg xml:id="KR2o0025_tls_014-1a.13">而不知各吾其吾，</seg>
<seg xml:id="KR2o0025_tls_014-1a.14">猶三軍之眾，</seg>
<seg xml:id="KR2o0025_tls_014-1a.15">可稱我軍，</seg>
<seg xml:id="KR2o0025_tls_014-1a.16">對敵國而我之也；</seg>
<seg xml:id="KR2o0025_tls_014-1a.17">非臨敵國，</seg>
<seg xml:id="KR2o0025_tls_014-1a.18">三軍又各有其我也。</seg>
<seg xml:id="KR2o0025_tls_014-1a.19">夫六藝者，</seg>
<seg xml:id="KR2o0025_tls_014-1a.20">聖人即器而存道；</seg>
<seg xml:id="KR2o0025_tls_014-1a.21">而三家之《易》，</seg>
<seg xml:id="KR2o0025_tls_014-1a.22">四氏之《詩》，</seg>
<seg xml:id="KR2o0025_tls_014-1a.23">攻且習者，</seg>
<seg xml:id="KR2o0025_tls_014-1a.24">不勝其入主而出奴也。</seg>
<seg xml:id="KR2o0025_tls_014-1a.25">不知古人於六藝，</seg>
<seg xml:id="KR2o0025_tls_014-1a.26">被服如衣食，</seg>
<seg xml:id="KR2o0025_tls_014-1a.27">人人習之為固然，</seg>
<seg xml:id="KR2o0025_tls_014-1a.28">未嘗專門以名家者也。</seg>
<seg xml:id="KR2o0025_tls_014-1a.29">後儒但即一經之隅曲，</seg>
<seg xml:id="KR2o0025_tls_014-1a.30">而終身殫竭其精力，</seg>
<seg xml:id="KR2o0025_tls_014-1a.31">猶恐不得一當焉，</seg>
<seg xml:id="KR2o0025_tls_014-1a.32">是豈古今人不相及哉？</seg>
<seg xml:id="KR2o0025_tls_014-1a.33">其勢有然也。</seg>
<seg xml:id="KR2o0025_tls_014-1a.34">古者道寓於器，</seg>
<seg xml:id="KR2o0025_tls_014-1a.35">官師合一，</seg>
<seg xml:id="KR2o0025_tls_014-1a.36">學士所肄，</seg>
<seg xml:id="KR2o0025_tls_014-1a.37">非國家之典章，</seg>
<seg xml:id="KR2o0025_tls_014-1a.38">即有司之故事，</seg>
<seg xml:id="KR2o0025_tls_014-1a.39">耳目習而無事深求，</seg>
<seg xml:id="KR2o0025_tls_014-1a.40">故其得之易也。</seg>
<seg xml:id="KR2o0025_tls_014-1a.41">後儒即器求道，</seg>
<seg xml:id="KR2o0025_tls_014-1a.42">有師無官，</seg>
<seg xml:id="KR2o0025_tls_014-1a.43">事出傳聞，</seg>
<seg xml:id="KR2o0025_tls_014-1a.44">而非目見，</seg>
<seg xml:id="KR2o0025_tls_014-1a.45">文須訓故而非質言，</seg>
<seg xml:id="KR2o0025_tls_014-1a.46">是以得之難也。</seg>
<seg xml:id="KR2o0025_tls_014-1a.47">夫六藝並重，</seg>
<seg xml:id="KR2o0025_tls_014-1a.48">非可止守一經也；</seg>
<seg xml:id="KR2o0025_tls_014-1a.49">經旨閎深，</seg>
<seg xml:id="KR2o0025_tls_014-1a.50">非可限於隅曲也；</seg>
<seg xml:id="KR2o0025_tls_014-1a.51">而諸儒專攻一經之隅曲，</seg>
<seg xml:id="KR2o0025_tls_014-1a.52">必倍古人兼通六藝之功能，</seg>
<seg xml:id="KR2o0025_tls_014-1a.53">則去聖久遠，</seg>
<seg xml:id="KR2o0025_tls_014-1a.54">於事固無足怪也。</seg>
<seg xml:id="KR2o0025_tls_014-1a.55">但既竭其心思耳目之智力，</seg>
<seg xml:id="KR2o0025_tls_014-1a.56">則必於中獨見天地之高深，</seg>
<seg xml:id="KR2o0025_tls_014-1a.57">因謂天地之大，</seg>
<seg xml:id="KR2o0025_tls_014-1a.58">人莫我尚也，</seg>
<seg xml:id="KR2o0025_tls_014-1a.59">亦人之情也。</seg>
<seg xml:id="KR2o0025_tls_014-1a.60">而不知特為一經之隅曲，</seg>
<seg xml:id="KR2o0025_tls_014-1a.61">未足窺古人之全體也。</seg>
<seg xml:id="KR2o0025_tls_014-1a.62">訓詁章句，</seg>
<seg xml:id="KR2o0025_tls_014-1a.63">疏解義理，</seg>
<seg xml:id="KR2o0025_tls_014-1a.64">考求名物，</seg>
<seg xml:id="KR2o0025_tls_014-1a.65">皆不足以言道也。</seg>
<seg xml:id="KR2o0025_tls_014-1a.66">取三者而兼用之，</seg>
<seg xml:id="KR2o0025_tls_014-1a.67">則以萃聚之力，</seg>
<seg xml:id="KR2o0025_tls_014-1a.68">補遙溯之功，</seg>
<seg xml:id="KR2o0025_tls_014-1a.69">或可庶幾耳。</seg>
<seg xml:id="KR2o0025_tls_014-1a.70">而經師先已不能無牴牾，</seg>
<seg xml:id="KR2o0025_tls_014-1a.71">傳其學者，</seg>
<seg xml:id="KR2o0025_tls_014-1a.72">又復各分其門戶，</seg>
<seg xml:id="KR2o0025_tls_014-1a.73">不啻儒墨之辨焉；</seg>
<seg xml:id="KR2o0025_tls_014-1a.74">則因賓定主，</seg>
<seg xml:id="KR2o0025_tls_014-1a.75">而又有主中之賓，</seg>
<seg xml:id="KR2o0025_tls_014-1a.76">因非立是，</seg>
<seg xml:id="KR2o0025_tls_014-1a.77">而又有是中之非，</seg>
<seg xml:id="KR2o0025_tls_014-1a.78">門徑愈歧，</seg>
<seg xml:id="KR2o0025_tls_014-1a.79">而大道愈隱矣。</seg>
</p>
<p>
<seg xml:id="KR2o0025_tls_014-2a.1">「上古結繩而治，</seg>
<seg xml:id="KR2o0025_tls_014-2a.2">後世聖人易之以書契，</seg>
<seg xml:id="KR2o0025_tls_014-2a.3">百官以治，</seg>
<seg xml:id="KR2o0025_tls_014-2a.4">萬民以察。」</seg>
<seg xml:id="KR2o0025_tls_014-2a.5">夫文字之用，</seg>
<seg xml:id="KR2o0025_tls_014-2a.6">為治為察，</seg>
<seg xml:id="KR2o0025_tls_014-2a.7">古人未嘗取以為著述也。</seg>
<seg xml:id="KR2o0025_tls_014-2a.8">以文字為著述，</seg>
<seg xml:id="KR2o0025_tls_014-2a.9">起於官師之分職，</seg>
<seg xml:id="KR2o0025_tls_014-2a.10">治教之分途也。</seg>
<seg xml:id="KR2o0025_tls_014-2a.11">夫子曰：</seg>
<seg xml:id="KR2o0025_tls_014-2a.12">「予欲無言。」</seg>
<seg xml:id="KR2o0025_tls_014-2a.13">欲無言者，</seg>
<seg xml:id="KR2o0025_tls_014-2a.14">不能不有所言也。</seg>
<seg xml:id="KR2o0025_tls_014-2a.15">孟子曰：</seg>
<seg xml:id="KR2o0025_tls_014-2a.16">「予豈好辨哉？</seg>
<seg xml:id="KR2o0025_tls_014-2a.17">予不得已也。」</seg>
<seg xml:id="KR2o0025_tls_014-2a.18">後世載筆之士，</seg>
<seg xml:id="KR2o0025_tls_014-2a.19">作為文章，</seg>
<seg xml:id="KR2o0025_tls_014-2a.20">將以信今而傳後，</seg>
<seg xml:id="KR2o0025_tls_014-2a.21">其亦尚念欲無言之旨，</seg>
<seg xml:id="KR2o0025_tls_014-2a.22">與夫不得已之情，</seg>
<seg xml:id="KR2o0025_tls_014-2a.23">庶幾哉言出於我，</seg>
<seg xml:id="KR2o0025_tls_014-2a.24">而所以為言，</seg>
<seg xml:id="KR2o0025_tls_014-2a.25">初非由我也。</seg>
<seg xml:id="KR2o0025_tls_014-2a.26">夫道備於六經，</seg>
<seg xml:id="KR2o0025_tls_014-2a.27">義蘊之匿於前者，</seg>
<seg xml:id="KR2o0025_tls_014-2a.28">章句訓詁足以發明之。</seg>
<seg xml:id="KR2o0025_tls_014-2a.29">事變之出於後者，</seg>
<seg xml:id="KR2o0025_tls_014-2a.30">六經不能言，</seg>
<seg xml:id="KR2o0025_tls_014-2a.31">固貴約六經之旨，</seg>
<seg xml:id="KR2o0025_tls_014-2a.32">而隨時撰述以究大道也。</seg>
<seg xml:id="KR2o0025_tls_014-2a.33">太上立德，</seg>
<seg xml:id="KR2o0025_tls_014-2a.34">其次立功，</seg>
<seg xml:id="KR2o0025_tls_014-2a.35">其次立言，</seg>
<seg xml:id="KR2o0025_tls_014-2a.36">立言與立功相準。</seg>
<seg xml:id="KR2o0025_tls_014-2a.37">蓋必有所需而後從而給之，</seg>
<seg xml:id="KR2o0025_tls_014-2a.38">有所郁而後從而宣之，</seg>
<seg xml:id="KR2o0025_tls_014-2a.39">有所弊而後從而救之，</seg>
<seg xml:id="KR2o0025_tls_014-2a.40">而非徒誇聲音采色，</seg>
<seg xml:id="KR2o0025_tls_014-2a.41">以為一己之名也。</seg>
<seg xml:id="KR2o0025_tls_014-2a.42">《易》曰：</seg>
<seg xml:id="KR2o0025_tls_014-2a.43">「神以知來，</seg>
<seg xml:id="KR2o0025_tls_014-2a.44">智以藏往。」</seg>
<seg xml:id="KR2o0025_tls_014-2a.45">知來，</seg>
<seg xml:id="KR2o0025_tls_014-2a.46">陽也。</seg>
<seg xml:id="KR2o0025_tls_014-2a.47">藏往，</seg>
<seg xml:id="KR2o0025_tls_014-2a.48">陰也。</seg>
<seg xml:id="KR2o0025_tls_014-2a.49">一陰一陽，</seg>
<seg xml:id="KR2o0025_tls_014-2a.50">道也。</seg>
<seg xml:id="KR2o0025_tls_014-2a.51">文章之用，</seg>
<seg xml:id="KR2o0025_tls_014-2a.52">或以述事，</seg>
<seg xml:id="KR2o0025_tls_014-2a.53">或以明理。</seg>
<seg xml:id="KR2o0025_tls_014-2a.54">事逆已往，</seg>
<seg xml:id="KR2o0025_tls_014-2a.55">陰也。</seg>
<seg xml:id="KR2o0025_tls_014-2a.56">理闡方來，</seg>
<seg xml:id="KR2o0025_tls_014-2a.57">陽也。</seg>
<seg xml:id="KR2o0025_tls_014-2a.58">其至焉者，</seg>
<seg xml:id="KR2o0025_tls_014-2a.59">則述事而理以昭焉，</seg>
<seg xml:id="KR2o0025_tls_014-2a.60">言理而事以範焉，</seg>
<seg xml:id="KR2o0025_tls_014-2a.61">則主適不偏，</seg>
<seg xml:id="KR2o0025_tls_014-2a.62">而文乃衷於道矣。</seg>
<seg xml:id="KR2o0025_tls_014-2a.63">遷、固之史，</seg>
<seg xml:id="KR2o0025_tls_014-2a.64">董、韓之文，</seg>
<seg xml:id="KR2o0025_tls_014-2a.65">庶幾哉有所不得已於言者乎？</seg>
<seg xml:id="KR2o0025_tls_014-2a.66">不知其故，</seg>
<seg xml:id="KR2o0025_tls_014-2a.67">而但溺文辭，</seg>
<seg xml:id="KR2o0025_tls_014-2a.68">其人不足道已。</seg>
<seg xml:id="KR2o0025_tls_014-2a.69">即為高論者，</seg>
<seg xml:id="KR2o0025_tls_014-2a.70">以謂文貴明道，</seg>
<seg xml:id="KR2o0025_tls_014-2a.71">何取聲情色采以為愉悅，</seg>
<seg xml:id="KR2o0025_tls_014-2a.72">亦非知道之言也。</seg>
<seg xml:id="KR2o0025_tls_014-2a.73">夫無為之治而奏薰風，</seg>
<seg xml:id="KR2o0025_tls_014-2a.74">靈臺之功而樂鐘鼓，</seg>
<seg xml:id="KR2o0025_tls_014-2a.75">以及彈琴遇文，</seg>
<seg xml:id="KR2o0025_tls_014-2a.76">風雩言誌，</seg>
<seg xml:id="KR2o0025_tls_014-2a.77">則帝王致治，</seg>
<seg xml:id="KR2o0025_tls_014-2a.78">賢聖功修，</seg>
<seg xml:id="KR2o0025_tls_014-2a.79">未嘗無悅目娛心之適；</seg>
<seg xml:id="KR2o0025_tls_014-2a.80">而謂文章之用，</seg>
<seg xml:id="KR2o0025_tls_014-2a.81">必無詠嘆抑揚之致哉？</seg>
</p>
<p>
<seg xml:id="KR2o0025_tls_014-3a.1">子貢曰：</seg>
<seg xml:id="KR2o0025_tls_014-3a.2">「夫子之文章，</seg>
<seg xml:id="KR2o0025_tls_014-3a.3">可得而聞也。</seg>
<seg xml:id="KR2o0025_tls_014-3a.4">夫子之言性與天道，</seg>
<seg xml:id="KR2o0025_tls_014-3a.5">不可得而聞也。」</seg>
<seg xml:id="KR2o0025_tls_014-3a.6">蓋夫子所言，</seg>
<seg xml:id="KR2o0025_tls_014-3a.7">無非性與天道，</seg>
<seg xml:id="KR2o0025_tls_014-3a.8">而未嘗表而著之曰，</seg>
<seg xml:id="KR2o0025_tls_014-3a.9">此性此天道也。</seg>
<seg xml:id="KR2o0025_tls_014-3a.10">故不曰性與天道，</seg>
<seg xml:id="KR2o0025_tls_014-3a.11">不可得聞；</seg>
<seg xml:id="KR2o0025_tls_014-3a.12">而曰言性與天道，</seg>
<seg xml:id="KR2o0025_tls_014-3a.13">不可得聞也。</seg>
<seg xml:id="KR2o0025_tls_014-3a.14">所言無非性與天道，</seg>
<seg xml:id="KR2o0025_tls_014-3a.15">而不明著此性與天道者，</seg>
<seg xml:id="KR2o0025_tls_014-3a.16">恐人舍器而求道也。</seg>
<seg xml:id="KR2o0025_tls_014-3a.17">夏禮能言，</seg>
<seg xml:id="KR2o0025_tls_014-3a.18">殷禮能言，</seg>
<seg xml:id="KR2o0025_tls_014-3a.19">皆曰「無徵不信」。</seg>
<seg xml:id="KR2o0025_tls_014-3a.20">則夫子所言，</seg>
<seg xml:id="KR2o0025_tls_014-3a.21">必取徵於事物，</seg>
<seg xml:id="KR2o0025_tls_014-3a.22">而非徒讬空言，</seg>
<seg xml:id="KR2o0025_tls_014-3a.23">以為明道也。</seg>
<seg xml:id="KR2o0025_tls_014-3a.24">曾子真積力久，</seg>
<seg xml:id="KR2o0025_tls_014-3a.25">則曰：</seg>
<seg xml:id="KR2o0025_tls_014-3a.26">「一以貫之。」</seg>
<seg xml:id="KR2o0025_tls_014-3a.27">子貢多學而識，</seg>
<seg xml:id="KR2o0025_tls_014-3a.28">則曰：</seg>
<seg xml:id="KR2o0025_tls_014-3a.29">「一以貫之。」</seg>
<seg xml:id="KR2o0025_tls_014-3a.30">非真積力久，</seg>
<seg xml:id="KR2o0025_tls_014-3a.31">與多學而識，</seg>
<seg xml:id="KR2o0025_tls_014-3a.32">則固無所據為一之貫也。</seg>
<seg xml:id="KR2o0025_tls_014-3a.33">訓詁名物，</seg>
<seg xml:id="KR2o0025_tls_014-3a.34">將以求古聖之跡也，</seg>
<seg xml:id="KR2o0025_tls_014-3a.35">而侈記誦者，</seg>
<seg xml:id="KR2o0025_tls_014-3a.36">如貨殖之市矣。</seg>
<seg xml:id="KR2o0025_tls_014-3a.37">撰述文辭，</seg>
<seg xml:id="KR2o0025_tls_014-3a.38">欲以闡古聖之心也，</seg>
<seg xml:id="KR2o0025_tls_014-3a.39">而溺光采者，</seg>
<seg xml:id="KR2o0025_tls_014-3a.40">如玩好之弄矣。</seg>
<seg xml:id="KR2o0025_tls_014-3a.41">異端曲學，</seg>
<seg xml:id="KR2o0025_tls_014-3a.42">道其所道，</seg>
<seg xml:id="KR2o0025_tls_014-3a.43">而德其所德，</seg>
<seg xml:id="KR2o0025_tls_014-3a.44">固不足為斯道之得失也。</seg>
<seg xml:id="KR2o0025_tls_014-3a.45">記誦之學，</seg>
<seg xml:id="KR2o0025_tls_014-3a.46">文辭之才，</seg>
<seg xml:id="KR2o0025_tls_014-3a.47">不能不以斯道為宗主，</seg>
<seg xml:id="KR2o0025_tls_014-3a.48">而市且弄者之紛紛忘所自也。</seg>
<seg xml:id="KR2o0025_tls_014-3a.49">宋儒起而爭之，</seg>
<seg xml:id="KR2o0025_tls_014-3a.50">以謂是皆溺於器而不知道也。</seg>
<seg xml:id="KR2o0025_tls_014-3a.51">夫溺於器而不知道者，</seg>
<seg xml:id="KR2o0025_tls_014-3a.52">亦即器而示之以道，</seg>
<seg xml:id="KR2o0025_tls_014-3a.53">斯可矣。</seg>
<seg xml:id="KR2o0025_tls_014-3a.54">而其弊也，</seg>
<seg xml:id="KR2o0025_tls_014-3a.55">則欲使人舍器而言道。</seg>
<seg xml:id="KR2o0025_tls_014-3a.56">夫子教人博學於文，</seg>
<seg xml:id="KR2o0025_tls_014-3a.57">而宋儒則曰：</seg>
<seg xml:id="KR2o0025_tls_014-3a.58">「玩物而喪誌。」</seg>
<seg xml:id="KR2o0025_tls_014-3a.59">曾子教人辭遠鄙倍，</seg>
<seg xml:id="KR2o0025_tls_014-3a.60">而宋儒則曰：</seg>
<seg xml:id="KR2o0025_tls_014-3a.61">「工文則害道。」</seg>
<seg xml:id="KR2o0025_tls_014-3a.62">夫宋儒之言，</seg>
<seg xml:id="KR2o0025_tls_014-3a.63">豈非末流良藥石哉？</seg>
<seg xml:id="KR2o0025_tls_014-3a.64">然藥石所以攻臟腑之疾耳。</seg>
<seg xml:id="KR2o0025_tls_014-3a.65">宋儒之意，</seg>
<seg xml:id="KR2o0025_tls_014-3a.66">似見疾在臟腑，</seg>
<seg xml:id="KR2o0025_tls_014-3a.67">遂欲並臟腑而去之。</seg>
<seg xml:id="KR2o0025_tls_014-3a.68">將求性天，</seg>
<seg xml:id="KR2o0025_tls_014-3a.69">乃薄記誦而厭辭章，</seg>
<seg xml:id="KR2o0025_tls_014-3a.70">何以異乎？</seg>
<seg xml:id="KR2o0025_tls_014-3a.71">然其析理之精，</seg>
<seg xml:id="KR2o0025_tls_014-3a.72">踐履之篤，</seg>
<seg xml:id="KR2o0025_tls_014-3a.73">漢唐之儒，</seg>
<seg xml:id="KR2o0025_tls_014-3a.74">未之聞也。</seg>
<seg xml:id="KR2o0025_tls_014-3a.75">孟子曰：</seg>
<seg xml:id="KR2o0025_tls_014-3a.76">「義理之悅我心，</seg>
<seg xml:id="KR2o0025_tls_014-3a.77">獨芻豢之悅我口。」</seg>
<seg xml:id="KR2o0025_tls_014-3a.78">義理不可空言也，</seg>
<seg xml:id="KR2o0025_tls_014-3a.79">博學以實之，</seg>
<seg xml:id="KR2o0025_tls_014-3a.80">文章以達之，</seg>
<seg xml:id="KR2o0025_tls_014-3a.81">三者合於一，</seg>
<seg xml:id="KR2o0025_tls_014-3a.82">庶幾哉周、孔之道雖遠，</seg>
<seg xml:id="KR2o0025_tls_014-3a.83">不啻累譯而通矣。</seg>
<seg xml:id="KR2o0025_tls_014-3a.84">顧經師互詆，</seg>
<seg xml:id="KR2o0025_tls_014-3a.85">文人相輕，</seg>
<seg xml:id="KR2o0025_tls_014-3a.86">而性理諸儒，</seg>
<seg xml:id="KR2o0025_tls_014-3a.87">又有朱、陸之同異，</seg>
<seg xml:id="KR2o0025_tls_014-3a.88">從朱從陸者之交攻，</seg>
<seg xml:id="KR2o0025_tls_014-3a.89">而言學問與文章者，</seg>
<seg xml:id="KR2o0025_tls_014-3a.90">又逐風氣而不悟，</seg>
<seg xml:id="KR2o0025_tls_014-3a.91">莊生所謂「百家往而不反，</seg>
<seg xml:id="KR2o0025_tls_014-3a.92">必不合矣」，</seg>
<seg xml:id="KR2o0025_tls_014-3a.93">悲夫！</seg>
</p>
<p>
<seg xml:id="KR2o0025_tls_014-4a.1">邵氏晉涵曰：</seg>
<seg xml:id="KR2o0025_tls_014-4a.2">「是篇初出，</seg>
<seg xml:id="KR2o0025_tls_014-4a.3">傳稿京師，</seg>
<seg xml:id="KR2o0025_tls_014-4a.4">同人素愛章氏文者皆不滿意，</seg>
<seg xml:id="KR2o0025_tls_014-4a.5">謂蹈宋人語錄習氣，</seg>
<seg xml:id="KR2o0025_tls_014-4a.6">不免陳腐取憎，</seg>
<seg xml:id="KR2o0025_tls_014-4a.7">與其平日為文不類，</seg>
<seg xml:id="KR2o0025_tls_014-4a.8">至有移書相規誡者。</seg>
<seg xml:id="KR2o0025_tls_014-4a.9">余諦審之，</seg>
<seg xml:id="KR2o0025_tls_014-4a.10">謂朱少白<note>名錫庚。</note>曰：</seg>
<seg xml:id="KR2o0025_tls_014-4a.11">此乃明其《通義》所著一切，</seg>
<seg xml:id="KR2o0025_tls_014-4a.12">創言別論，</seg>
<seg xml:id="KR2o0025_tls_014-4a.13">皆出自然，</seg>
<seg xml:id="KR2o0025_tls_014-4a.14">無矯強耳。</seg>
<seg xml:id="KR2o0025_tls_014-4a.15">語雖渾成，</seg>
<seg xml:id="KR2o0025_tls_014-4a.16">意多精湛，</seg>
<seg xml:id="KR2o0025_tls_014-4a.17">未可議也。」</seg>
</p>
<p>
<seg xml:id="KR2o0025_tls_014-5a.1">族子廷楓曰：</seg>
<seg xml:id="KR2o0025_tls_014-5a.2">「叔父《通義》，</seg>
<seg xml:id="KR2o0025_tls_014-5a.3">平日膾炙人口，</seg>
<seg xml:id="KR2o0025_tls_014-5a.4">豈盡得其心哉？</seg>
<seg xml:id="KR2o0025_tls_014-5a.5">不過清言高論，</seg>
<seg xml:id="KR2o0025_tls_014-5a.6">類多新奇可喜，</seg>
<seg xml:id="KR2o0025_tls_014-5a.7">或資為掌中之談助耳。</seg>
<seg xml:id="KR2o0025_tls_014-5a.8">不知叔父嘗自恨其名雋過多，</seg>
<seg xml:id="KR2o0025_tls_014-5a.9">失古意也。</seg>
<seg xml:id="KR2o0025_tls_014-5a.10">是篇題目，</seg>
<seg xml:id="KR2o0025_tls_014-5a.11">雖似迂闊，</seg>
<seg xml:id="KR2o0025_tls_014-5a.12">而意義實多創辟。</seg>
<seg xml:id="KR2o0025_tls_014-5a.13">如雲道始三人居室，</seg>
<seg xml:id="KR2o0025_tls_014-5a.14">而君師政教，</seg>
<seg xml:id="KR2o0025_tls_014-5a.15">皆出乎天；</seg>
<seg xml:id="KR2o0025_tls_014-5a.16">賢智學於聖人；</seg>
<seg xml:id="KR2o0025_tls_014-5a.17">聖人學於百姓；</seg>
<seg xml:id="KR2o0025_tls_014-5a.18">集大成者，</seg>
<seg xml:id="KR2o0025_tls_014-5a.19">為周公而非孔子，</seg>
<seg xml:id="KR2o0025_tls_014-5a.20">學者不可妄分周孔；</seg>
<seg xml:id="KR2o0025_tls_014-5a.21">學孔子者，</seg>
<seg xml:id="KR2o0025_tls_014-5a.22">不當先以垂教萬世為心；</seg>
<seg xml:id="KR2o0025_tls_014-5a.23">孔子之大，</seg>
<seg xml:id="KR2o0025_tls_014-5a.24">學周禮一言，</seg>
<seg xml:id="KR2o0025_tls_014-5a.25">可以蔽其全體；</seg>
<seg xml:id="KR2o0025_tls_014-5a.26">皆乍聞至奇，</seg>
<seg xml:id="KR2o0025_tls_014-5a.27">深思至確，</seg>
<seg xml:id="KR2o0025_tls_014-5a.28">《通義》以前，</seg>
<seg xml:id="KR2o0025_tls_014-5a.29">從未經人道過，</seg>
<seg xml:id="KR2o0025_tls_014-5a.30">豈得謂陳腐耶？</seg>
<seg xml:id="KR2o0025_tls_014-5a.31">諸君當日詆為陳腐，</seg>
<seg xml:id="KR2o0025_tls_014-5a.32">恐是讀得題目太熟，</seg>
<seg xml:id="KR2o0025_tls_014-5a.33">未嘗詳察其文字耳。」</seg>
</p>
</div>
<div>
                <head>
                    <seg xml:id="KR2o0025_tls_015-h.1">原學上</seg>
                </head>
                <p>
<seg xml:id="KR2o0025_tls_015-1a.1">《易》曰：</seg>
<seg xml:id="KR2o0025_tls_015-1a.2">「成象之謂乾，</seg>
<seg xml:id="KR2o0025_tls_015-1a.3">效法之謂坤。」</seg>
<seg xml:id="KR2o0025_tls_015-1a.4">學也者，</seg>
<seg xml:id="KR2o0025_tls_015-1a.5">效法之謂也。</seg>
<seg xml:id="KR2o0025_tls_015-1a.6">道也者，</seg>
<seg xml:id="KR2o0025_tls_015-1a.7">成象之謂也。</seg>
<seg xml:id="KR2o0025_tls_015-1a.8">夫子曰：</seg>
<seg xml:id="KR2o0025_tls_015-1a.9">「下學而上達。」</seg>
<seg xml:id="KR2o0025_tls_015-1a.10">蓋言學於形下之器，</seg>
<seg xml:id="KR2o0025_tls_015-1a.11">而自達於形上之道也。</seg>
<seg xml:id="KR2o0025_tls_015-1a.12">士希賢，</seg>
<seg xml:id="KR2o0025_tls_015-1a.13">賢希聖，</seg>
<seg xml:id="KR2o0025_tls_015-1a.14">聖希天。</seg>
<seg xml:id="KR2o0025_tls_015-1a.15">希賢希聖，</seg>
<seg xml:id="KR2o0025_tls_015-1a.16">則有其理矣。</seg>
<seg xml:id="KR2o0025_tls_015-1a.17">「上天之載，</seg>
<seg xml:id="KR2o0025_tls_015-1a.18">無聲無臭」，</seg>
<seg xml:id="KR2o0025_tls_015-1a.19">聖如何而希天哉？</seg>
<seg xml:id="KR2o0025_tls_015-1a.20">蓋天之生人，</seg>
<seg xml:id="KR2o0025_tls_015-1a.21">莫不賦之以仁義禮智之性，</seg>
<seg xml:id="KR2o0025_tls_015-1a.22">天德也；</seg>
<seg xml:id="KR2o0025_tls_015-1a.23">莫不納之於君臣父子夫婦兄弟朋友之倫，</seg>
<seg xml:id="KR2o0025_tls_015-1a.24">天位也。</seg>
<seg xml:id="KR2o0025_tls_015-1a.25">以天德而修天位，</seg>
<seg xml:id="KR2o0025_tls_015-1a.26">雖事物未交隱微之地，</seg>
<seg xml:id="KR2o0025_tls_015-1a.27">已有適當其可，</seg>
<seg xml:id="KR2o0025_tls_015-1a.28">而無過與不及之準焉，</seg>
<seg xml:id="KR2o0025_tls_015-1a.29">所謂成象也。</seg>
<seg xml:id="KR2o0025_tls_015-1a.30">平日體其象，</seg>
<seg xml:id="KR2o0025_tls_015-1a.31">事至物交，</seg>
<seg xml:id="KR2o0025_tls_015-1a.32">一如其準以赴之，</seg>
<seg xml:id="KR2o0025_tls_015-1a.33">所謂效法也。</seg>
<seg xml:id="KR2o0025_tls_015-1a.34">此聖人之希天也，</seg>
<seg xml:id="KR2o0025_tls_015-1a.35">此聖人之下學上達也。</seg>
<seg xml:id="KR2o0025_tls_015-1a.36">伊尹曰：</seg>
<seg xml:id="KR2o0025_tls_015-1a.37">「天之生斯民也，</seg>
<seg xml:id="KR2o0025_tls_015-1a.38">使先知覺後後，</seg>
<seg xml:id="KR2o0025_tls_015-1a.39">使先覺覺後覺也。」</seg>
<seg xml:id="KR2o0025_tls_015-1a.40">人生稟氣不齊，</seg>
<seg xml:id="KR2o0025_tls_015-1a.41">固有不能自知適當其可之準者，</seg>
<seg xml:id="KR2o0025_tls_015-1a.42">則先知先覺之人，</seg>
<seg xml:id="KR2o0025_tls_015-1a.43">從而指示之，</seg>
<seg xml:id="KR2o0025_tls_015-1a.44">所謂教也。</seg>
<seg xml:id="KR2o0025_tls_015-1a.45">教也者，</seg>
<seg xml:id="KR2o0025_tls_015-1a.46">教人自知適當其可之準，</seg>
<seg xml:id="KR2o0025_tls_015-1a.47">非教之舍己而從我也。</seg>
<seg xml:id="KR2o0025_tls_015-1a.48">故士希賢，</seg>
<seg xml:id="KR2o0025_tls_015-1a.49">賢希勝，</seg>
<seg xml:id="KR2o0025_tls_015-1a.50">希其效法於成象，</seg>
<seg xml:id="KR2o0025_tls_015-1a.51">而非舍己之固有而希之也。</seg>
<seg xml:id="KR2o0025_tls_015-1a.52">然則何以使知適當其可之準歟？</seg>
<seg xml:id="KR2o0025_tls_015-1a.53">何以使知成象而效法之歟？</seg>
<seg xml:id="KR2o0025_tls_015-1a.54">則必觀於生民以來，</seg>
<seg xml:id="KR2o0025_tls_015-1a.55">備天德之純，</seg>
<seg xml:id="KR2o0025_tls_015-1a.56">而造天位之極者，</seg>
<seg xml:id="KR2o0025_tls_015-1a.57">求其前言往行，</seg>
<seg xml:id="KR2o0025_tls_015-1a.58">所以處夫窮變通久者而多識之，</seg>
<seg xml:id="KR2o0025_tls_015-1a.59">而後有以自得所謂成象者，</seg>
<seg xml:id="KR2o0025_tls_015-1a.60">而善其效法也。</seg>
<seg xml:id="KR2o0025_tls_015-1a.61">故效法者，</seg>
<seg xml:id="KR2o0025_tls_015-1a.62">必見於行事。</seg>
<seg xml:id="KR2o0025_tls_015-1a.63">《詩》、《書》誦讀，</seg>
<seg xml:id="KR2o0025_tls_015-1a.64">所以求效法之資，</seg>
<seg xml:id="KR2o0025_tls_015-1a.65">而非可即為效法也。</seg>
<seg xml:id="KR2o0025_tls_015-1a.66">然古人不以行事為學，</seg>
<seg xml:id="KR2o0025_tls_015-1a.67">而以《詩》、《書》誦讀為學者，</seg>
<seg xml:id="KR2o0025_tls_015-1a.68">何邪？</seg>
<seg xml:id="KR2o0025_tls_015-1a.69">蓋謂不格物而致知，</seg>
<seg xml:id="KR2o0025_tls_015-1a.70">則不可以誠意，</seg>
<seg xml:id="KR2o0025_tls_015-1a.71">行則如其知而出之也。</seg>
<seg xml:id="KR2o0025_tls_015-1a.72">故以誦讀為學者，</seg>
<seg xml:id="KR2o0025_tls_015-1a.73">推教者之所及而言之，</seg>
<seg xml:id="KR2o0025_tls_015-1a.74">非謂此外無學也。</seg>
<seg xml:id="KR2o0025_tls_015-1a.75">子路曰：</seg>
<seg xml:id="KR2o0025_tls_015-1a.76">「有民人焉，</seg>
<seg xml:id="KR2o0025_tls_015-1a.77">有社稷焉，</seg>
<seg xml:id="KR2o0025_tls_015-1a.78">何必讀書，</seg>
<seg xml:id="KR2o0025_tls_015-1a.79">然後為學？」</seg>
<seg xml:id="KR2o0025_tls_015-1a.80">夫子斥以為佞者，</seg>
<seg xml:id="KR2o0025_tls_015-1a.81">蓋以子羔為宰，</seg>
<seg xml:id="KR2o0025_tls_015-1a.82">不若是說，</seg>
<seg xml:id="KR2o0025_tls_015-1a.83">非謂學必專於誦讀也。</seg>
<seg xml:id="KR2o0025_tls_015-1a.84">專於誦讀而言學，</seg>
<seg xml:id="KR2o0025_tls_015-1a.85">世儒之陋也。</seg>
</p>
</div>
<div>
                <head>
                    <seg xml:id="KR2o0025_tls_016-h.1">原學中</seg>
                </head>
                <p>
<seg xml:id="KR2o0025_tls_016-1a.1">古人之學，</seg>
<seg xml:id="KR2o0025_tls_016-1a.2">不遺事物，</seg>
<seg xml:id="KR2o0025_tls_016-1a.3">蓋亦治教未分，</seg>
<seg xml:id="KR2o0025_tls_016-1a.4">官師合一，</seg>
<seg xml:id="KR2o0025_tls_016-1a.5">而後為之較易也。</seg>
<seg xml:id="KR2o0025_tls_016-1a.6">司徒敷五教，</seg>
<seg xml:id="KR2o0025_tls_016-1a.7">典樂教胄子，</seg>
<seg xml:id="KR2o0025_tls_016-1a.8">以及三代之學校，</seg>
<seg xml:id="KR2o0025_tls_016-1a.9">皆見於制度。</seg>
<seg xml:id="KR2o0025_tls_016-1a.10">彼時從事於學者，</seg>
<seg xml:id="KR2o0025_tls_016-1a.11">入而申其占畢，</seg>
<seg xml:id="KR2o0025_tls_016-1a.12">出而即見政教典章之行事，</seg>
<seg xml:id="KR2o0025_tls_016-1a.13">是以學皆信而有徵，</seg>
<seg xml:id="KR2o0025_tls_016-1a.14">而非空言相為授受也。</seg>
<seg xml:id="KR2o0025_tls_016-1a.15">然而其知易入，</seg>
<seg xml:id="KR2o0025_tls_016-1a.16">其行難副，</seg>
<seg xml:id="KR2o0025_tls_016-1a.17">則從古已然矣。</seg>
<seg xml:id="KR2o0025_tls_016-1a.18">堯之斥共工也，</seg>
<seg xml:id="KR2o0025_tls_016-1a.19">則曰：</seg>
<seg xml:id="KR2o0025_tls_016-1a.20">「靜言庸違。」</seg>
<seg xml:id="KR2o0025_tls_016-1a.21">夫靜而能言，</seg>
<seg xml:id="KR2o0025_tls_016-1a.22">則非不學者也。</seg>
<seg xml:id="KR2o0025_tls_016-1a.23">試之於事而有違，</seg>
<seg xml:id="KR2o0025_tls_016-1a.24">則與效法於成象者異矣。</seg>
<seg xml:id="KR2o0025_tls_016-1a.25">傳說之啟高宗也，</seg>
<seg xml:id="KR2o0025_tls_016-1a.26">則曰：</seg>
<seg xml:id="KR2o0025_tls_016-1a.27">「非知之艱，</seg>
<seg xml:id="KR2o0025_tls_016-1a.28">行之惟艱。」</seg>
<seg xml:id="KR2o0025_tls_016-1a.29">高宗舊學於甘盤，</seg>
<seg xml:id="KR2o0025_tls_016-1a.30">久勞於外，</seg>
<seg xml:id="KR2o0025_tls_016-1a.31">豈不學者哉？</seg>
<seg xml:id="KR2o0025_tls_016-1a.32">未試於事，</seg>
<seg xml:id="KR2o0025_tls_016-1a.33">則恐行之而未孚也。</seg>
<seg xml:id="KR2o0025_tls_016-1a.34">又曰：</seg>
<seg xml:id="KR2o0025_tls_016-1a.35">「人求多聞，</seg>
<seg xml:id="KR2o0025_tls_016-1a.36">時惟建事，</seg>
<seg xml:id="KR2o0025_tls_016-1a.37">學於古訓乃有獲。」</seg>
<seg xml:id="KR2o0025_tls_016-1a.38">說雖出於古文，</seg>
<seg xml:id="KR2o0025_tls_016-1a.39">其言要必有所受也。</seg>
<seg xml:id="KR2o0025_tls_016-1a.40">夫求多聞而實之以建事，</seg>
<seg xml:id="KR2o0025_tls_016-1a.41">則所謂學古訓者，</seg>
<seg xml:id="KR2o0025_tls_016-1a.42">非徒誦說，</seg>
<seg xml:id="KR2o0025_tls_016-1a.43">亦可見矣。</seg>
<seg xml:id="KR2o0025_tls_016-1a.44">夫治教一而官師未分，</seg>
<seg xml:id="KR2o0025_tls_016-1a.45">求知易而實行已難矣；</seg>
<seg xml:id="KR2o0025_tls_016-1a.46">何況官師分，</seg>
<seg xml:id="KR2o0025_tls_016-1a.47">而學者所肄，</seg>
<seg xml:id="KR2o0025_tls_016-1a.48">皆為前人陳跡哉？</seg>
<seg xml:id="KR2o0025_tls_016-1a.49">夫子曰：</seg>
<seg xml:id="KR2o0025_tls_016-1a.50">「學而不思則罔，</seg>
<seg xml:id="KR2o0025_tls_016-1a.51">思而不學則殆。」</seg>
<seg xml:id="KR2o0025_tls_016-1a.52">又曰：</seg>
<seg xml:id="KR2o0025_tls_016-1a.53">「吾嘗終日不食，</seg>
<seg xml:id="KR2o0025_tls_016-1a.54">終夜不寢，</seg>
<seg xml:id="KR2o0025_tls_016-1a.55">以思，</seg>
<seg xml:id="KR2o0025_tls_016-1a.56">無益，</seg>
<seg xml:id="KR2o0025_tls_016-1a.57">不如學也。」</seg>
<seg xml:id="KR2o0025_tls_016-1a.58">夫思亦學者之事也，</seg>
<seg xml:id="KR2o0025_tls_016-1a.59">而別思於學，</seg>
<seg xml:id="KR2o0025_tls_016-1a.60">若謂思不可以言學者，</seg>
<seg xml:id="KR2o0025_tls_016-1a.61">蓋謂必習於事，</seg>
<seg xml:id="KR2o0025_tls_016-1a.62">而後可以言學，</seg>
<seg xml:id="KR2o0025_tls_016-1a.63">此則夫子誨人知行合一之道也。</seg>
<seg xml:id="KR2o0025_tls_016-1a.64">諸子百家之言，</seg>
<seg xml:id="KR2o0025_tls_016-1a.65">起於徒思而不學也。</seg>
<seg xml:id="KR2o0025_tls_016-1a.66">是以其旨皆有所承稟，</seg>
<seg xml:id="KR2o0025_tls_016-1a.67">而不能無敝耳。</seg>
<seg xml:id="KR2o0025_tls_016-1a.68">劉歆所謂某家者流，</seg>
<seg xml:id="KR2o0025_tls_016-1a.69">其源出於古者某官之掌，</seg>
<seg xml:id="KR2o0025_tls_016-1a.70">其流而為某家之學，</seg>
<seg xml:id="KR2o0025_tls_016-1a.71">其失而為某事之弊。</seg>
<seg xml:id="KR2o0025_tls_016-1a.72">夫某官之掌，</seg>
<seg xml:id="KR2o0025_tls_016-1a.73">即先王之典章法度也。</seg>
<seg xml:id="KR2o0025_tls_016-1a.74">流為某家之學，</seg>
<seg xml:id="KR2o0025_tls_016-1a.75">則官守失傳，</seg>
<seg xml:id="KR2o0025_tls_016-1a.76">而各以思之所至，</seg>
<seg xml:id="KR2o0025_tls_016-1a.77">自為流別也。</seg>
<seg xml:id="KR2o0025_tls_016-1a.78">失為某事之弊，</seg>
<seg xml:id="KR2o0025_tls_016-1a.79">則極思而未習於事，</seg>
<seg xml:id="KR2o0025_tls_016-1a.80">雖持之有故，</seg>
<seg xml:id="KR2o0025_tls_016-1a.81">言之成理，</seg>
<seg xml:id="KR2o0025_tls_016-1a.82">而不能知其行之有病也。</seg>
<seg xml:id="KR2o0025_tls_016-1a.83">是以三代之隆，</seg>
<seg xml:id="KR2o0025_tls_016-1a.84">學出於一，</seg>
<seg xml:id="KR2o0025_tls_016-1a.85">所謂學者，</seg>
<seg xml:id="KR2o0025_tls_016-1a.86">皆言人之功也。</seg>
<seg xml:id="KR2o0025_tls_016-1a.87">統言之，</seg>
<seg xml:id="KR2o0025_tls_016-1a.88">十年曰幼學，</seg>
<seg xml:id="KR2o0025_tls_016-1a.89">是也。</seg>
<seg xml:id="KR2o0025_tls_016-1a.90">析言之，</seg>
<seg xml:id="KR2o0025_tls_016-1a.91">則十三學樂，</seg>
<seg xml:id="KR2o0025_tls_016-1a.92">二十學禮，</seg>
<seg xml:id="KR2o0025_tls_016-1a.93">是也。</seg>
<seg xml:id="KR2o0025_tls_016-1a.94">國家因人功力之名，</seg>
<seg xml:id="KR2o0025_tls_016-1a.95">而名其制度，</seg>
<seg xml:id="KR2o0025_tls_016-1a.96">則曰鄉學國學，</seg>
<seg xml:id="KR2o0025_tls_016-1a.97">學則三代共之，</seg>
<seg xml:id="KR2o0025_tls_016-1a.98">是也。</seg>
<seg xml:id="KR2o0025_tls_016-1a.99">未有以學屬乎人，</seg>
<seg xml:id="KR2o0025_tls_016-1a.100">而區為品詣之名者。</seg>
<seg xml:id="KR2o0025_tls_016-1a.101">官師分而諸子百家之言起，</seg>
<seg xml:id="KR2o0025_tls_016-1a.102">於是學始因人品詣以名矣，</seg>
<seg xml:id="KR2o0025_tls_016-1a.103">所謂某甲家之學，</seg>
<seg xml:id="KR2o0025_tls_016-1a.104">某乙家之學，</seg>
<seg xml:id="KR2o0025_tls_016-1a.105">是也。</seg>
<seg xml:id="KR2o0025_tls_016-1a.106">學因人而異名，</seg>
<seg xml:id="KR2o0025_tls_016-1a.107">學斯舛矣。</seg>
<seg xml:id="KR2o0025_tls_016-1a.108">是非行之過而至於此也，</seg>
<seg xml:id="KR2o0025_tls_016-1a.109">出於思之過也。</seg>
<seg xml:id="KR2o0025_tls_016-1a.110">故夫子言學思偏廢之弊，</seg>
<seg xml:id="KR2o0025_tls_016-1a.111">即繼之曰：</seg>
<seg xml:id="KR2o0025_tls_016-1a.112">「攻乎異端，</seg>
<seg xml:id="KR2o0025_tls_016-1a.113">斯害也已。」</seg>
<seg xml:id="KR2o0025_tls_016-1a.114">夫異端之起，</seg>
<seg xml:id="KR2o0025_tls_016-1a.115">皆思之過，</seg>
<seg xml:id="KR2o0025_tls_016-1a.116">而不習於事者也。</seg>
</p>
</div>
<div>
                <head>
                    <seg xml:id="KR2o0025_tls_017-h.1">原學下</seg>
                </head>
                <p>
<seg xml:id="KR2o0025_tls_017-1a.1">諸子百家之患，</seg>
<seg xml:id="KR2o0025_tls_017-1a.2">起於思而不學；</seg>
<seg xml:id="KR2o0025_tls_017-1a.3">世儒之患，</seg>
<seg xml:id="KR2o0025_tls_017-1a.4">起於學而不思；</seg>
<seg xml:id="KR2o0025_tls_017-1a.5">蓋官師分而學不同於古人也。</seg>
<seg xml:id="KR2o0025_tls_017-1a.6">後王以謂儒術不可廢，</seg>
<seg xml:id="KR2o0025_tls_017-1a.7">故立博士，</seg>
<seg xml:id="KR2o0025_tls_017-1a.8">置弟子，</seg>
<seg xml:id="KR2o0025_tls_017-1a.9">而設科取士，</seg>
<seg xml:id="KR2o0025_tls_017-1a.10">以為誦法先王者勸焉。</seg>
<seg xml:id="KR2o0025_tls_017-1a.11">蓋其始也，</seg>
<seg xml:id="KR2o0025_tls_017-1a.12">以利祿勸儒術，</seg>
<seg xml:id="KR2o0025_tls_017-1a.13">而其究也，</seg>
<seg xml:id="KR2o0025_tls_017-1a.14">以儒術徇利祿，</seg>
<seg xml:id="KR2o0025_tls_017-1a.15">斯固不足言也。</seg>
<seg xml:id="KR2o0025_tls_017-1a.16">而儒宗碩師，</seg>
<seg xml:id="KR2o0025_tls_017-1a.17">由此輩出，</seg>
<seg xml:id="KR2o0025_tls_017-1a.18">則亦不可謂非朝廷風教之所植也。</seg>
<seg xml:id="KR2o0025_tls_017-1a.19">夫人之情，</seg>
<seg xml:id="KR2o0025_tls_017-1a.20">不能無所歆而動，</seg>
<seg xml:id="KR2o0025_tls_017-1a.21">既已為之，</seg>
<seg xml:id="KR2o0025_tls_017-1a.22">則思力致其實，</seg>
<seg xml:id="KR2o0025_tls_017-1a.23">而求副乎名。</seg>
<seg xml:id="KR2o0025_tls_017-1a.24">中人以上，</seg>
<seg xml:id="KR2o0025_tls_017-1a.25">可以勉而企焉者也。</seg>
<seg xml:id="KR2o0025_tls_017-1a.26">學校科舉，</seg>
<seg xml:id="KR2o0025_tls_017-1a.27">奔走千百才俊，</seg>
<seg xml:id="KR2o0025_tls_017-1a.28">豈無什一出於中人以上者哉？</seg>
<seg xml:id="KR2o0025_tls_017-1a.29">去古久遠，</seg>
<seg xml:id="KR2o0025_tls_017-1a.30">不能學古人之所學，</seg>
<seg xml:id="KR2o0025_tls_017-1a.31">則既以誦習儒業，</seg>
<seg xml:id="KR2o0025_tls_017-1a.32">即為學之究竟矣。</seg>
<seg xml:id="KR2o0025_tls_017-1a.33">而攻取之難，</seg>
<seg xml:id="KR2o0025_tls_017-1a.34">勢亦倍於古人，</seg>
<seg xml:id="KR2o0025_tls_017-1a.35">故於專門攻習儒業者，</seg>
<seg xml:id="KR2o0025_tls_017-1a.36">茍果有以自見，</seg>
<seg xml:id="KR2o0025_tls_017-1a.37">而非一切庸俗所可幾，</seg>
<seg xml:id="KR2o0025_tls_017-1a.38">吾無責焉耳。</seg>
<seg xml:id="KR2o0025_tls_017-1a.39">學博者長於考索，</seg>
<seg xml:id="KR2o0025_tls_017-1a.40">豈非道中之實積，</seg>
<seg xml:id="KR2o0025_tls_017-1a.41">而騖於博者，</seg>
<seg xml:id="KR2o0025_tls_017-1a.42">終身敝精勞神以徇之，</seg>
<seg xml:id="KR2o0025_tls_017-1a.43">不思博之何所取也？</seg>
<seg xml:id="KR2o0025_tls_017-1a.44">才雄者健於屬文，</seg>
<seg xml:id="KR2o0025_tls_017-1a.45">豈非道體之發揮？</seg>
<seg xml:id="KR2o0025_tls_017-1a.46">而擅於文者，</seg>
<seg xml:id="KR2o0025_tls_017-1a.47">終身苦心焦思以構之，</seg>
<seg xml:id="KR2o0025_tls_017-1a.48">不思文之何所用也？</seg>
<seg xml:id="KR2o0025_tls_017-1a.49">言義理者似能思矣，</seg>
<seg xml:id="KR2o0025_tls_017-1a.50">而不知義理虛懸而無薄，</seg>
<seg xml:id="KR2o0025_tls_017-1a.51">則義理亦無當於道矣。</seg>
<seg xml:id="KR2o0025_tls_017-1a.52">此皆知其然，</seg>
<seg xml:id="KR2o0025_tls_017-1a.53">而不知所以然也。</seg>
<seg xml:id="KR2o0025_tls_017-1a.54">程子曰：</seg>
<seg xml:id="KR2o0025_tls_017-1a.55">「凡事思所以然，</seg>
<seg xml:id="KR2o0025_tls_017-1a.56">天下第一學問。」</seg>
<seg xml:id="KR2o0025_tls_017-1a.57">人亦盍求所以然者思之乎？</seg>
<seg xml:id="KR2o0025_tls_017-1a.58">天下不能無風氣，</seg>
<seg xml:id="KR2o0025_tls_017-1a.59">風氣不能無循環，</seg>
<seg xml:id="KR2o0025_tls_017-1a.60">一陰一陽之道，</seg>
<seg xml:id="KR2o0025_tls_017-1a.61">見於氣數者然也。</seg>
<seg xml:id="KR2o0025_tls_017-1a.62">所貴君子之學術，</seg>
<seg xml:id="KR2o0025_tls_017-1a.63">為能持世而救偏，</seg>
<seg xml:id="KR2o0025_tls_017-1a.64">一陰一陽之道，</seg>
<seg xml:id="KR2o0025_tls_017-1a.65">宜於調劑者然也。</seg>
<seg xml:id="KR2o0025_tls_017-1a.66">風氣之開也，</seg>
<seg xml:id="KR2o0025_tls_017-1a.67">必有所以取；</seg>
<seg xml:id="KR2o0025_tls_017-1a.68">學問文辭與義理，</seg>
<seg xml:id="KR2o0025_tls_017-1a.69">所以不無偏重畸輕之故也。</seg>
<seg xml:id="KR2o0025_tls_017-1a.70">風氣之成也，</seg>
<seg xml:id="KR2o0025_tls_017-1a.71">必有所以敝；</seg>
<seg xml:id="KR2o0025_tls_017-1a.72">人情趨時而好名，</seg>
<seg xml:id="KR2o0025_tls_017-1a.73">徇末而不知本也。</seg>
<seg xml:id="KR2o0025_tls_017-1a.74">是故開者雖不免於偏，</seg>
<seg xml:id="KR2o0025_tls_017-1a.75">必取其精者，</seg>
<seg xml:id="KR2o0025_tls_017-1a.76">為新氣之迎；</seg>
<seg xml:id="KR2o0025_tls_017-1a.77">敝者縱名為正，</seg>
<seg xml:id="KR2o0025_tls_017-1a.78">必襲其偽者，</seg>
<seg xml:id="KR2o0025_tls_017-1a.79">為末流之讬；</seg>
<seg xml:id="KR2o0025_tls_017-1a.80">此亦自然之勢也。</seg>
<seg xml:id="KR2o0025_tls_017-1a.81">而世之言學者，</seg>
<seg xml:id="KR2o0025_tls_017-1a.82">不知持風氣，</seg>
<seg xml:id="KR2o0025_tls_017-1a.83">而惟知徇風氣，</seg>
<seg xml:id="KR2o0025_tls_017-1a.84">且謂非是不足邀譽焉，</seg>
<seg xml:id="KR2o0025_tls_017-1a.85">則亦弗思而已矣。</seg>
</p>
</div>
<div>
                <head>
                    <seg xml:id="KR2o0025_tls_018-h.1">博約上</seg>
                </head>
                <p>
<seg xml:id="KR2o0025_tls_018-1a.1">沈楓墀以書問學，</seg>
<seg xml:id="KR2o0025_tls_018-1a.2">自愧通人廣坐，</seg>
<seg xml:id="KR2o0025_tls_018-1a.3">不能與之問答。</seg>
<seg xml:id="KR2o0025_tls_018-1a.4">余報之以學在自立，</seg>
<seg xml:id="KR2o0025_tls_018-1a.5">人所能者，</seg>
<seg xml:id="KR2o0025_tls_018-1a.6">我不必以不能愧也。</seg>
<seg xml:id="KR2o0025_tls_018-1a.7">因取譬於貨殖，</seg>
<seg xml:id="KR2o0025_tls_018-1a.8">居布帛者，</seg>
<seg xml:id="KR2o0025_tls_018-1a.9">不必與知粟菽，</seg>
<seg xml:id="KR2o0025_tls_018-1a.10">藏藥餌者，</seg>
<seg xml:id="KR2o0025_tls_018-1a.11">不必與聞金珠；</seg>
<seg xml:id="KR2o0025_tls_018-1a.12">患己不能自成家耳。</seg>
<seg xml:id="KR2o0025_tls_018-1a.13">譬市布而或闕於衣材，</seg>
<seg xml:id="KR2o0025_tls_018-1a.14">售藥而或欠於方劑，</seg>
<seg xml:id="KR2o0025_tls_018-1a.15">則不可也。</seg>
<seg xml:id="KR2o0025_tls_018-1a.16">或曰：</seg>
<seg xml:id="KR2o0025_tls_018-1a.17">此即蘇子瞻之教人讀《漢書》法也，</seg>
<seg xml:id="KR2o0025_tls_018-1a.18">今學者多知之矣。</seg>
<seg xml:id="KR2o0025_tls_018-1a.19">余曰：</seg>
<seg xml:id="KR2o0025_tls_018-1a.20">言相似而不同，</seg>
<seg xml:id="KR2o0025_tls_018-1a.21">失之毫釐，</seg>
<seg xml:id="KR2o0025_tls_018-1a.22">則謬以千里矣。</seg>
<seg xml:id="KR2o0025_tls_018-1a.23">或問蘇君曰：</seg>
<seg xml:id="KR2o0025_tls_018-1a.24">「公之博贍，</seg>
<seg xml:id="KR2o0025_tls_018-1a.25">亦可學乎？」</seg>
<seg xml:id="KR2o0025_tls_018-1a.26">蘇君曰：</seg>
<seg xml:id="KR2o0025_tls_018-1a.27">「可，</seg>
<seg xml:id="KR2o0025_tls_018-1a.28">吾嘗讀《漢書》矣，</seg>
<seg xml:id="KR2o0025_tls_018-1a.29">凡數過而盡之。</seg>
<seg xml:id="KR2o0025_tls_018-1a.30">如兵、農、禮、樂，</seg>
<seg xml:id="KR2o0025_tls_018-1a.31">每過皆作一意求之，</seg>
<seg xml:id="KR2o0025_tls_018-1a.32">久之而後貫徹。」</seg>
<seg xml:id="KR2o0025_tls_018-1a.33">因取譬於市貨，</seg>
<seg xml:id="KR2o0025_tls_018-1a.34">意謂貨出無窮，</seg>
<seg xml:id="KR2o0025_tls_018-1a.35">而操賈有盡，</seg>
<seg xml:id="KR2o0025_tls_018-1a.36">不可不知所擇雲爾。</seg>
<seg xml:id="KR2o0025_tls_018-1a.37">學者多誦蘇氏之言，</seg>
<seg xml:id="KR2o0025_tls_018-1a.38">以為良法，</seg>
<seg xml:id="KR2o0025_tls_018-1a.39">不知此特尋常摘句，</seg>
<seg xml:id="KR2o0025_tls_018-1a.40">如近人之纂類策括者爾。</seg>
<seg xml:id="KR2o0025_tls_018-1a.41">問者但求博贍，</seg>
<seg xml:id="KR2o0025_tls_018-1a.42">固無深意。</seg>
<seg xml:id="KR2o0025_tls_018-1a.43">蘇氏答之，</seg>
<seg xml:id="KR2o0025_tls_018-1a.44">亦不過經生決科之業，</seg>
<seg xml:id="KR2o0025_tls_018-1a.45">今人稍留意於應舉業者，</seg>
<seg xml:id="KR2o0025_tls_018-1a.46">多能為之，</seg>
<seg xml:id="KR2o0025_tls_018-1a.47">未可進言於學問也。</seg>
<seg xml:id="KR2o0025_tls_018-1a.48">而學者以為良法，</seg>
<seg xml:id="KR2o0025_tls_018-1a.49">則知學者鮮矣。</seg>
<seg xml:id="KR2o0025_tls_018-1a.50">夫學必有所專，</seg>
<seg xml:id="KR2o0025_tls_018-1a.51">蘇氏之意，</seg>
<seg xml:id="KR2o0025_tls_018-1a.52">將以班書為學歟？</seg>
<seg xml:id="KR2o0025_tls_018-1a.53">則終身不能竟其業也，</seg>
<seg xml:id="KR2o0025_tls_018-1a.54">豈數過可得而盡乎？</seg>
<seg xml:id="KR2o0025_tls_018-1a.55">將以所求之禮、樂、兵、農為學歟？</seg>
<seg xml:id="KR2o0025_tls_018-1a.56">則每類各有高深，</seg>
<seg xml:id="KR2o0025_tls_018-1a.57">又豈一過所能盡一類哉？</seg>
<seg xml:id="KR2o0025_tls_018-1a.58">就蘇氏之所喻，</seg>
<seg xml:id="KR2o0025_tls_018-1a.59">比於操賈求貨，</seg>
<seg xml:id="KR2o0025_tls_018-1a.60">則每過作一意求，</seg>
<seg xml:id="KR2o0025_tls_018-1a.61">是欲初出市金珠，</seg>
<seg xml:id="KR2o0025_tls_018-1a.62">再出市布帛，</seg>
<seg xml:id="KR2o0025_tls_018-1a.63">至於米粟藥餌，</seg>
<seg xml:id="KR2o0025_tls_018-1a.64">以次類求矣。</seg>
<seg xml:id="KR2o0025_tls_018-1a.65">如欲求而盡其類歟？</seg>
<seg xml:id="KR2o0025_tls_018-1a.66">雖陶朱、猗頓之富，</seg>
<seg xml:id="KR2o0025_tls_018-1a.67">莫能給其賈也。</seg>
<seg xml:id="KR2o0025_tls_018-1a.68">如約略其賈，</seg>
<seg xml:id="KR2o0025_tls_018-1a.69">而每種姑少收之，</seg>
<seg xml:id="KR2o0025_tls_018-1a.70">則是一無所成其居積也。</seg>
<seg xml:id="KR2o0025_tls_018-1a.71">蘇氏之言，</seg>
<seg xml:id="KR2o0025_tls_018-1a.72">進退皆無所據，</seg>
<seg xml:id="KR2o0025_tls_018-1a.73">而今學者方奔走蘇氏之不暇，</seg>
<seg xml:id="KR2o0025_tls_018-1a.74">則以蘇氏之言，</seg>
<seg xml:id="KR2o0025_tls_018-1a.75">以求學問則不足，</seg>
<seg xml:id="KR2o0025_tls_018-1a.76">以務舉業則有餘也。</seg>
<seg xml:id="KR2o0025_tls_018-1a.77">舉業比戶皆知誦習，</seg>
<seg xml:id="KR2o0025_tls_018-1a.78">未有能如蘇氏之所為者，</seg>
<seg xml:id="KR2o0025_tls_018-1a.79">偶一見之，</seg>
<seg xml:id="KR2o0025_tls_018-1a.80">則固矯矯流俗之中，</seg>
<seg xml:id="KR2o0025_tls_018-1a.81">人亦相與望而畏之；</seg>
<seg xml:id="KR2o0025_tls_018-1a.82">而其人因以自命，</seg>
<seg xml:id="KR2o0025_tls_018-1a.83">以謂是學問，</seg>
<seg xml:id="KR2o0025_tls_018-1a.84">非舉業也，</seg>
<seg xml:id="KR2o0025_tls_018-1a.85">而不知其非也。</seg>
<seg xml:id="KR2o0025_tls_018-1a.86">蘇氏之學，</seg>
<seg xml:id="KR2o0025_tls_018-1a.87">出於縱橫。</seg>
<seg xml:id="KR2o0025_tls_018-1a.88">其所長者，</seg>
<seg xml:id="KR2o0025_tls_018-1a.89">揣摩世務，</seg>
<seg xml:id="KR2o0025_tls_018-1a.90">切實近於有用，</seg>
<seg xml:id="KR2o0025_tls_018-1a.91">而所憑以發揮者，</seg>
<seg xml:id="KR2o0025_tls_018-1a.92">乃策論也。</seg>
<seg xml:id="KR2o0025_tls_018-1a.93">策對必有條目，</seg>
<seg xml:id="KR2o0025_tls_018-1a.94">論鋒必援故實，</seg>
<seg xml:id="KR2o0025_tls_018-1a.95">茍非專門夙學，</seg>
<seg xml:id="KR2o0025_tls_018-1a.96">必須按冊而稽，</seg>
<seg xml:id="KR2o0025_tls_018-1a.97">誠得如蘇氏之所以讀《漢書》者嘗致力焉，</seg>
<seg xml:id="KR2o0025_tls_018-1a.98">則亦可以應猝備求，</seg>
<seg xml:id="KR2o0025_tls_018-1a.99">無難事矣。</seg>
<seg xml:id="KR2o0025_tls_018-1a.100">韓昌黎曰：</seg>
<seg xml:id="KR2o0025_tls_018-1a.101">「記事者必提其要，</seg>
<seg xml:id="KR2o0025_tls_018-1a.102">纂言者必鉤其玄。」</seg>
<seg xml:id="KR2o0025_tls_018-1a.103">鉤玄提要，</seg>
<seg xml:id="KR2o0025_tls_018-1a.104">千古以為美談；</seg>
<seg xml:id="KR2o0025_tls_018-1a.105">而韓氏所自為玄要之言，</seg>
<seg xml:id="KR2o0025_tls_018-1a.106">不但今不可見，</seg>
<seg xml:id="KR2o0025_tls_018-1a.107">抑且當日絕無流傳，</seg>
<seg xml:id="KR2o0025_tls_018-1a.108">亦必尋章摘句，</seg>
<seg xml:id="KR2o0025_tls_018-1a.109">取備臨文摭拾者耳。</seg>
<seg xml:id="KR2o0025_tls_018-1a.110">而人乃欲仿鉤玄提要之意而為撰述，</seg>
<seg xml:id="KR2o0025_tls_018-1a.111">是亦以蘇氏類求，</seg>
<seg xml:id="KR2o0025_tls_018-1a.112">誤為學問，</seg>
<seg xml:id="KR2o0025_tls_018-1a.113">可例觀也。</seg>
<seg xml:id="KR2o0025_tls_018-1a.114">或曰：</seg>
<seg xml:id="KR2o0025_tls_018-1a.115">如子所言，</seg>
<seg xml:id="KR2o0025_tls_018-1a.116">韓、蘇不足法歟？曰：</seg>
<seg xml:id="KR2o0025_tls_018-1a.117">韓、蘇用其功力，</seg>
<seg xml:id="KR2o0025_tls_018-1a.118">以為文辭助爾，</seg>
<seg xml:id="KR2o0025_tls_018-1a.119">非以此謂學也。</seg>
</p>
</div>
<div>
                <head>
                    <seg xml:id="KR2o0025_tls_019-h.1">博約中</seg>
                </head>
                <p>
<seg xml:id="KR2o0025_tls_019-1a.1">或曰：</seg>
<seg xml:id="KR2o0025_tls_019-1a.2">舉業所以覘人之學問也。</seg>
<seg xml:id="KR2o0025_tls_019-1a.3">舉業而與學問科殊，</seg>
<seg xml:id="KR2o0025_tls_019-1a.4">末流之失耳。</seg>
<seg xml:id="KR2o0025_tls_019-1a.5">茍有所備以俟舉，</seg>
<seg xml:id="KR2o0025_tls_019-1a.6">即《記》之所謂博學強識以待問也，</seg>
<seg xml:id="KR2o0025_tls_019-1a.7">寧得不謂之學問歟？</seg>
<seg xml:id="KR2o0025_tls_019-1a.8">余曰：</seg>
<seg xml:id="KR2o0025_tls_019-1a.9">博學強識，</seg>
<seg xml:id="KR2o0025_tls_019-1a.10">儒之所有事也。</seg>
<seg xml:id="KR2o0025_tls_019-1a.11">以謂自立之基，</seg>
<seg xml:id="KR2o0025_tls_019-1a.12">不在是矣。</seg>
<seg xml:id="KR2o0025_tls_019-1a.13">學貴博而能約，</seg>
<seg xml:id="KR2o0025_tls_019-1a.14">未有不博而能約者也。</seg>
<seg xml:id="KR2o0025_tls_019-1a.15">以言陋儒荒俚，</seg>
<seg xml:id="KR2o0025_tls_019-1a.16">學一先生之言以自封域，</seg>
<seg xml:id="KR2o0025_tls_019-1a.17">不得謂專家也。</seg>
<seg xml:id="KR2o0025_tls_019-1a.18">然亦未有不約而能博者也。</seg>
<seg xml:id="KR2o0025_tls_019-1a.19">以言俗儒記誦漫漶，</seg>
<seg xml:id="KR2o0025_tls_019-1a.20">至於無極，</seg>
<seg xml:id="KR2o0025_tls_019-1a.21">妄求遍物，</seg>
<seg xml:id="KR2o0025_tls_019-1a.22">而不知堯、舜之知所不能也。</seg>
<seg xml:id="KR2o0025_tls_019-1a.23">博學強識，</seg>
<seg xml:id="KR2o0025_tls_019-1a.24">自可以待問耳，</seg>
<seg xml:id="KR2o0025_tls_019-1a.25">不知約守，</seg>
<seg xml:id="KR2o0025_tls_019-1a.26">而只為待問設焉，</seg>
<seg xml:id="KR2o0025_tls_019-1a.27">則無問者，</seg>
<seg xml:id="KR2o0025_tls_019-1a.28">儒將無學乎？</seg>
<seg xml:id="KR2o0025_tls_019-1a.29">且問者固將聞吾名而求吾實也；</seg>
<seg xml:id="KR2o0025_tls_019-1a.30">名有由立，</seg>
<seg xml:id="KR2o0025_tls_019-1a.31">非專門成學不可也，</seg>
<seg xml:id="KR2o0025_tls_019-1a.32">故未有不專而可成學者也。</seg>
<seg xml:id="KR2o0025_tls_019-1a.33">或曰：</seg>
<seg xml:id="KR2o0025_tls_019-1a.34">蘇氏之類求，</seg>
<seg xml:id="KR2o0025_tls_019-1a.35">韓氏之鉤玄提要，</seg>
<seg xml:id="KR2o0025_tls_019-1a.36">皆待問之學也，</seg>
<seg xml:id="KR2o0025_tls_019-1a.37">子謂不足以成家矣。</seg>
<seg xml:id="KR2o0025_tls_019-1a.38">王伯厚氏搜羅摘抉，</seg>
<seg xml:id="KR2o0025_tls_019-1a.39">窮幽極微；</seg>
<seg xml:id="KR2o0025_tls_019-1a.40">其於經、傳、子、史，</seg>
<seg xml:id="KR2o0025_tls_019-1a.41">名物制數，</seg>
<seg xml:id="KR2o0025_tls_019-1a.42">貫串旁騖，</seg>
<seg xml:id="KR2o0025_tls_019-1a.43">實能討先儒所未備。</seg>
<seg xml:id="KR2o0025_tls_019-1a.44">其所纂輯諸書，</seg>
<seg xml:id="KR2o0025_tls_019-1a.45">至今學者資衣被焉，</seg>
<seg xml:id="KR2o0025_tls_019-1a.46">豈可以待問之學而忽之哉？</seg>
<seg xml:id="KR2o0025_tls_019-1a.47">答曰：</seg>
<seg xml:id="KR2o0025_tls_019-1a.48">王伯厚氏，</seg>
<seg xml:id="KR2o0025_tls_019-1a.49">蓋因名而求實者也。</seg>
<seg xml:id="KR2o0025_tls_019-1a.50">昔人謂韓昌黎因文而見道，</seg>
<seg xml:id="KR2o0025_tls_019-1a.51">既見道，</seg>
<seg xml:id="KR2o0025_tls_019-1a.52">則超乎文矣。</seg>
<seg xml:id="KR2o0025_tls_019-1a.53">王氏因待問而求學，</seg>
<seg xml:id="KR2o0025_tls_019-1a.54">既知學，</seg>
<seg xml:id="KR2o0025_tls_019-1a.55">則超乎待問矣。</seg>
<seg xml:id="KR2o0025_tls_019-1a.56">然王氏諸書，</seg>
<seg xml:id="KR2o0025_tls_019-1a.57">謂之纂輯可也，</seg>
<seg xml:id="KR2o0025_tls_019-1a.58">謂之著述，</seg>
<seg xml:id="KR2o0025_tls_019-1a.59">則不可也，</seg>
<seg xml:id="KR2o0025_tls_019-1a.60">謂之學者求知之功力可也，</seg>
<seg xml:id="KR2o0025_tls_019-1a.61">謂之成家之學術，</seg>
<seg xml:id="KR2o0025_tls_019-1a.62">則未可也。</seg>
<seg xml:id="KR2o0025_tls_019-1a.63">今之博雅君子，</seg>
<seg xml:id="KR2o0025_tls_019-1a.64">疲精勞神於經傳子史，</seg>
<seg xml:id="KR2o0025_tls_019-1a.65">而終身無得於學者，</seg>
<seg xml:id="KR2o0025_tls_019-1a.66">正坐宗仰王氏，</seg>
<seg xml:id="KR2o0025_tls_019-1a.67">而誤執求知之功力，</seg>
<seg xml:id="KR2o0025_tls_019-1a.68">以為學即在是爾。</seg>
<seg xml:id="KR2o0025_tls_019-1a.69">學與功力，</seg>
<seg xml:id="KR2o0025_tls_019-1a.70">實相似而不同。</seg>
<seg xml:id="KR2o0025_tls_019-1a.71">學不可以驟幾，</seg>
<seg xml:id="KR2o0025_tls_019-1a.72">人當致攻乎功力則可耳。</seg>
<seg xml:id="KR2o0025_tls_019-1a.73">指功力以謂學，</seg>
<seg xml:id="KR2o0025_tls_019-1a.74">是猶指秫黍以謂酒也。</seg>
</p>
<p>
<seg xml:id="KR2o0025_tls_019-2a.1">夫學有天性焉，</seg>
<seg xml:id="KR2o0025_tls_019-2a.2">讀書服古之中，</seg>
<seg xml:id="KR2o0025_tls_019-2a.3">有入識最初，</seg>
<seg xml:id="KR2o0025_tls_019-2a.4">而終身不可變易者是也。</seg>
<seg xml:id="KR2o0025_tls_019-2a.5">學又有至情焉，</seg>
<seg xml:id="KR2o0025_tls_019-2a.6">讀書服古之中，</seg>
<seg xml:id="KR2o0025_tls_019-2a.7">有欣慨會心，</seg>
<seg xml:id="KR2o0025_tls_019-2a.8">而忽焉不知歌泣何從者是也。</seg>
<seg xml:id="KR2o0025_tls_019-2a.9">功力有餘，</seg>
<seg xml:id="KR2o0025_tls_019-2a.10">而性情不足，</seg>
<seg xml:id="KR2o0025_tls_019-2a.11">未可謂學問也。</seg>
<seg xml:id="KR2o0025_tls_019-2a.12">性情自有，</seg>
<seg xml:id="KR2o0025_tls_019-2a.13">而不以功力深之，</seg>
<seg xml:id="KR2o0025_tls_019-2a.14">所謂有美質而未學者也。</seg>
<seg xml:id="KR2o0025_tls_019-2a.15">夫子曰：</seg>
<seg xml:id="KR2o0025_tls_019-2a.16">「發憤忘食，</seg>
<seg xml:id="KR2o0025_tls_019-2a.17">樂以忘憂，</seg>
<seg xml:id="KR2o0025_tls_019-2a.18">不知老之將至。」</seg>
<seg xml:id="KR2o0025_tls_019-2a.19">不知孰為功力，</seg>
<seg xml:id="KR2o0025_tls_019-2a.20">孰為性情。</seg>
<seg xml:id="KR2o0025_tls_019-2a.21">斯固學之究竟，</seg>
<seg xml:id="KR2o0025_tls_019-2a.22">夫子何以致是？</seg>
<seg xml:id="KR2o0025_tls_019-2a.23">則曰：</seg>
<seg xml:id="KR2o0025_tls_019-2a.24">「好古敏以求之者也。」</seg>
<seg xml:id="KR2o0025_tls_019-2a.25">今之俗儒，</seg>
<seg xml:id="KR2o0025_tls_019-2a.26">且憾不見夫子未修之《春秋》，</seg>
<seg xml:id="KR2o0025_tls_019-2a.27">又憾戴公得《商頌》，</seg>
<seg xml:id="KR2o0025_tls_019-2a.28">而不存七篇之闕目，</seg>
<seg xml:id="KR2o0025_tls_019-2a.29">以謂高情勝致，</seg>
<seg xml:id="KR2o0025_tls_019-2a.30">至相贊嘆。</seg>
<seg xml:id="KR2o0025_tls_019-2a.31">充其僻見，</seg>
<seg xml:id="KR2o0025_tls_019-2a.32">且似夫子刪修，</seg>
<seg xml:id="KR2o0025_tls_019-2a.33">不如王伯厚之善搜遺逸焉。</seg>
<seg xml:id="KR2o0025_tls_019-2a.34">蓋逐於時趨，</seg>
<seg xml:id="KR2o0025_tls_019-2a.35">而誤以擘績補苴謂足盡天地之能事也。</seg>
<seg xml:id="KR2o0025_tls_019-2a.36">幸而生後世也，</seg>
<seg xml:id="KR2o0025_tls_019-2a.37">如生秦火未毀以前，</seg>
<seg xml:id="KR2o0025_tls_019-2a.38">典籍具存，</seg>
<seg xml:id="KR2o0025_tls_019-2a.39">無事補輯，</seg>
<seg xml:id="KR2o0025_tls_019-2a.40">彼將無所用其學矣。</seg>
</p>
</div>
<div>
                <head>
                    <seg xml:id="KR2o0025_tls_020-h.1">博約下</seg>
                </head>
                <p>
<seg xml:id="KR2o0025_tls_020-1a.1">或曰：</seg>
<seg xml:id="KR2o0025_tls_020-1a.2">子言學術，</seg>
<seg xml:id="KR2o0025_tls_020-1a.3">功力必兼性情，</seg>
<seg xml:id="KR2o0025_tls_020-1a.4">為學之方，</seg>
<seg xml:id="KR2o0025_tls_020-1a.5">不立規矩，</seg>
<seg xml:id="KR2o0025_tls_020-1a.6">但令學者自認資之所近與力能勉者，</seg>
<seg xml:id="KR2o0025_tls_020-1a.7">而施其功力，</seg>
<seg xml:id="KR2o0025_tls_020-1a.8">殆即王氏良知之遺意也。</seg>
<seg xml:id="KR2o0025_tls_020-1a.9">夫古者教學，</seg>
<seg xml:id="KR2o0025_tls_020-1a.10">自數與方名，</seg>
<seg xml:id="KR2o0025_tls_020-1a.11">誦詩舞勺，</seg>
<seg xml:id="KR2o0025_tls_020-1a.12">各有一定之程，</seg>
<seg xml:id="KR2o0025_tls_020-1a.13">不問人之資近與否，</seg>
<seg xml:id="KR2o0025_tls_020-1a.14">力能勉否。</seg>
<seg xml:id="KR2o0025_tls_020-1a.15">而子乃謂人各有能有所不能，</seg>
<seg xml:id="KR2o0025_tls_020-1a.16">不相強也，</seg>
<seg xml:id="KR2o0025_tls_020-1a.17">豈古今人有異教與？</seg>
<seg xml:id="KR2o0025_tls_020-1a.18">答曰：</seg>
<seg xml:id="KR2o0025_tls_020-1a.19">今人不學，</seg>
<seg xml:id="KR2o0025_tls_020-1a.20">不能同於古人，</seg>
<seg xml:id="KR2o0025_tls_020-1a.21">非才不相及也，</seg>
<seg xml:id="KR2o0025_tls_020-1a.22">勢使然也。</seg>
<seg xml:id="KR2o0025_tls_020-1a.23">自官師分，</seg>
<seg xml:id="KR2o0025_tls_020-1a.24">而教法不合於一，</seg>
<seg xml:id="KR2o0025_tls_020-1a.25">學者各以己之所能私相授受，</seg>
<seg xml:id="KR2o0025_tls_020-1a.26">其不同者一也。</seg>
<seg xml:id="KR2o0025_tls_020-1a.27">且官師既分，</seg>
<seg xml:id="KR2o0025_tls_020-1a.28">則肄習惟資簡策，</seg>
<seg xml:id="KR2o0025_tls_020-1a.29">道不著於器物，</seg>
<seg xml:id="KR2o0025_tls_020-1a.30">事不守於職業，</seg>
<seg xml:id="KR2o0025_tls_020-1a.31">其不同者二也。</seg>
<seg xml:id="KR2o0025_tls_020-1a.32">故學失師所師承，</seg>
<seg xml:id="KR2o0025_tls_020-1a.33">六書九數，</seg>
<seg xml:id="KR2o0025_tls_020-1a.34">古人幼學，</seg>
<seg xml:id="KR2o0025_tls_020-1a.35">皆已明習，</seg>
<seg xml:id="KR2o0025_tls_020-1a.36">而後世老師宿儒，</seg>
<seg xml:id="KR2o0025_tls_020-1a.37">專門名家，</seg>
<seg xml:id="KR2o0025_tls_020-1a.38">殫畢生精力求之，</seg>
<seg xml:id="KR2o0025_tls_020-1a.39">猶不能盡合於古，</seg>
<seg xml:id="KR2o0025_tls_020-1a.40">其不同者三也。</seg>
<seg xml:id="KR2o0025_tls_020-1a.41">天時人事，</seg>
<seg xml:id="KR2o0025_tls_020-1a.42">今古不可強同，</seg>
<seg xml:id="KR2o0025_tls_020-1a.43">非人智力所能為也。</seg>
<seg xml:id="KR2o0025_tls_020-1a.44">然而六經大義，</seg>
<seg xml:id="KR2o0025_tls_020-1a.45">昭如日星，</seg>
<seg xml:id="KR2o0025_tls_020-1a.46">三代損益，</seg>
<seg xml:id="KR2o0025_tls_020-1a.47">可推百世。</seg>
<seg xml:id="KR2o0025_tls_020-1a.48">高明者由大略而功求，</seg>
<seg xml:id="KR2o0025_tls_020-1a.49">沈潛者循度數而徐達。</seg>
<seg xml:id="KR2o0025_tls_020-1a.50">資之近而力能勉者，</seg>
<seg xml:id="KR2o0025_tls_020-1a.51">人人所有，</seg>
<seg xml:id="KR2o0025_tls_020-1a.52">則人人可自得也，</seg>
<seg xml:id="KR2o0025_tls_020-1a.53">豈可執定格以相強歟？</seg>
<seg xml:id="KR2o0025_tls_020-1a.54">王氏致良知之說，</seg>
<seg xml:id="KR2o0025_tls_020-1a.55">即孟子之遺言也。</seg>
<seg xml:id="KR2o0025_tls_020-1a.56">良知曰致，</seg>
<seg xml:id="KR2o0025_tls_020-1a.57">則固不遺功力矣。</seg>
<seg xml:id="KR2o0025_tls_020-1a.58">朱子欲人因所發而遂明，</seg>
<seg xml:id="KR2o0025_tls_020-1a.59">孟子所謂察識其端而擴充之，</seg>
<seg xml:id="KR2o0025_tls_020-1a.60">胥是道也。</seg>
<seg xml:id="KR2o0025_tls_020-1a.61">而世儒言學，</seg>
<seg xml:id="KR2o0025_tls_020-1a.62">輒以良知為諱，</seg>
<seg xml:id="KR2o0025_tls_020-1a.63">無亦懲於末流之失，</seg>
<seg xml:id="KR2o0025_tls_020-1a.64">而謂宗指果異於古所雲乎？</seg>
</p>
<p>
<seg xml:id="KR2o0025_tls_020-2a.1">或曰：</seg>
<seg xml:id="KR2o0025_tls_020-2a.2">孟子所謂擴充，</seg>
<seg xml:id="KR2o0025_tls_020-2a.3">固得仁、義、禮、智之全體也。</seg>
<seg xml:id="KR2o0025_tls_020-2a.4">子乃欲人自識所長，</seg>
<seg xml:id="KR2o0025_tls_020-2a.5">遂以專其門而名其家，</seg>
<seg xml:id="KR2o0025_tls_020-2a.6">且戒人之旁騖焉，</seg>
<seg xml:id="KR2o0025_tls_020-2a.7">豈所語於通方之道歟？</seg>
<seg xml:id="KR2o0025_tls_020-2a.8">答曰：</seg>
<seg xml:id="KR2o0025_tls_020-2a.9">言不可以若是其幾也。</seg>
<seg xml:id="KR2o0025_tls_020-2a.10">道欲通方，</seg>
<seg xml:id="KR2o0025_tls_020-2a.11">而業須專一，</seg>
<seg xml:id="KR2o0025_tls_020-2a.12">其說並行而不悖也。</seg>
<seg xml:id="KR2o0025_tls_020-2a.13">聖門身通六藝者七十二人，</seg>
<seg xml:id="KR2o0025_tls_020-2a.14">然自顏、曾、賜、商，</seg>
<seg xml:id="KR2o0025_tls_020-2a.15">所由不能一轍。</seg>
<seg xml:id="KR2o0025_tls_020-2a.16">再傳而後，</seg>
<seg xml:id="KR2o0025_tls_020-2a.17">荀卿言《禮》，</seg>
<seg xml:id="KR2o0025_tls_020-2a.18">孟子長於《詩》、《書》，</seg>
<seg xml:id="KR2o0025_tls_020-2a.19">或疏或密，</seg>
<seg xml:id="KR2o0025_tls_020-2a.20">途徑不同，</seg>
<seg xml:id="KR2o0025_tls_020-2a.21">而同歸於道也。</seg>
<seg xml:id="KR2o0025_tls_020-2a.22">後儒途徑所由寄，</seg>
<seg xml:id="KR2o0025_tls_020-2a.23">則或於義理，</seg>
<seg xml:id="KR2o0025_tls_020-2a.24">或於制數，</seg>
<seg xml:id="KR2o0025_tls_020-2a.25">或於文辭，</seg>
<seg xml:id="KR2o0025_tls_020-2a.26">三者其大較矣。</seg>
<seg xml:id="KR2o0025_tls_020-2a.27">三者致其一，</seg>
<seg xml:id="KR2o0025_tls_020-2a.28">不能不緩其二，</seg>
<seg xml:id="KR2o0025_tls_020-2a.29">理勢然也。</seg>
<seg xml:id="KR2o0025_tls_020-2a.30">知其所致為道之一端，</seg>
<seg xml:id="KR2o0025_tls_020-2a.31">而不以所緩之二為可忽，</seg>
<seg xml:id="KR2o0025_tls_020-2a.32">則於斯道不遠矣。</seg>
<seg xml:id="KR2o0025_tls_020-2a.33">徇於一偏，</seg>
<seg xml:id="KR2o0025_tls_020-2a.34">而謂天下莫能尚，</seg>
<seg xml:id="KR2o0025_tls_020-2a.35">則出奴入主，</seg>
<seg xml:id="KR2o0025_tls_020-2a.36">交相勝負，</seg>
<seg xml:id="KR2o0025_tls_020-2a.37">所謂物而不化者也。</seg>
<seg xml:id="KR2o0025_tls_020-2a.38">是以學必求其心得，</seg>
<seg xml:id="KR2o0025_tls_020-2a.39">業必貴於專精，</seg>
<seg xml:id="KR2o0025_tls_020-2a.40">類必要於擴充，</seg>
<seg xml:id="KR2o0025_tls_020-2a.41">道必抵於全量，</seg>
<seg xml:id="KR2o0025_tls_020-2a.42">性情喻於憂喜憤樂，</seg>
<seg xml:id="KR2o0025_tls_020-2a.43">理勢達於窮變通久，</seg>
<seg xml:id="KR2o0025_tls_020-2a.44">博而不雜，</seg>
<seg xml:id="KR2o0025_tls_020-2a.45">約而不漏，</seg>
<seg xml:id="KR2o0025_tls_020-2a.46">庶幾學術醇固，</seg>
<seg xml:id="KR2o0025_tls_020-2a.47">而於守先待後之道，</seg>
<seg xml:id="KR2o0025_tls_020-2a.48">如或將見之矣。</seg>
</p>
</div>
<div>
                <head>
                    <seg xml:id="KR2o0025_tls_021-h.1">言公上</seg>
                </head>
                <p>
<seg xml:id="KR2o0025_tls_021-1a.1">古人之言，</seg>
<seg xml:id="KR2o0025_tls_021-1a.2">所以為公也，</seg>
<seg xml:id="KR2o0025_tls_021-1a.3">未嘗矜於文辭，</seg>
<seg xml:id="KR2o0025_tls_021-1a.4">而私據為己有也。</seg>
<seg xml:id="KR2o0025_tls_021-1a.5">誌期於道，</seg>
<seg xml:id="KR2o0025_tls_021-1a.6">言以明誌，</seg>
<seg xml:id="KR2o0025_tls_021-1a.7">文以足言。</seg>
<seg xml:id="KR2o0025_tls_021-1a.8">其道果明於天下，</seg>
<seg xml:id="KR2o0025_tls_021-1a.9">而所誌無不申，</seg>
<seg xml:id="KR2o0025_tls_021-1a.10">不必其言之果為我有也。</seg>
<seg xml:id="KR2o0025_tls_021-1a.11">《虞書》曰：</seg>
<seg xml:id="KR2o0025_tls_021-1a.12">「敷奏以言，</seg>
<seg xml:id="KR2o0025_tls_021-1a.13">明試以功。」</seg>
<seg xml:id="KR2o0025_tls_021-1a.14">此以言語觀人之始也。</seg>
<seg xml:id="KR2o0025_tls_021-1a.15">必於試功而庸服，</seg>
<seg xml:id="KR2o0025_tls_021-1a.16">則所貴不在言辭也。</seg>
<seg xml:id="KR2o0025_tls_021-1a.17">誓誥之體，</seg>
<seg xml:id="KR2o0025_tls_021-1a.18">言之成文者也。</seg>
<seg xml:id="KR2o0025_tls_021-1a.19">茍足立政而敷治，</seg>
<seg xml:id="KR2o0025_tls_021-1a.20">君臣未嘗分居立言之功也。</seg>
<seg xml:id="KR2o0025_tls_021-1a.21">周公曰：</seg>
<seg xml:id="KR2o0025_tls_021-1a.22">「王若曰多方。」</seg>
<seg xml:id="KR2o0025_tls_021-1a.23">誥四國之文也。</seg>
<seg xml:id="KR2o0025_tls_021-1a.24">說者以為周公將王之命，</seg>
<seg xml:id="KR2o0025_tls_021-1a.25">不知斯言固本於周公，</seg>
<seg xml:id="KR2o0025_tls_021-1a.26">成王允而行之，</seg>
<seg xml:id="KR2o0025_tls_021-1a.27">是即成王之言也。</seg>
<seg xml:id="KR2o0025_tls_021-1a.28">蓋聖臣為賢主立言，</seg>
<seg xml:id="KR2o0025_tls_021-1a.29">是謂賢能任聖，</seg>
<seg xml:id="KR2o0025_tls_021-1a.30">是亦聖人之治也。</seg>
<seg xml:id="KR2o0025_tls_021-1a.31">曾氏鞏曰：</seg>
<seg xml:id="KR2o0025_tls_021-1a.32">「典謨載堯、舜功績，</seg>
<seg xml:id="KR2o0025_tls_021-1a.33">並其精微之意而亦載之，</seg>
<seg xml:id="KR2o0025_tls_021-1a.34">是豈尋常所及哉？</seg>
<seg xml:id="KR2o0025_tls_021-1a.35">當時史臣載筆，</seg>
<seg xml:id="KR2o0025_tls_021-1a.36">亦皆聖人之徒也。」</seg>
<seg xml:id="KR2o0025_tls_021-1a.37">由是觀之，</seg>
<seg xml:id="KR2o0025_tls_021-1a.38">賢臣為聖主述事，</seg>
<seg xml:id="KR2o0025_tls_021-1a.39">是謂賢能知聖，</seg>
<seg xml:id="KR2o0025_tls_021-1a.40">是亦聖人之言也。</seg>
<seg xml:id="KR2o0025_tls_021-1a.41">文與道為一貫，</seg>
<seg xml:id="KR2o0025_tls_021-1a.42">言與事為同條，</seg>
<seg xml:id="KR2o0025_tls_021-1a.43">猶八音相須而樂和，</seg>
<seg xml:id="KR2o0025_tls_021-1a.44">不可分屬一器之良也。</seg>
<seg xml:id="KR2o0025_tls_021-1a.45">五味相調而鼎和，</seg>
<seg xml:id="KR2o0025_tls_021-1a.46">不可標識一物之甘也。</seg>
<seg xml:id="KR2o0025_tls_021-1a.47">故曰：</seg>
<seg xml:id="KR2o0025_tls_021-1a.48">古人之言，</seg>
<seg xml:id="KR2o0025_tls_021-1a.49">所以為公也，</seg>
<seg xml:id="KR2o0025_tls_021-1a.50">未嘗矜於文辭，</seg>
<seg xml:id="KR2o0025_tls_021-1a.51">而私據為己有也。</seg>
</p>
<p>
<seg xml:id="KR2o0025_tls_021-2a.1">司馬遷曰：</seg>
<seg xml:id="KR2o0025_tls_021-2a.2">「《詩》三百篇，</seg>
<seg xml:id="KR2o0025_tls_021-2a.3">大抵賢聖發憤所為作也。」</seg>
<seg xml:id="KR2o0025_tls_021-2a.4">是則男女慕悅之辭，</seg>
<seg xml:id="KR2o0025_tls_021-2a.5">思君懷友之所讬也。</seg>
<seg xml:id="KR2o0025_tls_021-2a.6">征夫離婦之怨，</seg>
<seg xml:id="KR2o0025_tls_021-2a.7">忠國憂時之所寄也。</seg>
<seg xml:id="KR2o0025_tls_021-2a.8">必泥其辭，</seg>
<seg xml:id="KR2o0025_tls_021-2a.9">而為其人之質言，</seg>
<seg xml:id="KR2o0025_tls_021-2a.10">則《鴟鸮》實鳥之哀音，</seg>
<seg xml:id="KR2o0025_tls_021-2a.11">何怪鮒魚忿誚於莊周，</seg>
<seg xml:id="KR2o0025_tls_021-2a.12">《萇楚》樂草之無家，</seg>
<seg xml:id="KR2o0025_tls_021-2a.13">何怪雌風慨嘆於宋玉哉？</seg>
<seg xml:id="KR2o0025_tls_021-2a.14">夫詩人之旨，</seg>
<seg xml:id="KR2o0025_tls_021-2a.15">溫柔而敦厚，</seg>
<seg xml:id="KR2o0025_tls_021-2a.16">主文而譎諫，</seg>
<seg xml:id="KR2o0025_tls_021-2a.17">言之者無罪，</seg>
<seg xml:id="KR2o0025_tls_021-2a.18">聞之者足戒，</seg>
<seg xml:id="KR2o0025_tls_021-2a.19">舒其所憤懣，</seg>
<seg xml:id="KR2o0025_tls_021-2a.20">而有裨於風教之萬一焉，</seg>
<seg xml:id="KR2o0025_tls_021-2a.21">是其所誌也。</seg>
<seg xml:id="KR2o0025_tls_021-2a.22">因是以為名，</seg>
<seg xml:id="KR2o0025_tls_021-2a.23">則是爭於藝術之工巧，</seg>
<seg xml:id="KR2o0025_tls_021-2a.24">古人無是也。</seg>
<seg xml:id="KR2o0025_tls_021-2a.25">故曰：</seg>
<seg xml:id="KR2o0025_tls_021-2a.26">古人之言，</seg>
<seg xml:id="KR2o0025_tls_021-2a.27">所以為公也，</seg>
<seg xml:id="KR2o0025_tls_021-2a.28">未嘗矜於文辭，</seg>
<seg xml:id="KR2o0025_tls_021-2a.29">而私據為己有也。</seg>
</p>
<p>
<seg xml:id="KR2o0025_tls_021-3a.1">夫子曰：</seg>
<seg xml:id="KR2o0025_tls_021-3a.2">「述而不作。」</seg>
<seg xml:id="KR2o0025_tls_021-3a.3">六藝皆周公之舊典，</seg>
<seg xml:id="KR2o0025_tls_021-3a.4">夫子無所事作也。</seg>
<seg xml:id="KR2o0025_tls_021-3a.5">《論語》則記夫子之言矣。</seg>
<seg xml:id="KR2o0025_tls_021-3a.6">「不恒其德」，</seg>
<seg xml:id="KR2o0025_tls_021-3a.7">證義巫醫，</seg>
<seg xml:id="KR2o0025_tls_021-3a.8">未嘗明著《易》文也。</seg>
<seg xml:id="KR2o0025_tls_021-3a.9">「不忮不求」</seg>
<seg xml:id="KR2o0025_tls_021-3a.10">之美季路，</seg>
<seg xml:id="KR2o0025_tls_021-3a.11">「誠不以富」</seg>
<seg xml:id="KR2o0025_tls_021-3a.12">之嘆夷齊，</seg>
<seg xml:id="KR2o0025_tls_021-3a.13">未嘗言出於《詩》也。</seg>
<seg xml:id="KR2o0025_tls_021-3a.14">「允執厥中」</seg>
<seg xml:id="KR2o0025_tls_021-3a.15">之述堯言，</seg>
<seg xml:id="KR2o0025_tls_021-3a.16">「玄牡昭告」</seg>
<seg xml:id="KR2o0025_tls_021-3a.17">之述湯誓，</seg>
<seg xml:id="KR2o0025_tls_021-3a.18">未嘗言出於《書》也<note>《墨子》引《湯誓》。</note>。</seg>
<seg xml:id="KR2o0025_tls_021-3a.19">《論語》記夫子之微言，</seg>
<seg xml:id="KR2o0025_tls_021-3a.20">而《詩》、《書》初無識別，</seg>
<seg xml:id="KR2o0025_tls_021-3a.21">蓋亦述作無殊之旨也<note>王伯厚常據古書出孔子前者，考證《論語》所記夫子之言，多有所本。古書或有偽讬，不盡可憑，要之古人引用成說，不甚拘別。</note>。</seg>
<seg xml:id="KR2o0025_tls_021-3a.22">夫子之言，</seg>
<seg xml:id="KR2o0025_tls_021-3a.23">見於諸家之稱述<note>諸家不無真偽之參，而子思、孟子之書，所引精粹之言，亦多出於《論語》所不載。</note>，</seg>
<seg xml:id="KR2o0025_tls_021-3a.24">而《論語》未嘗兼收，</seg>
<seg xml:id="KR2o0025_tls_021-3a.25">蓋亦詳略互讬之旨也。</seg>
<seg xml:id="KR2o0025_tls_021-3a.26">夫六藝為文字之權輿，</seg>
<seg xml:id="KR2o0025_tls_021-3a.27">《論語》為聖言之薈粹，</seg>
<seg xml:id="KR2o0025_tls_021-3a.28">創新述故，</seg>
<seg xml:id="KR2o0025_tls_021-3a.29">未嘗有所庸心，</seg>
<seg xml:id="KR2o0025_tls_021-3a.30">蓋取足以明道而立教，</seg>
<seg xml:id="KR2o0025_tls_021-3a.31">而聖作明述，</seg>
<seg xml:id="KR2o0025_tls_021-3a.32">未嘗分居立言之功也。</seg>
<seg xml:id="KR2o0025_tls_021-3a.33">故曰：</seg>
<seg xml:id="KR2o0025_tls_021-3a.34">古人之言，</seg>
<seg xml:id="KR2o0025_tls_021-3a.35">所以為公也，</seg>
<seg xml:id="KR2o0025_tls_021-3a.36">未嘗矜其文辭，</seg>
<seg xml:id="KR2o0025_tls_021-3a.37">而私據為己有也。</seg>
</p>
<p>
<seg xml:id="KR2o0025_tls_021-4a.1">周衰文弊，</seg>
<seg xml:id="KR2o0025_tls_021-4a.2">諸子爭鳴，</seg>
<seg xml:id="KR2o0025_tls_021-4a.3">蓋在夫子既歿，</seg>
<seg xml:id="KR2o0025_tls_021-4a.4">微言絕而大義之已乖也。</seg>
<seg xml:id="KR2o0025_tls_021-4a.5">然而諸子思以其學易天下，</seg>
<seg xml:id="KR2o0025_tls_021-4a.6">固將以其所謂道者，</seg>
<seg xml:id="KR2o0025_tls_021-4a.7">爭天下之莫可加，</seg>
<seg xml:id="KR2o0025_tls_021-4a.8">而語言文字，</seg>
<seg xml:id="KR2o0025_tls_021-4a.9">未嘗私其所出也。</seg>
<seg xml:id="KR2o0025_tls_021-4a.10">先民舊章，</seg>
<seg xml:id="KR2o0025_tls_021-4a.11">存錄而不為識別者，</seg>
<seg xml:id="KR2o0025_tls_021-4a.12">《幼官》、《弟子》之篇，</seg>
<seg xml:id="KR2o0025_tls_021-4a.13">《月令》、《土方》之訓是也<note>《管子·地圓》，《淮南·地形》，皆土訓之遺。</note>。</seg>
<seg xml:id="KR2o0025_tls_021-4a.14">輯其言行，</seg>
<seg xml:id="KR2o0025_tls_021-4a.15">不必盡其身所論述者，</seg>
<seg xml:id="KR2o0025_tls_021-4a.16">管仲之述其身死後事，</seg>
<seg xml:id="KR2o0025_tls_021-4a.17">韓非之載其李斯《駁議》是也。</seg>
<seg xml:id="KR2o0025_tls_021-4a.18">《莊子．</seg>
<seg xml:id="KR2o0025_tls_021-4a.19">讓王》、《漁父》之篇，</seg>
<seg xml:id="KR2o0025_tls_021-4a.20">蘇氏謂之偽讬；</seg>
<seg xml:id="KR2o0025_tls_021-4a.21">非偽讬也，</seg>
<seg xml:id="KR2o0025_tls_021-4a.22">為莊氏之學者所附益爾。</seg>
<seg xml:id="KR2o0025_tls_021-4a.23">《晏子春秋》，</seg>
<seg xml:id="KR2o0025_tls_021-4a.24">柳氏以謂墨者之言。</seg>
<seg xml:id="KR2o0025_tls_021-4a.25">非以晏子為墨，</seg>
<seg xml:id="KR2o0025_tls_021-4a.26">為墨學者述晏子事，</seg>
<seg xml:id="KR2o0025_tls_021-4a.27">以名其書，</seg>
<seg xml:id="KR2o0025_tls_021-4a.28">猶孟子之《告子》、《萬章》名其篇也。</seg>
<seg xml:id="KR2o0025_tls_021-4a.29">《呂氏春秋》，</seg>
<seg xml:id="KR2o0025_tls_021-4a.30">先儒與《淮南鴻烈》之解同稱，</seg>
<seg xml:id="KR2o0025_tls_021-4a.31">蓋謂集眾賓客而為之，</seg>
<seg xml:id="KR2o0025_tls_021-4a.32">不能自命專家，</seg>
<seg xml:id="KR2o0025_tls_021-4a.33">斯固然矣。</seg>
<seg xml:id="KR2o0025_tls_021-4a.34">然呂氏、淮南，</seg>
<seg xml:id="KR2o0025_tls_021-4a.35">未嘗以集眾為諱，</seg>
<seg xml:id="KR2o0025_tls_021-4a.36">如後世之掩人所長以為己有也。</seg>
<seg xml:id="KR2o0025_tls_021-4a.37">二家固以裁定之權，</seg>
<seg xml:id="KR2o0025_tls_021-4a.38">自命家言，</seg>
<seg xml:id="KR2o0025_tls_021-4a.39">故其宗旨，</seg>
<seg xml:id="KR2o0025_tls_021-4a.40">未嘗不約於一律<note>呂氏將為一代之典要，劉安讬於道家之支流。</note>，</seg>
<seg xml:id="KR2o0025_tls_021-4a.41">斯又出於賓客之所不與也。</seg>
<seg xml:id="KR2o0025_tls_021-4a.42">諸子之奮起，</seg>
<seg xml:id="KR2o0025_tls_021-4a.43">由於道術既裂，</seg>
<seg xml:id="KR2o0025_tls_021-4a.44">而各以聰明才力之所偏，</seg>
<seg xml:id="KR2o0025_tls_021-4a.45">每有得於大道之一端，</seg>
<seg xml:id="KR2o0025_tls_021-4a.46">而遂欲以之易天下。</seg>
<seg xml:id="KR2o0025_tls_021-4a.47">其持之有故，</seg>
<seg xml:id="KR2o0025_tls_021-4a.48">而言之成理者，</seg>
<seg xml:id="KR2o0025_tls_021-4a.49">故將推衍其學術，</seg>
<seg xml:id="KR2o0025_tls_021-4a.50">而傳之其徒焉。</seg>
<seg xml:id="KR2o0025_tls_021-4a.51">茍足顯其術而立其宗，</seg>
<seg xml:id="KR2o0025_tls_021-4a.52">而援述於前，</seg>
<seg xml:id="KR2o0025_tls_021-4a.53">與附衍於後者，</seg>
<seg xml:id="KR2o0025_tls_021-4a.54">未嘗分居立言之功也。</seg>
<seg xml:id="KR2o0025_tls_021-4a.55">故曰：</seg>
<seg xml:id="KR2o0025_tls_021-4a.56">古人之言，</seg>
<seg xml:id="KR2o0025_tls_021-4a.57">所以為公也，</seg>
<seg xml:id="KR2o0025_tls_021-4a.58">未嘗矜其文辭，</seg>
<seg xml:id="KR2o0025_tls_021-4a.59">而私據為己有也。</seg>
</p>
<p>
<seg xml:id="KR2o0025_tls_021-5a.1">夫子因魯史而作《春秋》，</seg>
<seg xml:id="KR2o0025_tls_021-5a.2">孟子曰：</seg>
<seg xml:id="KR2o0025_tls_021-5a.3">「其事齊桓、晉文，</seg>
<seg xml:id="KR2o0025_tls_021-5a.4">其文則史」，</seg>
<seg xml:id="KR2o0025_tls_021-5a.5">孔子自謂竊取其義焉耳。</seg>
<seg xml:id="KR2o0025_tls_021-5a.6">載筆之士，</seg>
<seg xml:id="KR2o0025_tls_021-5a.7">有誌《春秋》之業，</seg>
<seg xml:id="KR2o0025_tls_021-5a.8">固將惟義之求，</seg>
<seg xml:id="KR2o0025_tls_021-5a.9">其事與文，</seg>
<seg xml:id="KR2o0025_tls_021-5a.10">所以藉為存義之資也。</seg>
<seg xml:id="KR2o0025_tls_021-5a.11">世之譏史遷者，</seg>
<seg xml:id="KR2o0025_tls_021-5a.12">責其裁裂《尚書》、《左氏》、《國語》、《國策》之文，</seg>
<seg xml:id="KR2o0025_tls_021-5a.13">以謂割裂而無當<note>出蘇明允《史論》。</note>，</seg>
<seg xml:id="KR2o0025_tls_021-5a.14">世之譏班固者，</seg>
<seg xml:id="KR2o0025_tls_021-5a.15">責其孝武以前之襲遷書，</seg>
<seg xml:id="KR2o0025_tls_021-5a.16">以謂盜襲而無恥<note>出鄭漁仲《通誌》。</note>，</seg>
<seg xml:id="KR2o0025_tls_021-5a.17">此則全不通乎文理之論也。</seg>
<seg xml:id="KR2o0025_tls_021-5a.18">遷史斷始五帝，</seg>
<seg xml:id="KR2o0025_tls_021-5a.19">沿及三代、周、秦，</seg>
<seg xml:id="KR2o0025_tls_021-5a.20">使舍《尚書》、《左》、《國》，</seg>
<seg xml:id="KR2o0025_tls_021-5a.21">豈將為憑虛、亡是之作賦乎？</seg>
<seg xml:id="KR2o0025_tls_021-5a.22">必謂《左》、《國》而下，</seg>
<seg xml:id="KR2o0025_tls_021-5a.23">為遷所自撰，</seg>
<seg xml:id="KR2o0025_tls_021-5a.24">則陸賈之《楚漢春秋》，</seg>
<seg xml:id="KR2o0025_tls_021-5a.25">高祖孝文之《傳》，</seg>
<seg xml:id="KR2o0025_tls_021-5a.26">皆遷之所采摭，</seg>
<seg xml:id="KR2o0025_tls_021-5a.27">其書後世不傳，</seg>
<seg xml:id="KR2o0025_tls_021-5a.28">而徒以所見之《尚書》、《左》、《國》，</seg>
<seg xml:id="KR2o0025_tls_021-5a.29">怪其割裂焉，</seg>
<seg xml:id="KR2o0025_tls_021-5a.30">可謂知一十而不知二五者矣。</seg>
<seg xml:id="KR2o0025_tls_021-5a.31">固書斷自西京一代，</seg>
<seg xml:id="KR2o0025_tls_021-5a.32">使孝武以前，</seg>
<seg xml:id="KR2o0025_tls_021-5a.33">不用遷史，</seg>
<seg xml:id="KR2o0025_tls_021-5a.34">豈將為經生決科之同題而異文乎？</seg>
<seg xml:id="KR2o0025_tls_021-5a.35">必謂孝武以後，</seg>
<seg xml:id="KR2o0025_tls_021-5a.36">為固之自撰，</seg>
<seg xml:id="KR2o0025_tls_021-5a.37">則馮商、揚雄之紀，</seg>
<seg xml:id="KR2o0025_tls_021-5a.38">劉歆、賈護之書，</seg>
<seg xml:id="KR2o0025_tls_021-5a.39">皆固之所原本，</seg>
<seg xml:id="KR2o0025_tls_021-5a.40">其書後人不見，</seg>
<seg xml:id="KR2o0025_tls_021-5a.41">而徒以所見之遷史，</seg>
<seg xml:id="KR2o0025_tls_021-5a.42">怪其盜襲焉，</seg>
<seg xml:id="KR2o0025_tls_021-5a.43">可謂知白出而不知黑入者矣。</seg>
<seg xml:id="KR2o0025_tls_021-5a.44">以載言為翻空歟？</seg>
<seg xml:id="KR2o0025_tls_021-5a.45">揚、馬詞賦，</seg>
<seg xml:id="KR2o0025_tls_021-5a.46">尤空而無實者也。</seg>
<seg xml:id="KR2o0025_tls_021-5a.47">馬、班不為文苑傳，</seg>
<seg xml:id="KR2o0025_tls_021-5a.48">藉是以存風流文采焉，</seg>
<seg xml:id="KR2o0025_tls_021-5a.49">乃述事之大者也。</seg>
<seg xml:id="KR2o0025_tls_021-5a.50">以敘事為徵實歟？</seg>
<seg xml:id="KR2o0025_tls_021-5a.51">年表傳目，</seg>
<seg xml:id="KR2o0025_tls_021-5a.52">尤實而無文者也。</seg>
<seg xml:id="KR2o0025_tls_021-5a.53">《屈賈》、《孟荀》、《老莊申韓》之標目，</seg>
<seg xml:id="KR2o0025_tls_021-5a.54">《同姓侯王》、《異姓侯王》之分表，</seg>
<seg xml:id="KR2o0025_tls_021-5a.55">初無發明，</seg>
<seg xml:id="KR2o0025_tls_021-5a.56">而僅存題目，</seg>
<seg xml:id="KR2o0025_tls_021-5a.57">褒貶之意，</seg>
<seg xml:id="KR2o0025_tls_021-5a.58">默寓其中，</seg>
<seg xml:id="KR2o0025_tls_021-5a.59">乃立言之大者也。</seg>
<seg xml:id="KR2o0025_tls_021-5a.60">作史貴知其意，</seg>
<seg xml:id="KR2o0025_tls_021-5a.61">非同於掌故，</seg>
<seg xml:id="KR2o0025_tls_021-5a.62">僅求事文之末也。</seg>
<seg xml:id="KR2o0025_tls_021-5a.63">夫子曰：</seg>
<seg xml:id="KR2o0025_tls_021-5a.64">「我欲讬之空言，</seg>
<seg xml:id="KR2o0025_tls_021-5a.65">不如見諸行事之深切著明也。」</seg>
<seg xml:id="KR2o0025_tls_021-5a.66">此則史氏之宗旨也。</seg>
<seg xml:id="KR2o0025_tls_021-5a.67">茍足取其義而明其誌，</seg>
<seg xml:id="KR2o0025_tls_021-5a.68">而事次文篇，</seg>
<seg xml:id="KR2o0025_tls_021-5a.69">未嘗分居立言之功也。</seg>
<seg xml:id="KR2o0025_tls_021-5a.70">故曰：</seg>
<seg xml:id="KR2o0025_tls_021-5a.71">古人之言，</seg>
<seg xml:id="KR2o0025_tls_021-5a.72">所以為公也，</seg>
<seg xml:id="KR2o0025_tls_021-5a.73">未嘗矜其文辭，</seg>
<seg xml:id="KR2o0025_tls_021-5a.74">而私據為己有也。</seg>
</p>
<p>
<seg xml:id="KR2o0025_tls_021-6a.1">漢初經師，</seg>
<seg xml:id="KR2o0025_tls_021-6a.2">抱殘守缺，</seg>
<seg xml:id="KR2o0025_tls_021-6a.3">以其畢生之精力，</seg>
<seg xml:id="KR2o0025_tls_021-6a.4">發明前聖之緒言，</seg>
<seg xml:id="KR2o0025_tls_021-6a.5">師授淵源，</seg>
<seg xml:id="KR2o0025_tls_021-6a.6">等於宗支譜系；</seg>
<seg xml:id="KR2o0025_tls_021-6a.7">觀弟子之術業，</seg>
<seg xml:id="KR2o0025_tls_021-6a.8">而師承之傳授，</seg>
<seg xml:id="KR2o0025_tls_021-6a.9">不啻鳧鵠黑白之不可相淆焉，</seg>
<seg xml:id="KR2o0025_tls_021-6a.10">學者不可不盡其心也。</seg>
<seg xml:id="KR2o0025_tls_021-6a.11">公、穀之於《春秋》，</seg>
<seg xml:id="KR2o0025_tls_021-6a.12">後人以謂假設問答以闡其旨爾。</seg>
<seg xml:id="KR2o0025_tls_021-6a.13">不知古人先有口耳之授，</seg>
<seg xml:id="KR2o0025_tls_021-6a.14">而後著之竹帛焉，</seg>
<seg xml:id="KR2o0025_tls_021-6a.15">非如後人作經義，</seg>
<seg xml:id="KR2o0025_tls_021-6a.16">茍欲名家，</seg>
<seg xml:id="KR2o0025_tls_021-6a.17">必以著述為功也。</seg>
<seg xml:id="KR2o0025_tls_021-6a.18">商瞿受《易》於夫子，</seg>
<seg xml:id="KR2o0025_tls_021-6a.19">其後五傳而至田何。</seg>
<seg xml:id="KR2o0025_tls_021-6a.20">施、孟、梁邱，</seg>
<seg xml:id="KR2o0025_tls_021-6a.21">皆田何之弟子也。</seg>
<seg xml:id="KR2o0025_tls_021-6a.22">然自田何而上，</seg>
<seg xml:id="KR2o0025_tls_021-6a.23">未嘗有書，</seg>
<seg xml:id="KR2o0025_tls_021-6a.24">則三家之《易》，</seg>
<seg xml:id="KR2o0025_tls_021-6a.25">著於《藝文》，</seg>
<seg xml:id="KR2o0025_tls_021-6a.26">皆悉本於田何以上口耳之學也。</seg>
<seg xml:id="KR2o0025_tls_021-6a.27">是知古人不著書，</seg>
<seg xml:id="KR2o0025_tls_021-6a.28">其言未嘗不傳也。</seg>
<seg xml:id="KR2o0025_tls_021-6a.29">治韓《詩》者，</seg>
<seg xml:id="KR2o0025_tls_021-6a.30">不雜齊、魯，</seg>
<seg xml:id="KR2o0025_tls_021-6a.31">傳伏《書》者，</seg>
<seg xml:id="KR2o0025_tls_021-6a.32">不知孔學；</seg>
<seg xml:id="KR2o0025_tls_021-6a.33">諸學章句訓詁，</seg>
<seg xml:id="KR2o0025_tls_021-6a.34">有專書矣。</seg>
<seg xml:id="KR2o0025_tls_021-6a.35">門人弟子，</seg>
<seg xml:id="KR2o0025_tls_021-6a.36">據引稱述，</seg>
<seg xml:id="KR2o0025_tls_021-6a.37">雜見傳紀章表者，</seg>
<seg xml:id="KR2o0025_tls_021-6a.38">不盡出於所傳之書也，</seg>
<seg xml:id="KR2o0025_tls_021-6a.39">而宗旨卒亦不背乎師說。</seg>
<seg xml:id="KR2o0025_tls_021-6a.40">則諸儒著述成書之外，</seg>
<seg xml:id="KR2o0025_tls_021-6a.41">別有微言緒論，</seg>
<seg xml:id="KR2o0025_tls_021-6a.42">口授其徒，</seg>
<seg xml:id="KR2o0025_tls_021-6a.43">而學者神明其意，</seg>
<seg xml:id="KR2o0025_tls_021-6a.44">推衍變化，</seg>
<seg xml:id="KR2o0025_tls_021-6a.45">著於文辭，</seg>
<seg xml:id="KR2o0025_tls_021-6a.46">不復辨為師之所詔，</seg>
<seg xml:id="KR2o0025_tls_021-6a.47">與夫徒之所衍也。</seg>
<seg xml:id="KR2o0025_tls_021-6a.48">而人之觀之者，</seg>
<seg xml:id="KR2o0025_tls_021-6a.49">亦以其人而定為其家之學，</seg>
<seg xml:id="KR2o0025_tls_021-6a.50">不復辨其孰為師說，</seg>
<seg xml:id="KR2o0025_tls_021-6a.51">孰為徒說也。</seg>
<seg xml:id="KR2o0025_tls_021-6a.52">蓋取足以通其經而傳其學，</seg>
<seg xml:id="KR2o0025_tls_021-6a.53">而口耳竹帛，</seg>
<seg xml:id="KR2o0025_tls_021-6a.54">未嘗分居立言之功也。</seg>
<seg xml:id="KR2o0025_tls_021-6a.55">故曰：</seg>
<seg xml:id="KR2o0025_tls_021-6a.56">古人之言，</seg>
<seg xml:id="KR2o0025_tls_021-6a.57">所以為公也，</seg>
<seg xml:id="KR2o0025_tls_021-6a.58">未嘗矜於文辭，</seg>
<seg xml:id="KR2o0025_tls_021-6a.59">而私據為己有也。</seg>
</p>
</div>
<div>
                <head>
                    <seg xml:id="KR2o0025_tls_022-h.1">言公中</seg>
                </head>
                <p>
<seg xml:id="KR2o0025_tls_022-1a.1">嗚呼！</seg>
<seg xml:id="KR2o0025_tls_022-1a.2">世教之衰也，</seg>
<seg xml:id="KR2o0025_tls_022-1a.3">道不足而爭於文，</seg>
<seg xml:id="KR2o0025_tls_022-1a.4">則言可得而私矣；</seg>
<seg xml:id="KR2o0025_tls_022-1a.5">實不充而爭於名，</seg>
<seg xml:id="KR2o0025_tls_022-1a.6">則文可得而矜矣。</seg>
<seg xml:id="KR2o0025_tls_022-1a.7">言可得而私，</seg>
<seg xml:id="KR2o0025_tls_022-1a.8">文可得而矜，</seg>
<seg xml:id="KR2o0025_tls_022-1a.9">則爭心起而道術裂矣。</seg>
<seg xml:id="KR2o0025_tls_022-1a.10">古人之言，</seg>
<seg xml:id="KR2o0025_tls_022-1a.11">欲以喻世；</seg>
<seg xml:id="KR2o0025_tls_022-1a.12">而後人之言，</seg>
<seg xml:id="KR2o0025_tls_022-1a.13">欲以欺世。</seg>
<seg xml:id="KR2o0025_tls_022-1a.14">非心安於欺世也，</seg>
<seg xml:id="KR2o0025_tls_022-1a.15">有所私而矜焉，</seg>
<seg xml:id="KR2o0025_tls_022-1a.16">不得不如是也。</seg>
<seg xml:id="KR2o0025_tls_022-1a.17">古人之言，</seg>
<seg xml:id="KR2o0025_tls_022-1a.18">欲以淑人；</seg>
<seg xml:id="KR2o0025_tls_022-1a.19">後人之言，</seg>
<seg xml:id="KR2o0025_tls_022-1a.20">欲以炫己。</seg>
<seg xml:id="KR2o0025_tls_022-1a.21">非古人不欲炫，</seg>
<seg xml:id="KR2o0025_tls_022-1a.22">而後人偏欲炫也，</seg>
<seg xml:id="KR2o0025_tls_022-1a.23">有所不足與不充焉，</seg>
<seg xml:id="KR2o0025_tls_022-1a.24">不得不如是也。</seg>
<seg xml:id="KR2o0025_tls_022-1a.25">孟子曰：</seg>
<seg xml:id="KR2o0025_tls_022-1a.26">「矢人豈不仁於函人哉？</seg>
<seg xml:id="KR2o0025_tls_022-1a.27">操術不可不慎也。」</seg>
<seg xml:id="KR2o0025_tls_022-1a.28">古人立言處其易，</seg>
<seg xml:id="KR2o0025_tls_022-1a.29">後人立言處其難。</seg>
<seg xml:id="KR2o0025_tls_022-1a.30">何以明之哉？</seg>
<seg xml:id="KR2o0025_tls_022-1a.31">古人所欲通者，</seg>
<seg xml:id="KR2o0025_tls_022-1a.32">道也。</seg>
<seg xml:id="KR2o0025_tls_022-1a.33">不得已而有言，</seg>
<seg xml:id="KR2o0025_tls_022-1a.34">譬如喜於中而不得不笑，</seg>
<seg xml:id="KR2o0025_tls_022-1a.35">疾被體而不能不呻，</seg>
<seg xml:id="KR2o0025_tls_022-1a.36">豈有計於工拙敏鈍，</seg>
<seg xml:id="KR2o0025_tls_022-1a.37">而勉強為之效法哉？</seg>
<seg xml:id="KR2o0025_tls_022-1a.38">若夫道之所在，</seg>
<seg xml:id="KR2o0025_tls_022-1a.39">學以趨之，</seg>
<seg xml:id="KR2o0025_tls_022-1a.40">學之所在，</seg>
<seg xml:id="KR2o0025_tls_022-1a.41">類以聚之，</seg>
<seg xml:id="KR2o0025_tls_022-1a.42">古人有言，</seg>
<seg xml:id="KR2o0025_tls_022-1a.43">先得我心之同然者，</seg>
<seg xml:id="KR2o0025_tls_022-1a.44">即我之言也。</seg>
<seg xml:id="KR2o0025_tls_022-1a.45">何也？</seg>
<seg xml:id="KR2o0025_tls_022-1a.46">其道同也。</seg>
<seg xml:id="KR2o0025_tls_022-1a.47">傳之其人，</seg>
<seg xml:id="KR2o0025_tls_022-1a.48">能得我說而變通者，</seg>
<seg xml:id="KR2o0025_tls_022-1a.49">即我之言也。</seg>
<seg xml:id="KR2o0025_tls_022-1a.50">何也？</seg>
<seg xml:id="KR2o0025_tls_022-1a.51">其道同也。</seg>
<seg xml:id="KR2o0025_tls_022-1a.52">窮畢生之學問思辨於一定之道，</seg>
<seg xml:id="KR2o0025_tls_022-1a.53">而上通千古同道之人以為之藉，</seg>
<seg xml:id="KR2o0025_tls_022-1a.54">下俟千古同道之人以為之輔，</seg>
<seg xml:id="KR2o0025_tls_022-1a.55">其立言也，</seg>
<seg xml:id="KR2o0025_tls_022-1a.56">不易然哉？</seg>
<seg xml:id="KR2o0025_tls_022-1a.57">惟夫不師之智，</seg>
<seg xml:id="KR2o0025_tls_022-1a.58">務為無實之文，</seg>
<seg xml:id="KR2o0025_tls_022-1a.59">則不喜而強為笑貌，</seg>
<seg xml:id="KR2o0025_tls_022-1a.60">無病而故為呻吟，</seg>
<seg xml:id="KR2o0025_tls_022-1a.61">已不勝其勞困矣；</seg>
<seg xml:id="KR2o0025_tls_022-1a.62">而況挾恐見破之私意，</seg>
<seg xml:id="KR2o0025_tls_022-1a.63">竊據自擅之虛名，</seg>
<seg xml:id="KR2o0025_tls_022-1a.64">前無所藉，</seg>
<seg xml:id="KR2o0025_tls_022-1a.65">後無所援，</seg>
<seg xml:id="KR2o0025_tls_022-1a.66">處勢孤危而不可安也，</seg>
<seg xml:id="KR2o0025_tls_022-1a.67">豈不難哉？</seg>
<seg xml:id="KR2o0025_tls_022-1a.68">夫外飾之言，</seg>
<seg xml:id="KR2o0025_tls_022-1a.69">與中出之言，</seg>
<seg xml:id="KR2o0025_tls_022-1a.70">其難易之數可知也。</seg>
<seg xml:id="KR2o0025_tls_022-1a.71">不欲爭名之言，</seg>
<seg xml:id="KR2o0025_tls_022-1a.72">與必欲爭名之言，</seg>
<seg xml:id="KR2o0025_tls_022-1a.73">其難易之數，</seg>
<seg xml:id="KR2o0025_tls_022-1a.74">又可知也。</seg>
<seg xml:id="KR2o0025_tls_022-1a.75">通古今前後，</seg>
<seg xml:id="KR2o0025_tls_022-1a.76">而相與公之之言，</seg>
<seg xml:id="KR2o0025_tls_022-1a.77">與私據獨得，</seg>
<seg xml:id="KR2o0025_tls_022-1a.78">必欲己出之言，</seg>
<seg xml:id="KR2o0025_tls_022-1a.79">其難易之數，</seg>
<seg xml:id="KR2o0025_tls_022-1a.80">又可知也。</seg>
<seg xml:id="KR2o0025_tls_022-1a.81">立言之士，</seg>
<seg xml:id="KR2o0025_tls_022-1a.82">將有誌於道，</seg>
<seg xml:id="KR2o0025_tls_022-1a.83">而從其公而易者歟？</seg>
<seg xml:id="KR2o0025_tls_022-1a.84">抑徒競於文，</seg>
<seg xml:id="KR2o0025_tls_022-1a.85">而從其私而難者歟？</seg>
<seg xml:id="KR2o0025_tls_022-1a.86">公私難易之間，</seg>
<seg xml:id="KR2o0025_tls_022-1a.87">必有辨矣。</seg>
<seg xml:id="KR2o0025_tls_022-1a.88">嗚呼！</seg>
<seg xml:id="KR2o0025_tls_022-1a.89">安得知言之士，</seg>
<seg xml:id="KR2o0025_tls_022-1a.90">而與之勉進於道哉？</seg>
</p>
<p>
<seg xml:id="KR2o0025_tls_022-2a.1">古未有竊人之言以為己有者，</seg>
<seg xml:id="KR2o0025_tls_022-2a.2">伯宗梁山之對，</seg>
<seg xml:id="KR2o0025_tls_022-2a.3">既受無後之誚，</seg>
<seg xml:id="KR2o0025_tls_022-2a.4">而且得蔽賢之罪矣。</seg>
<seg xml:id="KR2o0025_tls_022-2a.5">古未有竊人之文以為己有者，</seg>
<seg xml:id="KR2o0025_tls_022-2a.6">屈平屬草稿未定，</seg>
<seg xml:id="KR2o0025_tls_022-2a.7">上官大夫見而欲奪，</seg>
<seg xml:id="KR2o0025_tls_022-2a.8">既思欺君，</seg>
<seg xml:id="KR2o0025_tls_022-2a.9">而且以讒友矣。</seg>
<seg xml:id="KR2o0025_tls_022-2a.10">竊人之美，</seg>
<seg xml:id="KR2o0025_tls_022-2a.11">等於竊財之盜，</seg>
<seg xml:id="KR2o0025_tls_022-2a.12">老氏言之斷斷如也。</seg>
<seg xml:id="KR2o0025_tls_022-2a.13">其弊由於自私其才智，</seg>
<seg xml:id="KR2o0025_tls_022-2a.14">而不知歸公於道也。</seg>
<seg xml:id="KR2o0025_tls_022-2a.15">向令伯宗薦輦者之賢，</seg>
<seg xml:id="KR2o0025_tls_022-2a.16">而用縞素哭祠之成說，</seg>
<seg xml:id="KR2o0025_tls_022-2a.17">是即伯宗興邦之言也，</seg>
<seg xml:id="KR2o0025_tls_022-2a.18">功不止於梁山之事也。</seg>
<seg xml:id="KR2o0025_tls_022-2a.19">上官大夫善屈平而贊助所為憲令焉，</seg>
<seg xml:id="KR2o0025_tls_022-2a.20">是即上官造楚之言也，</seg>
<seg xml:id="KR2o0025_tls_022-2a.21">功不止於憲令之善也。</seg>
<seg xml:id="KR2o0025_tls_022-2a.22">韓琦為相，</seg>
<seg xml:id="KR2o0025_tls_022-2a.23">而歐陽修為翰林學士。</seg>
<seg xml:id="KR2o0025_tls_022-2a.24">或謂韓公無文章，</seg>
<seg xml:id="KR2o0025_tls_022-2a.25">韓謂「琦相而用修為學士，</seg>
<seg xml:id="KR2o0025_tls_022-2a.26">天下文章，</seg>
<seg xml:id="KR2o0025_tls_022-2a.27">孰大於琦？」</seg>
<seg xml:id="KR2o0025_tls_022-2a.28">嗚呼！</seg>
<seg xml:id="KR2o0025_tls_022-2a.29">若韓氏者，</seg>
<seg xml:id="KR2o0025_tls_022-2a.30">可謂知古人言公之旨矣。</seg>
</p>
<p>
<seg xml:id="KR2o0025_tls_022-3a.1">竊人之所言，</seg>
<seg xml:id="KR2o0025_tls_022-3a.2">以為己有者，</seg>
<seg xml:id="KR2o0025_tls_022-3a.3">好名為甚，</seg>
<seg xml:id="KR2o0025_tls_022-3a.4">而爭功次之。</seg>
<seg xml:id="KR2o0025_tls_022-3a.5">功欺一時，</seg>
<seg xml:id="KR2o0025_tls_022-3a.6">而名欺千古也。</seg>
<seg xml:id="KR2o0025_tls_022-3a.7">以己之所作，</seg>
<seg xml:id="KR2o0025_tls_022-3a.8">偽讬古人者，</seg>
<seg xml:id="KR2o0025_tls_022-3a.9">奸利為甚，</seg>
<seg xml:id="KR2o0025_tls_022-3a.10">而好事次之；</seg>
<seg xml:id="KR2o0025_tls_022-3a.11">好事則罪盡於一身，</seg>
<seg xml:id="KR2o0025_tls_022-3a.12">奸利則效尤而蔽風俗矣。</seg>
<seg xml:id="KR2o0025_tls_022-3a.13">齊邱竊《化書》於譚峭，</seg>
<seg xml:id="KR2o0025_tls_022-3a.14">郭象竊《莊》註於向秀，</seg>
<seg xml:id="KR2o0025_tls_022-3a.15">君子以謂儇薄無行矣。</seg>
<seg xml:id="KR2o0025_tls_022-3a.16">作者如有知，</seg>
<seg xml:id="KR2o0025_tls_022-3a.17">但欲其說顯白於天下，</seg>
<seg xml:id="KR2o0025_tls_022-3a.18">而不必明之自我也。</seg>
<seg xml:id="KR2o0025_tls_022-3a.19">然而不能不恫心於竊之者，</seg>
<seg xml:id="KR2o0025_tls_022-3a.20">蓋穿窬胠篋之智，</seg>
<seg xml:id="KR2o0025_tls_022-3a.21">必有竄易更張以就其掩著，</seg>
<seg xml:id="KR2o0025_tls_022-3a.22">而因以失其本指也。</seg>
<seg xml:id="KR2o0025_tls_022-3a.23">劉炫之《連山》，</seg>
<seg xml:id="KR2o0025_tls_022-3a.24">梅賾之《古文尚書》，</seg>
<seg xml:id="KR2o0025_tls_022-3a.25">應詔入獻，</seg>
<seg xml:id="KR2o0025_tls_022-3a.26">將以求祿利也。</seg>
<seg xml:id="KR2o0025_tls_022-3a.27">侮聖人之言，</seg>
<seg xml:id="KR2o0025_tls_022-3a.28">而竊比河間、河內之蒐討，</seg>
<seg xml:id="KR2o0025_tls_022-3a.29">君子以為罪不勝誅矣。</seg>
<seg xml:id="KR2o0025_tls_022-3a.30">夫墳典既亡，</seg>
<seg xml:id="KR2o0025_tls_022-3a.31">而作偽者之搜輯補苴<note>如古文之采輯逸書，散見於記傳者，幾無遺漏。</note>，</seg>
<seg xml:id="KR2o0025_tls_022-3a.32">亦未必無什一之存也。</seg>
<seg xml:id="KR2o0025_tls_022-3a.33">然而不能不深惡於作偽者，</seg>
<seg xml:id="KR2o0025_tls_022-3a.34">遺篇逸句，</seg>
<seg xml:id="KR2o0025_tls_022-3a.35">附於闕文，</seg>
<seg xml:id="KR2o0025_tls_022-3a.36">而其義猶存；</seg>
<seg xml:id="KR2o0025_tls_022-3a.37">附會成書，</seg>
<seg xml:id="KR2o0025_tls_022-3a.38">而其義遂亡也。</seg>
<seg xml:id="KR2o0025_tls_022-3a.39">向令易作偽之心力，</seg>
<seg xml:id="KR2o0025_tls_022-3a.40">而以采輯補綴為己功，</seg>
<seg xml:id="KR2o0025_tls_022-3a.41">則功豈下於河間之《禮》，</seg>
<seg xml:id="KR2o0025_tls_022-3a.42">河內之《書》哉？</seg>
<seg xml:id="KR2o0025_tls_022-3a.43">
                        <note>王伯厚之《三家詩考》，吳草廬之《逸禮》，生於宋、元之間，去古浸遠，而尚有功於經學。六朝古書不甚散亡，其為功，較之後人，必更易為力，惜乎計不出此，反藉以作偽。</note>郭象《秋水》、《達生》之解義，</seg>
<seg xml:id="KR2o0025_tls_022-3a.44">非無精言名理可以為向之亞也；</seg>
<seg xml:id="KR2o0025_tls_022-3a.45">向令推闡其旨，</seg>
<seg xml:id="KR2o0025_tls_022-3a.46">與秀之所註，</seg>
<seg xml:id="KR2o0025_tls_022-3a.47">相輔而行，</seg>
<seg xml:id="KR2o0025_tls_022-3a.48">觀者亦不辨其孰向孰郭也，</seg>
<seg xml:id="KR2o0025_tls_022-3a.49">豈至遽等穿窬之術哉？</seg>
<seg xml:id="KR2o0025_tls_022-3a.50">不知言公之旨，</seg>
<seg xml:id="KR2o0025_tls_022-3a.51">而欲自私自利以為功，</seg>
<seg xml:id="KR2o0025_tls_022-3a.52">大道隱而心術不可復問矣。</seg>
</p>
<p>
<seg xml:id="KR2o0025_tls_022-4a.1">學者莫不有誌於不朽，</seg>
<seg xml:id="KR2o0025_tls_022-4a.2">而抑知不朽固自有道乎？</seg>
<seg xml:id="KR2o0025_tls_022-4a.3">言公於世，</seg>
<seg xml:id="KR2o0025_tls_022-4a.4">則書有時而亡，</seg>
<seg xml:id="KR2o0025_tls_022-4a.5">其學不至遽絕也。</seg>
<seg xml:id="KR2o0025_tls_022-4a.6">蓋學成其家，</seg>
<seg xml:id="KR2o0025_tls_022-4a.7">而流衍者長，</seg>
<seg xml:id="KR2o0025_tls_022-4a.8">觀者考求而能識別也。</seg>
<seg xml:id="KR2o0025_tls_022-4a.9">孔氏古文雖亡，</seg>
<seg xml:id="KR2o0025_tls_022-4a.10">而史遷問故於安國，</seg>
<seg xml:id="KR2o0025_tls_022-4a.11">今遷書具存，</seg>
<seg xml:id="KR2o0025_tls_022-4a.12">而孔氏之《書》，</seg>
<seg xml:id="KR2o0025_tls_022-4a.13">未盡亡也。</seg>
<seg xml:id="KR2o0025_tls_022-4a.14">韓氏之《詩》雖亡，</seg>
<seg xml:id="KR2o0025_tls_022-4a.15">而許慎治《詩》兼韓氏；</seg>
<seg xml:id="KR2o0025_tls_022-4a.16">今《說文》具存，</seg>
<seg xml:id="KR2o0025_tls_022-4a.17">而韓嬰之《詩》，</seg>
<seg xml:id="KR2o0025_tls_022-4a.18">未盡亡也。</seg>
<seg xml:id="KR2o0025_tls_022-4a.19">劉向《洪範五行傳》，</seg>
<seg xml:id="KR2o0025_tls_022-4a.20">與《七略別錄》雖亡，</seg>
<seg xml:id="KR2o0025_tls_022-4a.21">而班固史學出劉歆；</seg>
<seg xml:id="KR2o0025_tls_022-4a.22">
                        <note>歆之《漢記》，《漢書》所本。</note>今《五行》、《藝文》二誌具存，</seg>
<seg xml:id="KR2o0025_tls_022-4a.23">而劉氏之學未亡也。</seg>
<seg xml:id="KR2o0025_tls_022-4a.24">亦有後學讬之前修者，</seg>
<seg xml:id="KR2o0025_tls_022-4a.25">褚少孫之藉靈於馬遷，</seg>
<seg xml:id="KR2o0025_tls_022-4a.26">裴松之之依光於陳壽，</seg>
<seg xml:id="KR2o0025_tls_022-4a.27">非緣附驥，</seg>
<seg xml:id="KR2o0025_tls_022-4a.28">其力不足自存也。</seg>
<seg xml:id="KR2o0025_tls_022-4a.29">又有道同術近，</seg>
<seg xml:id="KR2o0025_tls_022-4a.30">其書不幸亡逸，</seg>
<seg xml:id="KR2o0025_tls_022-4a.31">藉同道以存者，</seg>
<seg xml:id="KR2o0025_tls_022-4a.32">《列子》殘闕，</seg>
<seg xml:id="KR2o0025_tls_022-4a.33">半述於莊生，</seg>
<seg xml:id="KR2o0025_tls_022-4a.34">楊朱書亡，</seg>
<seg xml:id="KR2o0025_tls_022-4a.35">多存於《韓子》；</seg>
<seg xml:id="KR2o0025_tls_022-4a.36">蓋莊、列同出於道家，</seg>
<seg xml:id="KR2o0025_tls_022-4a.37">而楊朱為我，</seg>
<seg xml:id="KR2o0025_tls_022-4a.38">其術自近名法也。</seg>
<seg xml:id="KR2o0025_tls_022-4a.39">又有才智自騁，</seg>
<seg xml:id="KR2o0025_tls_022-4a.40">未足名家，</seg>
<seg xml:id="KR2o0025_tls_022-4a.41">有道獲親，</seg>
<seg xml:id="KR2o0025_tls_022-4a.42">幸存斧琢之質者，</seg>
<seg xml:id="KR2o0025_tls_022-4a.43">告子杞柳湍水之辨，</seg>
<seg xml:id="KR2o0025_tls_022-4a.44">藉孟子而獲傳；</seg>
<seg xml:id="KR2o0025_tls_022-4a.45">惠施白馬三足之談，</seg>
<seg xml:id="KR2o0025_tls_022-4a.46">因莊生而遂顯；</seg>
<seg xml:id="KR2o0025_tls_022-4a.47">雖為射者之鵠，</seg>
<seg xml:id="KR2o0025_tls_022-4a.48">亦見不羈之才，</seg>
<seg xml:id="KR2o0025_tls_022-4a.49">非同泯泯也。</seg>
<seg xml:id="KR2o0025_tls_022-4a.50">又有瑣細之言，</seg>
<seg xml:id="KR2o0025_tls_022-4a.51">初無高論，</seg>
<seg xml:id="KR2o0025_tls_022-4a.52">而幸入會心，</seg>
<seg xml:id="KR2o0025_tls_022-4a.53">竟垂經訓。</seg>
<seg xml:id="KR2o0025_tls_022-4a.54">孺子濯足之歌，</seg>
<seg xml:id="KR2o0025_tls_022-4a.55">通於家國；</seg>
<seg xml:id="KR2o0025_tls_022-4a.56">時俗苗碩之諺，</seg>
<seg xml:id="KR2o0025_tls_022-4a.57">證於身心。</seg>
<seg xml:id="KR2o0025_tls_022-4a.58">其喻理者，</seg>
<seg xml:id="KR2o0025_tls_022-4a.59">即淺可深；</seg>
<seg xml:id="KR2o0025_tls_022-4a.60">而獲存者，</seg>
<seg xml:id="KR2o0025_tls_022-4a.61">無俗非雅也。</seg>
<seg xml:id="KR2o0025_tls_022-4a.62">凡若此者，</seg>
<seg xml:id="KR2o0025_tls_022-4a.63">非必古人易而後人難也，</seg>
<seg xml:id="KR2o0025_tls_022-4a.64">古人巧而後人拙也，</seg>
<seg xml:id="KR2o0025_tls_022-4a.65">古人是而後人非也，</seg>
<seg xml:id="KR2o0025_tls_022-4a.66">名實之勢殊，</seg>
<seg xml:id="KR2o0025_tls_022-4a.67">公私之情異，</seg>
<seg xml:id="KR2o0025_tls_022-4a.68">而有意於言與無意於言者，</seg>
<seg xml:id="KR2o0025_tls_022-4a.69">不可同日語也。</seg>
<seg xml:id="KR2o0025_tls_022-4a.70">故曰：</seg>
<seg xml:id="KR2o0025_tls_022-4a.71">無意於文而文存，</seg>
<seg xml:id="KR2o0025_tls_022-4a.72">有意於文而文亡。</seg>
</p>
<p>
<seg xml:id="KR2o0025_tls_022-5a.1">今有細民之訟，</seg>
<seg xml:id="KR2o0025_tls_022-5a.2">兩造具辭，</seg>
<seg xml:id="KR2o0025_tls_022-5a.3">有司受之，</seg>
<seg xml:id="KR2o0025_tls_022-5a.4">必據其辭而賞罰其直枉焉。</seg>
<seg xml:id="KR2o0025_tls_022-5a.5">所具之辭，</seg>
<seg xml:id="KR2o0025_tls_022-5a.6">豈必鄉曲細民能自撰哉？</seg>
<seg xml:id="KR2o0025_tls_022-5a.7">而曲直賞罰，</seg>
<seg xml:id="KR2o0025_tls_022-5a.8">不加為之辭者，</seg>
<seg xml:id="KR2o0025_tls_022-5a.9">而加之訟者，</seg>
<seg xml:id="KR2o0025_tls_022-5a.10">重其言之之意，</seg>
<seg xml:id="KR2o0025_tls_022-5a.11">而言固不必計其所出也。</seg>
<seg xml:id="KR2o0025_tls_022-5a.12">墓田隴畝，</seg>
<seg xml:id="KR2o0025_tls_022-5a.13">祠廟宗支，</seg>
<seg xml:id="KR2o0025_tls_022-5a.14">履勘碑碣，</seg>
<seg xml:id="KR2o0025_tls_022-5a.15">不擇鄙野，</seg>
<seg xml:id="KR2o0025_tls_022-5a.16">以謂較論曲直，</seg>
<seg xml:id="KR2o0025_tls_022-5a.17">舍是莫由得其要焉。</seg>
<seg xml:id="KR2o0025_tls_022-5a.18">豈無三代鐘鼎，</seg>
<seg xml:id="KR2o0025_tls_022-5a.19">秦、漢石刻，</seg>
<seg xml:id="KR2o0025_tls_022-5a.20">款識奇古，</seg>
<seg xml:id="KR2o0025_tls_022-5a.21">文字雅奧，</seg>
<seg xml:id="KR2o0025_tls_022-5a.22">為後世所不可得者哉？</seg>
<seg xml:id="KR2o0025_tls_022-5a.23">取辨其事，</seg>
<seg xml:id="KR2o0025_tls_022-5a.24">雖庸而不可廢；</seg>
<seg xml:id="KR2o0025_tls_022-5a.25">無當於事，</seg>
<seg xml:id="KR2o0025_tls_022-5a.26">雖奇而不足爭也。</seg>
<seg xml:id="KR2o0025_tls_022-5a.27">然則後之學者，</seg>
<seg xml:id="KR2o0025_tls_022-5a.28">求工於文字之末，</seg>
<seg xml:id="KR2o0025_tls_022-5a.29">而欲據為一己之私者，</seg>
<seg xml:id="KR2o0025_tls_022-5a.30">其亦不足與議於道矣。</seg>
</p>
<p>
<seg xml:id="KR2o0025_tls_022-6a.1">或曰：</seg>
<seg xml:id="KR2o0025_tls_022-6a.2">指遠辭文，</seg>
<seg xml:id="KR2o0025_tls_022-6a.3">《大傳》之訓也。</seg>
<seg xml:id="KR2o0025_tls_022-6a.4">辭遠鄙倍，</seg>
<seg xml:id="KR2o0025_tls_022-6a.5">賢達之言也。</seg>
<seg xml:id="KR2o0025_tls_022-6a.6">「言之不文，</seg>
<seg xml:id="KR2o0025_tls_022-6a.7">行之不遠」，</seg>
<seg xml:id="KR2o0025_tls_022-6a.8">辭之不可以已也。</seg>
<seg xml:id="KR2o0025_tls_022-6a.9">今曰求工於文字之末者非也，</seg>
<seg xml:id="KR2o0025_tls_022-6a.10">其何以為立言之則歟？曰：</seg>
<seg xml:id="KR2o0025_tls_022-6a.11">非此之謂也。</seg>
<seg xml:id="KR2o0025_tls_022-6a.12">《易》曰：</seg>
<seg xml:id="KR2o0025_tls_022-6a.13">「修辭立其誠。」</seg>
<seg xml:id="KR2o0025_tls_022-6a.14">誠不必於聖人至誠之極致，</seg>
<seg xml:id="KR2o0025_tls_022-6a.15">始足當於修辭之立也。</seg>
<seg xml:id="KR2o0025_tls_022-6a.16">學者有事於文辭，</seg>
<seg xml:id="KR2o0025_tls_022-6a.17">毋論辭之如何，</seg>
<seg xml:id="KR2o0025_tls_022-6a.18">其持之必有其故，</seg>
<seg xml:id="KR2o0025_tls_022-6a.19">而初非徒為文具者，</seg>
<seg xml:id="KR2o0025_tls_022-6a.20">皆誠也。</seg>
<seg xml:id="KR2o0025_tls_022-6a.21">有其故，</seg>
<seg xml:id="KR2o0025_tls_022-6a.22">而修辭以副焉，</seg>
<seg xml:id="KR2o0025_tls_022-6a.23">是其求工於是者，</seg>
<seg xml:id="KR2o0025_tls_022-6a.24">所以求達其誠也。</seg>
<seg xml:id="KR2o0025_tls_022-6a.25">「《易》奇而法，</seg>
<seg xml:id="KR2o0025_tls_022-6a.26">《詩》正而葩」，</seg>
<seg xml:id="KR2o0025_tls_022-6a.27">「《易》以道陰陽」，</seg>
<seg xml:id="KR2o0025_tls_022-6a.28">《詩》以道性情也。</seg>
<seg xml:id="KR2o0025_tls_022-6a.29">其所以修而為奇與葩者，</seg>
<seg xml:id="KR2o0025_tls_022-6a.30">則固以謂不如是，</seg>
<seg xml:id="KR2o0025_tls_022-6a.31">則不能以顯陰陽之理與性情之發也。</seg>
<seg xml:id="KR2o0025_tls_022-6a.32">故曰：</seg>
<seg xml:id="KR2o0025_tls_022-6a.33">非求工也。</seg>
<seg xml:id="KR2o0025_tls_022-6a.34">無其實而有其文，</seg>
<seg xml:id="KR2o0025_tls_022-6a.35">即六藝之辭，</seg>
<seg xml:id="KR2o0025_tls_022-6a.36">猶無所取，</seg>
<seg xml:id="KR2o0025_tls_022-6a.37">而況其他哉？</seg>
</p>
<p>
<seg xml:id="KR2o0025_tls_022-7a.1">文，</seg>
<seg xml:id="KR2o0025_tls_022-7a.2">虛器也；道，</seg>
<seg xml:id="KR2o0025_tls_022-7a.3">實指也。</seg>
<seg xml:id="KR2o0025_tls_022-7a.4">文欲其工，</seg>
<seg xml:id="KR2o0025_tls_022-7a.5">猶弓矢欲其良也。</seg>
<seg xml:id="KR2o0025_tls_022-7a.6">弓矢可以禦寇，</seg>
<seg xml:id="KR2o0025_tls_022-7a.7">亦可以為寇，</seg>
<seg xml:id="KR2o0025_tls_022-7a.8">非關弓矢之良與不良也。</seg>
<seg xml:id="KR2o0025_tls_022-7a.9">文可以明道，</seg>
<seg xml:id="KR2o0025_tls_022-7a.10">亦可以叛道，</seg>
<seg xml:id="KR2o0025_tls_022-7a.11">非關文之工與不工也。</seg>
<seg xml:id="KR2o0025_tls_022-7a.12">陳琳為袁紹草檄，</seg>
<seg xml:id="KR2o0025_tls_022-7a.13">聲曹操之罪狀，</seg>
<seg xml:id="KR2o0025_tls_022-7a.14">辭采未嘗不壯烈也。</seg>
<seg xml:id="KR2o0025_tls_022-7a.15">他日見操，</seg>
<seg xml:id="KR2o0025_tls_022-7a.16">自比矢之不得不應弦焉。</seg>
<seg xml:id="KR2o0025_tls_022-7a.17">使為曹操檄袁紹，</seg>
<seg xml:id="KR2o0025_tls_022-7a.18">其工亦必猶是爾。</seg>
<seg xml:id="KR2o0025_tls_022-7a.19">然則徒善文辭，</seg>
<seg xml:id="KR2o0025_tls_022-7a.20">而無當於道，</seg>
<seg xml:id="KR2o0025_tls_022-7a.21">譬彼舟車之良，</seg>
<seg xml:id="KR2o0025_tls_022-7a.22">洵便於乘者矣，</seg>
<seg xml:id="KR2o0025_tls_022-7a.23">適燕與粵，</seg>
<seg xml:id="KR2o0025_tls_022-7a.24">未可知也。</seg>
</p>
<p>
<seg xml:id="KR2o0025_tls_022-8a.1">聖人之言，</seg>
<seg xml:id="KR2o0025_tls_022-8a.2">賢人述之，</seg>
<seg xml:id="KR2o0025_tls_022-8a.3">而或失其指。</seg>
<seg xml:id="KR2o0025_tls_022-8a.4">賢人之言，</seg>
<seg xml:id="KR2o0025_tls_022-8a.5">常人述之，</seg>
<seg xml:id="KR2o0025_tls_022-8a.6">而或失其指。</seg>
<seg xml:id="KR2o0025_tls_022-8a.7">人心不同，</seg>
<seg xml:id="KR2o0025_tls_022-8a.8">如其面焉。</seg>
<seg xml:id="KR2o0025_tls_022-8a.9">而曰言讬於公，</seg>
<seg xml:id="KR2o0025_tls_022-8a.10">不必盡出於己者，</seg>
<seg xml:id="KR2o0025_tls_022-8a.11">何也？</seg>
<seg xml:id="KR2o0025_tls_022-8a.12">蓋謂道同而德合，</seg>
<seg xml:id="KR2o0025_tls_022-8a.13">其究終不至於背馳也。</seg>
<seg xml:id="KR2o0025_tls_022-8a.14">且賦詩斷章，</seg>
<seg xml:id="KR2o0025_tls_022-8a.15">不啻若自其口出，</seg>
<seg xml:id="KR2o0025_tls_022-8a.16">而本指有所不拘也。</seg>
<seg xml:id="KR2o0025_tls_022-8a.17">引言互辨，</seg>
<seg xml:id="KR2o0025_tls_022-8a.18">與其言意或相反，</seg>
<seg xml:id="KR2o0025_tls_022-8a.19">而古人並存不廢也。</seg>
<seg xml:id="KR2o0025_tls_022-8a.20">前人有言，</seg>
<seg xml:id="KR2o0025_tls_022-8a.21">後人援以取重焉，</seg>
<seg xml:id="KR2o0025_tls_022-8a.22">是同古人於己也。</seg>
<seg xml:id="KR2o0025_tls_022-8a.23">前人有言，</seg>
<seg xml:id="KR2o0025_tls_022-8a.24">後人從而擴充焉，</seg>
<seg xml:id="KR2o0025_tls_022-8a.25">是以己附古人也。</seg>
<seg xml:id="KR2o0025_tls_022-8a.26">仁者見仁，</seg>
<seg xml:id="KR2o0025_tls_022-8a.27">知者見知，</seg>
<seg xml:id="KR2o0025_tls_022-8a.28">言之從同而異，</seg>
<seg xml:id="KR2o0025_tls_022-8a.29">從異而同者，</seg>
<seg xml:id="KR2o0025_tls_022-8a.30">殆如秋禽之毛，</seg>
<seg xml:id="KR2o0025_tls_022-8a.31">不可遍舉也。</seg>
<seg xml:id="KR2o0025_tls_022-8a.32">是以後人述前人，</seg>
<seg xml:id="KR2o0025_tls_022-8a.33">而不廢前人之舊也。</seg>
<seg xml:id="KR2o0025_tls_022-8a.34">以為並存於天壤，</seg>
<seg xml:id="KR2o0025_tls_022-8a.35">而是非失得，</seg>
<seg xml:id="KR2o0025_tls_022-8a.36">自聽知者之別擇，</seg>
<seg xml:id="KR2o0025_tls_022-8a.37">乃其所以為公也。</seg>
<seg xml:id="KR2o0025_tls_022-8a.38">君子惡夫盜人之言，</seg>
<seg xml:id="KR2o0025_tls_022-8a.39">而遽鏟去其跡，</seg>
<seg xml:id="KR2o0025_tls_022-8a.40">以遂掩著之私也。</seg>
<seg xml:id="KR2o0025_tls_022-8a.41">若夫前人已失其傳，</seg>
<seg xml:id="KR2o0025_tls_022-8a.42">不得已而取裁後人之論述，</seg>
<seg xml:id="KR2o0025_tls_022-8a.43">是乃無可如何，</seg>
<seg xml:id="KR2o0025_tls_022-8a.44">譬失祀者，</seg>
<seg xml:id="KR2o0025_tls_022-8a.45">得其族屬而主之，</seg>
<seg xml:id="KR2o0025_tls_022-8a.46">亦可通其魂魄爾。</seg>
<seg xml:id="KR2o0025_tls_022-8a.47">非喻言公之旨，</seg>
<seg xml:id="KR2o0025_tls_022-8a.48">不足以知之。</seg>
</p>
</div>
<div>
                <head>
                    <seg xml:id="KR2o0025_tls_023-h.1">言公下</seg>
                </head>
                <p>
<seg xml:id="KR2o0025_tls_023-1a.1">於是泛濫文林，</seg>
<seg xml:id="KR2o0025_tls_023-1a.2">回翔藝苑；</seg>
<seg xml:id="KR2o0025_tls_023-1a.3">離形得似，</seg>
<seg xml:id="KR2o0025_tls_023-1a.4">弛羈脫韅；</seg>
<seg xml:id="KR2o0025_tls_023-1a.5">上窺作者之指，</seg>
<seg xml:id="KR2o0025_tls_023-1a.6">下挹時流之撰。</seg>
<seg xml:id="KR2o0025_tls_023-1a.7">口耳之學既微，</seg>
<seg xml:id="KR2o0025_tls_023-1a.8">竹帛之功斯顯。</seg>
<seg xml:id="KR2o0025_tls_023-1a.9">窟巢讬足，</seg>
<seg xml:id="KR2o0025_tls_023-1a.10">遂啟璇雕；</seg>
<seg xml:id="KR2o0025_tls_023-1a.11">毛葉禦寒，</seg>
<seg xml:id="KR2o0025_tls_023-1a.12">終開組纂。</seg>
<seg xml:id="KR2o0025_tls_023-1a.13">名言忘於太初，</seg>
<seg xml:id="KR2o0025_tls_023-1a.14">流別生於近晚。</seg>
<seg xml:id="KR2o0025_tls_023-1a.15">譬彼觱沸酌於觴竇，</seg>
<seg xml:id="KR2o0025_tls_023-1a.16">斯褰裳以厲津；</seg>
<seg xml:id="KR2o0025_tls_023-1a.17">隄防拯於橫流，</seg>
<seg xml:id="KR2o0025_tls_023-1a.18">必方舟而濟亂。</seg>
<seg xml:id="KR2o0025_tls_023-1a.19">推言公之宗旨，</seg>
<seg xml:id="KR2o0025_tls_023-1a.20">得吾道之一貫。</seg>
<seg xml:id="KR2o0025_tls_023-1a.21">惟日用而不知，</seg>
<seg xml:id="KR2o0025_tls_023-1a.22">鸮炙忘乎飛彈。</seg>
<seg xml:id="KR2o0025_tls_023-1a.23">試一攬夫沿流，</seg>
<seg xml:id="KR2o0025_tls_023-1a.24">蔚春畦之蔥蒨。</seg>
</p>
<p>
<seg xml:id="KR2o0025_tls_023-2a.1">若乃九重高拱，</seg>
<seg xml:id="KR2o0025_tls_023-2a.2">六合同風。</seg>
<seg xml:id="KR2o0025_tls_023-2a.3">王言綸綍，</seg>
<seg xml:id="KR2o0025_tls_023-2a.4">元氣寰中。</seg>
<seg xml:id="KR2o0025_tls_023-2a.5">秉鈞燮鼎之臣，</seg>
<seg xml:id="KR2o0025_tls_023-2a.6">襄謨殿柏；</seg>
<seg xml:id="KR2o0025_tls_023-2a.7">珥筆執簡之士，</seg>
<seg xml:id="KR2o0025_tls_023-2a.8">承旨宸楓。</seg>
<seg xml:id="KR2o0025_tls_023-2a.9">於是西掖揮麻，</seg>
<seg xml:id="KR2o0025_tls_023-2a.10">北門視草。</seg>
<seg xml:id="KR2o0025_tls_023-2a.11">天風四方，</seg>
<seg xml:id="KR2o0025_tls_023-2a.12">淵雷八表。</seg>
<seg xml:id="KR2o0025_tls_023-2a.13">敷洋溢之德音，</seg>
<seg xml:id="KR2o0025_tls_023-2a.14">述憂勤之懷抱。</seg>
<seg xml:id="KR2o0025_tls_023-2a.15">崇文則山《韶》海《濩》，</seg>
<seg xml:id="KR2o0025_tls_023-2a.16">厲武則泰秣汃驅。</seg>
<seg xml:id="KR2o0025_tls_023-2a.17">敷政則雲龍就律，</seg>
<seg xml:id="KR2o0025_tls_023-2a.18">恤災則鳩鵠回腴。</seg>
<seg xml:id="KR2o0025_tls_023-2a.19">斯並石室金縢，</seg>
<seg xml:id="KR2o0025_tls_023-2a.20">史宬尊藏掌故；</seg>
<seg xml:id="KR2o0025_tls_023-2a.21">而縹函緗軸，</seg>
<seg xml:id="KR2o0025_tls_023-2a.22">學士輯為家書。</seg>
<seg xml:id="KR2o0025_tls_023-2a.23">左史右史之紀，</seg>
<seg xml:id="KR2o0025_tls_023-2a.24">王者無私，</seg>
<seg xml:id="KR2o0025_tls_023-2a.25">內制外制之集，</seg>
<seg xml:id="KR2o0025_tls_023-2a.26">詞臣非擅。</seg>
<seg xml:id="KR2o0025_tls_023-2a.27">雖木天清閟，</seg>
<seg xml:id="KR2o0025_tls_023-2a.28">公言自有專官；</seg>
<seg xml:id="KR2o0025_tls_023-2a.29">而竹簟茅檐，</seg>
<seg xml:id="KR2o0025_tls_023-2a.30">存互何妨於外傳也<note>制誥之公。</note>。</seg>
</p>
<p>
<seg xml:id="KR2o0025_tls_023-3a.1">至於右文稽古，</seg>
<seg xml:id="KR2o0025_tls_023-3a.2">購典延英。</seg>
<seg xml:id="KR2o0025_tls_023-3a.3">鸞臺述史，</seg>
<seg xml:id="KR2o0025_tls_023-3a.4">虎觀談經。</seg>
<seg xml:id="KR2o0025_tls_023-3a.5">議簧校幟，</seg>
<seg xml:id="KR2o0025_tls_023-3a.6">六天、五帝、三統、九疇之論，</seg>
<seg xml:id="KR2o0025_tls_023-3a.7">專家互執；</seg>
<seg xml:id="KR2o0025_tls_023-3a.8">《禮》仇《書》訟，</seg>
<seg xml:id="KR2o0025_tls_023-3a.9">齊言、魯故、孔壁、梁墳之說，</seg>
<seg xml:id="KR2o0025_tls_023-3a.10">稱制以平。</seg>
<seg xml:id="KR2o0025_tls_023-3a.11">《正義》定著乎一家，</seg>
<seg xml:id="KR2o0025_tls_023-3a.12">《晉史》約刪以百卷。</seg>
<seg xml:id="KR2o0025_tls_023-3a.13">六百年之解詁章疏<note>《五經正義》，取兩漢六朝專家之說而定於一。</note>，</seg>
<seg xml:id="KR2o0025_tls_023-3a.14">十八家之編年紀傳<note>《晉史》一十八家。</note>。</seg>
<seg xml:id="KR2o0025_tls_023-3a.15">譬彼漳分江合，</seg>
<seg xml:id="KR2o0025_tls_023-3a.16">濟伏何橫，</seg>
<seg xml:id="KR2o0025_tls_023-3a.17">淮申沔曲，</seg>
<seg xml:id="KR2o0025_tls_023-3a.18">汩兮朝宗於谷王；</seg>
<seg xml:id="KR2o0025_tls_023-3a.19">翡翠空青，</seg>
<seg xml:id="KR2o0025_tls_023-3a.20">蔚藍芝紫，</seg>
<seg xml:id="KR2o0025_tls_023-3a.21">水碧砂丹，</seg>
<seg xml:id="KR2o0025_tls_023-3a.22">爛兮章施於采絢。</seg>
<seg xml:id="KR2o0025_tls_023-3a.23">凡以統車書而一視聽，</seg>
<seg xml:id="KR2o0025_tls_023-3a.24">齊鈞律而抑邪濫。</seg>
<seg xml:id="KR2o0025_tls_023-3a.25">雖統名乎敕定，</seg>
<seg xml:id="KR2o0025_tls_023-3a.26">實舉職於儒臣。</seg>
<seg xml:id="KR2o0025_tls_023-3a.27">領袖崇班，</seg>
<seg xml:id="KR2o0025_tls_023-3a.28">表進勒名首簡；</seg>
<seg xml:id="KR2o0025_tls_023-3a.29">群工集事，</seg>
<seg xml:id="KR2o0025_tls_023-3a.30">一時姓氏俱湮。</seg>
<seg xml:id="KR2o0025_tls_023-3a.31">蓋新廟獻功，</seg>
<seg xml:id="KR2o0025_tls_023-3a.32">豈計眾匠奔趨，</seg>
<seg xml:id="KR2o0025_tls_023-3a.33">而將作用紀？</seg>
<seg xml:id="KR2o0025_tls_023-3a.34">明禋成禮，</seg>
<seg xml:id="KR2o0025_tls_023-3a.35">何論庖人治俎，</seg>
<seg xml:id="KR2o0025_tls_023-3a.36">而屍祝辭陳！</seg>
</p>
<p>
<seg xml:id="KR2o0025_tls_023-4a.1">爾其三臺八座，</seg>
<seg xml:id="KR2o0025_tls_023-4a.2">百職庶司，</seg>
<seg xml:id="KR2o0025_tls_023-4a.3">節鎮統部，</seg>
<seg xml:id="KR2o0025_tls_023-4a.4">郡縣分治。</seg>
<seg xml:id="KR2o0025_tls_023-4a.5">羅群星於秋旻，</seg>
<seg xml:id="KR2o0025_tls_023-4a.6">茁百谷於東菑。</seg>
<seg xml:id="KR2o0025_tls_023-4a.7">簿書稠匝，</seg>
<seg xml:id="KR2o0025_tls_023-4a.8">卷牒紛披。</seg>
<seg xml:id="KR2o0025_tls_023-4a.9">文昌武庫，</seg>
<seg xml:id="KR2o0025_tls_023-4a.10">禮司樂署之燦爛，</seg>
<seg xml:id="KR2o0025_tls_023-4a.11">若輻湊而運軸於車輪；</seg>
<seg xml:id="KR2o0025_tls_023-4a.12">甲兵犴訟，</seg>
<seg xml:id="KR2o0025_tls_023-4a.13">錢貨農田之條理，</seg>
<seg xml:id="KR2o0025_tls_023-4a.14">若棋置而列枰以方罫。</seg>
<seg xml:id="KR2o0025_tls_023-4a.15">雁行進藍田之牒，</seg>
<seg xml:id="KR2o0025_tls_023-4a.16">準令式而文行；</seg>
<seg xml:id="KR2o0025_tls_023-4a.17">牛耳招平原之徒，</seg>
<seg xml:id="KR2o0025_tls_023-4a.18">奉故事而畫諾。</seg>
<seg xml:id="KR2o0025_tls_023-4a.19">是則命筆為刀，</seg>
<seg xml:id="KR2o0025_tls_023-4a.20">稱書曰隸。</seg>
<seg xml:id="KR2o0025_tls_023-4a.21">遣言出自胥徒，</seg>
<seg xml:id="KR2o0025_tls_023-4a.22">得失歸乎長吏。</seg>
<seg xml:id="KR2o0025_tls_023-4a.23">蓋百官治而萬民察，</seg>
<seg xml:id="KR2o0025_tls_023-4a.24">所以易結繩而為書契。</seg>
<seg xml:id="KR2o0025_tls_023-4a.25">昧者徒爭於末流，</seg>
<seg xml:id="KR2o0025_tls_023-4a.26">知者乃通其初意<note>文移之公。</note>。</seg>
</p>
<p>
<seg xml:id="KR2o0025_tls_023-5a.1">若夫侯王將相，</seg>
<seg xml:id="KR2o0025_tls_023-5a.2">嶽牧群公。</seg>
<seg xml:id="KR2o0025_tls_023-5a.3">鈴閤啟事，</seg>
<seg xml:id="KR2o0025_tls_023-5a.4">戟門治戎。</seg>
<seg xml:id="KR2o0025_tls_023-5a.5">稱崇高之富貴，</seg>
<seg xml:id="KR2o0025_tls_023-5a.6">具文武之威風。</seg>
<seg xml:id="KR2o0025_tls_023-5a.7">則有書記翩翩，</seg>
<seg xml:id="KR2o0025_tls_023-5a.8">風流名士，</seg>
<seg xml:id="KR2o0025_tls_023-5a.9">幕府賓客，</seg>
<seg xml:id="KR2o0025_tls_023-5a.10">文學掾史。</seg>
<seg xml:id="KR2o0025_tls_023-5a.11">鷂擊海濱，</seg>
<seg xml:id="KR2o0025_tls_023-5a.12">仲連飛書於沙漠；</seg>
<seg xml:id="KR2o0025_tls_023-5a.13">鷹揚河朔，</seg>
<seg xml:id="KR2o0025_tls_023-5a.14">孔璋馳檄於當塗。</seg>
<seg xml:id="KR2o0025_tls_023-5a.15">王粲慷慨而依劉，</seg>
<seg xml:id="KR2o0025_tls_023-5a.16">賦傳荊闕；</seg>
<seg xml:id="KR2o0025_tls_023-5a.17">班固倜儻以從竇，</seg>
<seg xml:id="KR2o0025_tls_023-5a.18">銘勒狼居。</seg>
<seg xml:id="KR2o0025_tls_023-5a.19">芻毀塗摧，</seg>
<seg xml:id="KR2o0025_tls_023-5a.20">死魄感惠連之吊；</seg>
<seg xml:id="KR2o0025_tls_023-5a.21">鶯啼花發，</seg>
<seg xml:id="KR2o0025_tls_023-5a.22">生魂歸希範之書。</seg>
<seg xml:id="KR2o0025_tls_023-5a.23">斯或精誠貫金石之堅，</seg>
<seg xml:id="KR2o0025_tls_023-5a.24">忠烈奮風雲之氣。</seg>
<seg xml:id="KR2o0025_tls_023-5a.25">輸情則青草春生，</seg>
<seg xml:id="KR2o0025_tls_023-5a.26">騰說則黃濤夏沸。</seg>
<seg xml:id="KR2o0025_tls_023-5a.27">感幽則山鬼夜啼，</seg>
<seg xml:id="KR2o0025_tls_023-5a.28">顯明則海靈朝霽。</seg>
<seg xml:id="KR2o0025_tls_023-5a.29">並能追杳入冥，</seg>
<seg xml:id="KR2o0025_tls_023-5a.30">傳心達誌。</seg>
<seg xml:id="KR2o0025_tls_023-5a.31">變化從人，</seg>
<seg xml:id="KR2o0025_tls_023-5a.32">曲屈如意。</seg>
<seg xml:id="KR2o0025_tls_023-5a.33">蓋利祿之途既廣，</seg>
<seg xml:id="KR2o0025_tls_023-5a.34">則揣摩之功微至。</seg>
<seg xml:id="KR2o0025_tls_023-5a.35">中晚文人之集，</seg>
<seg xml:id="KR2o0025_tls_023-5a.36">強半捉刀之技。</seg>
<seg xml:id="KR2o0025_tls_023-5a.37">既合馭而和鸞，</seg>
<seg xml:id="KR2o0025_tls_023-5a.38">豈分途而爭幟？</seg>
</p>
<p>
<seg xml:id="KR2o0025_tls_023-6a.1">蓋聞富貴願足，</seg>
<seg xml:id="KR2o0025_tls_023-6a.2">則慕神仙。</seg>
<seg xml:id="KR2o0025_tls_023-6a.3">黃白之術既絀，</seg>
<seg xml:id="KR2o0025_tls_023-6a.4">文章之尚斯專。</seg>
<seg xml:id="KR2o0025_tls_023-6a.5">度生人之不朽，</seg>
<seg xml:id="KR2o0025_tls_023-6a.6">久視弗若名傳；</seg>
<seg xml:id="KR2o0025_tls_023-6a.7">既懲愚而顯智，</seg>
<seg xml:id="KR2o0025_tls_023-6a.8">遂以後而勝前。</seg>
<seg xml:id="KR2o0025_tls_023-6a.9">則有爵擅七貂，</seg>
<seg xml:id="KR2o0025_tls_023-6a.10">抑或戶封十萬，</seg>
<seg xml:id="KR2o0025_tls_023-6a.11">當退食之委蛇，</seg>
<seg xml:id="KR2o0025_tls_023-6a.12">或休沐之閑宴。</seg>
<seg xml:id="KR2o0025_tls_023-6a.13">恥汩沒於世榮，</seg>
<seg xml:id="KR2o0025_tls_023-6a.14">乃雅羨乎述贊。</seg>
<seg xml:id="KR2o0025_tls_023-6a.15">於是西園集雅，</seg>
<seg xml:id="KR2o0025_tls_023-6a.16">東閣賓儒，</seg>
<seg xml:id="KR2o0025_tls_023-6a.17">列鉛置槧，</seg>
<seg xml:id="KR2o0025_tls_023-6a.18">紛墨披朱。</seg>
<seg xml:id="KR2o0025_tls_023-6a.19">求藝林之勝事，</seg>
<seg xml:id="KR2o0025_tls_023-6a.20">遂合力而並圖。</seg>
<seg xml:id="KR2o0025_tls_023-6a.21">或抱荊山之璞，</seg>
<seg xml:id="KR2o0025_tls_023-6a.22">或矜隋侯之珠，</seg>
<seg xml:id="KR2o0025_tls_023-6a.23">或寶燕市之石，</seg>
<seg xml:id="KR2o0025_tls_023-6a.24">或濫齊門之竽；</seg>
<seg xml:id="KR2o0025_tls_023-6a.25">皆懷私而自媚，</seg>
<seg xml:id="KR2o0025_tls_023-6a.26">視匠指而奔趨。</seg>
<seg xml:id="KR2o0025_tls_023-6a.27">既取多而用閎，</seg>
<seg xml:id="KR2o0025_tls_023-6a.28">譬峙糧而聚稾。</seg>
<seg xml:id="KR2o0025_tls_023-6a.29">藉大力以賅存，</seg>
<seg xml:id="KR2o0025_tls_023-6a.30">供善學之搜討。</seg>
<seg xml:id="KR2o0025_tls_023-6a.31">立功固等乎立言，</seg>
<seg xml:id="KR2o0025_tls_023-6a.32">何嘗少謝於專家之獨造也哉？</seg>
</p>
<p>
<seg xml:id="KR2o0025_tls_023-7a.1">至如《詩》、《騷》體變，</seg>
<seg xml:id="KR2o0025_tls_023-7a.2">樂府登場。</seg>
<seg xml:id="KR2o0025_tls_023-7a.3">《朱鷺》、《悲翁》，</seg>
<seg xml:id="KR2o0025_tls_023-7a.4">《上邪》《如張》之篇題，</seg>
<seg xml:id="KR2o0025_tls_023-7a.5">學士無徵於詮解；</seg>
<seg xml:id="KR2o0025_tls_023-7a.6">呼豨、瑟二，</seg>
<seg xml:id="KR2o0025_tls_023-7a.7">存吾、幾令之音拍，</seg>
<seg xml:id="KR2o0025_tls_023-7a.8">工師惟記乎鏗鏘。</seg>
<seg xml:id="KR2o0025_tls_023-7a.9">則有擬議形容，</seg>
<seg xml:id="KR2o0025_tls_023-7a.10">敷陳推表。</seg>
<seg xml:id="KR2o0025_tls_023-7a.11">好事者為之說辭，</seg>
<seg xml:id="KR2o0025_tls_023-7a.12">傷心人別有懷抱。</seg>
<seg xml:id="KR2o0025_tls_023-7a.13">金羈白馬，</seg>
<seg xml:id="KR2o0025_tls_023-7a.14">酒市釵樓，</seg>
<seg xml:id="KR2o0025_tls_023-7a.15">年少之樂也；</seg>
<seg xml:id="KR2o0025_tls_023-7a.16">關山楊柳，</seg>
<seg xml:id="KR2o0025_tls_023-7a.17">行李風煙，</seg>
<seg xml:id="KR2o0025_tls_023-7a.18">離別之情也。</seg>
<seg xml:id="KR2o0025_tls_023-7a.19">草蒨禽肥，</seg>
<seg xml:id="KR2o0025_tls_023-7a.20">馬驕弓逸，</seg>
<seg xml:id="KR2o0025_tls_023-7a.21">遊獵之快也；</seg>
<seg xml:id="KR2o0025_tls_023-7a.22">隴水嗚咽，</seg>
<seg xml:id="KR2o0025_tls_023-7a.23">塞日昏黃，</seg>
<seg xml:id="KR2o0025_tls_023-7a.24">征戍之行也。</seg>
<seg xml:id="KR2o0025_tls_023-7a.25">或以感憤而申征夫之怨，</seg>
<seg xml:id="KR2o0025_tls_023-7a.26">或以悒郁而抒去妾之悲；</seg>
<seg xml:id="KR2o0025_tls_023-7a.27">或以曠懷而恢遊宴之興，</seg>
<seg xml:id="KR2o0025_tls_023-7a.28">或以古意而讬艷冶之詞。</seg>
<seg xml:id="KR2o0025_tls_023-7a.29">蓋傳者未達其旨，</seg>
<seg xml:id="KR2o0025_tls_023-7a.30">遂謂《子夜》乃女子之號，</seg>
<seg xml:id="KR2o0025_tls_023-7a.31">《木蘭》為自敘之詩。</seg>
<seg xml:id="KR2o0025_tls_023-7a.32">茍不背於六藝之比興，</seg>
<seg xml:id="KR2o0025_tls_023-7a.33">作者豈欲以名姓而自私<note>樂府之公。</note>。</seg>
</p>
<p>
<seg xml:id="KR2o0025_tls_023-8a.1">別有辭人點竄，</seg>
<seg xml:id="KR2o0025_tls_023-8a.2">略仿史刪<note>因襲成文，或稍加點竄，惟史家義例有然。詩文集中，本無此例。間有同此例者，大有神奇臭腐之別，不可不辨。</note>。</seg>
<seg xml:id="KR2o0025_tls_023-8a.3">鳳困荊墟，</seg>
<seg xml:id="KR2o0025_tls_023-8a.4">悲迷陽於南國；</seg>
<seg xml:id="KR2o0025_tls_023-8a.5">
                        <note>莊子改《鳳兮歌》。</note>《鹿鳴》萍野，</seg>
<seg xml:id="KR2o0025_tls_023-8a.6">誦宵《雅》於《東山》<note>魏武用《小雅》詩。</note>。</seg>
<seg xml:id="KR2o0025_tls_023-8a.7">女蘿薜荔，</seg>
<seg xml:id="KR2o0025_tls_023-8a.8">陌上演山鬼之辭；</seg>
<seg xml:id="KR2o0025_tls_023-8a.9">綺纻流黃，</seg>
<seg xml:id="KR2o0025_tls_023-8a.10">狹斜襲婦艷之故<note>樂府《陌上桑》與《三婦艷》之辭也。</note>。</seg>
<seg xml:id="KR2o0025_tls_023-8a.11">梁人改《隴頭》之歌<note>增減古辭為之。</note>，</seg>
<seg xml:id="KR2o0025_tls_023-8a.12">韓公刪《月蝕》之句<note>刪改盧仝之詩。</note>，</seg>
<seg xml:id="KR2o0025_tls_023-8a.13">豈惟義取斷章，</seg>
<seg xml:id="KR2o0025_tls_023-8a.14">不異賓筵奏賦<note>歌古人詩，見己意也。</note>。</seg>
<seg xml:id="KR2o0025_tls_023-8a.15">以至河分罔勢，</seg>
<seg xml:id="KR2o0025_tls_023-8a.16">乃聯春草青痕；</seg>
<seg xml:id="KR2o0025_tls_023-8a.17">
                        <note>宋詩僧用唐句。</note>積雨空林，</seg>
<seg xml:id="KR2o0025_tls_023-8a.18">爰入水田白鷺。</seg>
<seg xml:id="KR2o0025_tls_023-8a.19">譬之古方今效，</seg>
<seg xml:id="KR2o0025_tls_023-8a.20">神加減於刀圭；</seg>
<seg xml:id="KR2o0025_tls_023-8a.21">趙壁漢師，</seg>
<seg xml:id="KR2o0025_tls_023-8a.22">變旌旗於節度。</seg>
<seg xml:id="KR2o0025_tls_023-8a.23">藝林自有雅裁，</seg>
<seg xml:id="KR2o0025_tls_023-8a.24">條舉難窮其數者也。</seg>
<seg xml:id="KR2o0025_tls_023-8a.25">茍為不然，</seg>
<seg xml:id="KR2o0025_tls_023-8a.26">效出於尤。</seg>
<seg xml:id="KR2o0025_tls_023-8a.27">仿《同谷》之七歌<note>宋後詩人頗多。</note>，</seg>
<seg xml:id="KR2o0025_tls_023-8a.28">擬河間之《四秋》<note>傅玄、張載，尚且為之，大可駭怪。</note>，</seg>
<seg xml:id="KR2o0025_tls_023-8a.29">非由中以出話，</seg>
<seg xml:id="KR2o0025_tls_023-8a.30">如隨聲而助謳。</seg>
<seg xml:id="KR2o0025_tls_023-8a.31">直是孩提學語，</seg>
<seg xml:id="KR2o0025_tls_023-8a.32">良為有識所羞者矣<note>點竄之公。</note>。</seg>
</p>
<p>
<seg xml:id="KR2o0025_tls_023-9a.1">又有詩人流別，</seg>
<seg xml:id="KR2o0025_tls_023-9a.2">懷抱不同。</seg>
<seg xml:id="KR2o0025_tls_023-9a.3">變韻言兮裁文體，</seg>
<seg xml:id="KR2o0025_tls_023-9a.4">擬古事兮達私衷。</seg>
<seg xml:id="KR2o0025_tls_023-9a.5">旨原諸子之寓辭，</seg>
<seg xml:id="KR2o0025_tls_023-9a.6">文人沿襲而成風；</seg>
<seg xml:id="KR2o0025_tls_023-9a.7">後人不得其所自，</seg>
<seg xml:id="KR2o0025_tls_023-9a.8">因疑作偽而相攻。</seg>
<seg xml:id="KR2o0025_tls_023-9a.9">蓋傷心故國，</seg>
<seg xml:id="KR2o0025_tls_023-9a.10">斯傳塞外之書；</seg>
<seg xml:id="KR2o0025_tls_023-9a.11">
                        <note>李陵《答蘇武書》，自劉知幾以後，眾口一辭，以為偽作。以理推之，偽者何所取乎？當是南北朝時，有南人羈北，而事類李陵，不忍明言者，擬此書以見誌耳。</note>灰誌功名，</seg>
<seg xml:id="KR2o0025_tls_023-9a.12">乃讬河邊之喻；</seg>
<seg xml:id="KR2o0025_tls_023-9a.13">
                        <note>世傳鬼谷子《與蘇秦張儀書》，言河邊之樹，處非其地，故招剪伐，讬喻以招二子歸隱，疑亦功高自危之人所讬言也。</note>讀者以意逆誌，</seg>
<seg xml:id="KR2o0025_tls_023-9a.14">不異騷人之賦<note>出之本人，其意反淺，出之擬作，其意甚深，同於騷也。</note>。</seg>
<seg xml:id="KR2o0025_tls_023-9a.15">其後詞科取士，</seg>
<seg xml:id="KR2o0025_tls_023-9a.16">用擬文為掌故。</seg>
<seg xml:id="KR2o0025_tls_023-9a.17">莊嚴則詔誥章表，</seg>
<seg xml:id="KR2o0025_tls_023-9a.18">威猛則文檄露布。</seg>
<seg xml:id="KR2o0025_tls_023-9a.19">作頌準於王褒，</seg>
<seg xml:id="KR2o0025_tls_023-9a.20">著論裁於賈傅。</seg>
<seg xml:id="KR2o0025_tls_023-9a.21">茲乃為矩為規，</seg>
<seg xml:id="KR2o0025_tls_023-9a.22">亦趨亦步。</seg>
<seg xml:id="KR2o0025_tls_023-9a.23">庶幾他有心而予忖，</seg>
<seg xml:id="KR2o0025_tls_023-9a.24">亦足闡幽微而互著<note>擬文之公。</note>。</seg>
</p>
<p>
<seg xml:id="KR2o0025_tls_023-10a.1">又如文人假設，</seg>
<seg xml:id="KR2o0025_tls_023-10a.2">變化不拘。</seg>
<seg xml:id="KR2o0025_tls_023-10a.3">《詩》通比興，</seg>
<seg xml:id="KR2o0025_tls_023-10a.4">《易》擬象初。</seg>
<seg xml:id="KR2o0025_tls_023-10a.5">莊入巫鹹之座，</seg>
<seg xml:id="KR2o0025_tls_023-10a.6">屈造詹尹之廬。</seg>
<seg xml:id="KR2o0025_tls_023-10a.7">楚太子疾，</seg>
<seg xml:id="KR2o0025_tls_023-10a.8">有客來吳。</seg>
<seg xml:id="KR2o0025_tls_023-10a.9">烏有、子虛之徒，</seg>
<seg xml:id="KR2o0025_tls_023-10a.10">爭談於較獵；</seg>
<seg xml:id="KR2o0025_tls_023-10a.11">憑虛、安處之屬，</seg>
<seg xml:id="KR2o0025_tls_023-10a.12">講議於京都。</seg>
<seg xml:id="KR2o0025_tls_023-10a.13">《解嘲》、《客難》、《賓戲》之篇衍其緒，</seg>
<seg xml:id="KR2o0025_tls_023-10a.14">鏡機、玄微、沖漠之類濬其途。</seg>
<seg xml:id="KR2o0025_tls_023-10a.15">此則寓言十九，</seg>
<seg xml:id="KR2o0025_tls_023-10a.16">詭說萬殊者也。</seg>
<seg xml:id="KR2o0025_tls_023-10a.17">乃其因事著稱，</seg>
<seg xml:id="KR2o0025_tls_023-10a.18">緣人生義。</seg>
<seg xml:id="KR2o0025_tls_023-10a.19">譬若酒襲杜康之名，</seg>
<seg xml:id="KR2o0025_tls_023-10a.20">錢用鄧通之字。</seg>
<seg xml:id="KR2o0025_tls_023-10a.21">空槐落火，</seg>
<seg xml:id="KR2o0025_tls_023-10a.22">桓溫發嘆於仲文之遷；</seg>
<seg xml:id="KR2o0025_tls_023-10a.23">
                        <note>庾信《枯樹賦》所借用者。其實殷仲文遷東陽，在桓溫久卒之後。</note>素月流天，</seg>
<seg xml:id="KR2o0025_tls_023-10a.24">王粲抽毫於應、劉之逝<note>謝莊《月賦》所借用者，其實王粲卒於應、劉之前。</note>。</seg>
<seg xml:id="KR2o0025_tls_023-10a.25">斯則善愁即為宋玉，</seg>
<seg xml:id="KR2o0025_tls_023-10a.26">豈必楚廷？</seg>
<seg xml:id="KR2o0025_tls_023-10a.27">曠達自是劉伶，</seg>
<seg xml:id="KR2o0025_tls_023-10a.28">何論晉世？</seg>
<seg xml:id="KR2o0025_tls_023-10a.29">善讀古人之書，</seg>
<seg xml:id="KR2o0025_tls_023-10a.30">尤貴心知其意。</seg>
<seg xml:id="KR2o0025_tls_023-10a.31">愚者介介而爭，</seg>
<seg xml:id="KR2o0025_tls_023-10a.32">古人不以為異也已<note>假設之公。</note>。</seg>
</p>
<p>
<seg xml:id="KR2o0025_tls_023-11a.1">及夫經生制舉，</seg>
<seg xml:id="KR2o0025_tls_023-11a.2">演義為文；</seg>
<seg xml:id="KR2o0025_tls_023-11a.3">雖源出於訓故，</seg>
<seg xml:id="KR2o0025_tls_023-11a.4">實解主於餐新。</seg>
<seg xml:id="KR2o0025_tls_023-11a.5">截經書兮命題，</seg>
<seg xml:id="KR2o0025_tls_023-11a.6">制變化兮由人。</seg>
<seg xml:id="KR2o0025_tls_023-11a.7">長或連篇累章，</seg>
<seg xml:id="KR2o0025_tls_023-11a.8">短或片言只字。</seg>
<seg xml:id="KR2o0025_tls_023-11a.9">脫增減兮毫釐，</seg>
<seg xml:id="KR2o0025_tls_023-11a.10">即步移兮景徒。</seg>
<seg xml:id="KR2o0025_tls_023-11a.11">為聖賢兮立言，</seg>
<seg xml:id="KR2o0025_tls_023-11a.12">或庸愚兮申誌。</seg>
<seg xml:id="KR2o0025_tls_023-11a.13">並欲描情摩態，</seg>
<seg xml:id="KR2o0025_tls_023-11a.14">設身處地。</seg>
<seg xml:id="KR2o0025_tls_023-11a.15">或語全而意半，</seg>
<seg xml:id="KR2o0025_tls_023-11a.16">或神到而形未，</seg>
<seg xml:id="KR2o0025_tls_023-11a.17">如雲去而尚留，</seg>
<seg xml:id="KR2o0025_tls_023-11a.18">如馬躍而未逝。</seg>
<seg xml:id="KR2o0025_tls_023-11a.19">縱收俄頃之間，</seg>
<seg xml:id="KR2o0025_tls_023-11a.20">刻畫幾希之際。</seg>
<seg xml:id="KR2o0025_tls_023-11a.21">水平劑量，</seg>
<seg xml:id="KR2o0025_tls_023-11a.22">何足喻其充周；</seg>
<seg xml:id="KR2o0025_tls_023-11a.23">歷算交躔，</seg>
<seg xml:id="KR2o0025_tls_023-11a.24">曾莫名其微至。</seg>
<seg xml:id="KR2o0025_tls_023-11a.25">《易》奇《詩》正，</seg>
<seg xml:id="KR2o0025_tls_023-11a.26">《禮》節樂和，</seg>
<seg xml:id="KR2o0025_tls_023-11a.27">以至《左》誇《莊》肆，</seg>
<seg xml:id="KR2o0025_tls_023-11a.28">屈幽《史》潔之文理，</seg>
<seg xml:id="KR2o0025_tls_023-11a.29">無所不包；</seg>
<seg xml:id="KR2o0025_tls_023-11a.30">天人性命，</seg>
<seg xml:id="KR2o0025_tls_023-11a.31">經濟宏通，</seg>
<seg xml:id="KR2o0025_tls_023-11a.32">以及儒紛墨儉，</seg>
<seg xml:id="KR2o0025_tls_023-11a.33">名釽法深之學術，</seg>
<seg xml:id="KR2o0025_tls_023-11a.34">無乎不備。</seg>
<seg xml:id="KR2o0025_tls_023-11a.35">惟制頒於功令，</seg>
<seg xml:id="KR2o0025_tls_023-11a.36">而義得於師承。</seg>
<seg xml:id="KR2o0025_tls_023-11a.37">嚴民生之三事，</seg>
<seg xml:id="KR2o0025_tls_023-11a.38">約智力於規繩。</seg>
<seg xml:id="KR2o0025_tls_023-11a.39">守共由之義法，</seg>
<seg xml:id="KR2o0025_tls_023-11a.40">申各盡之精能。</seg>
<seg xml:id="KR2o0025_tls_023-11a.41">體會為言，</seg>
<seg xml:id="KR2o0025_tls_023-11a.42">曾何嫌乎擬聖；</seg>
<seg xml:id="KR2o0025_tls_023-11a.43">因心作則，</seg>
<seg xml:id="KR2o0025_tls_023-11a.44">豈必縱己說而成名<note>制義之公。</note>。</seg>
</p>
<p>
<seg xml:id="KR2o0025_tls_023-12a.1">凡此區分類別，</seg>
<seg xml:id="KR2o0025_tls_023-12a.2">鱗次部周。</seg>
<seg xml:id="KR2o0025_tls_023-12a.3">夭華媚春，</seg>
<seg xml:id="KR2o0025_tls_023-12a.4">碩果酣秋。</seg>
<seg xml:id="KR2o0025_tls_023-12a.5">極淺深之殊致，</seg>
<seg xml:id="KR2o0025_tls_023-12a.6">標左右之分流。</seg>
<seg xml:id="KR2o0025_tls_023-12a.7">其匿也幾括，</seg>
<seg xml:id="KR2o0025_tls_023-12a.8">其爭也寇讎。</seg>
<seg xml:id="KR2o0025_tls_023-12a.9">其同也交譽，</seg>
<seg xml:id="KR2o0025_tls_023-12a.10">其異也互糾。</seg>
<seg xml:id="KR2o0025_tls_023-12a.11">其合也沾沾而自喜，</seg>
<seg xml:id="KR2o0025_tls_023-12a.12">其違也耿耿而孤憂。</seg>
<seg xml:id="KR2o0025_tls_023-12a.13">孰鴻鵠而高舉，</seg>
<seg xml:id="KR2o0025_tls_023-12a.14">孰鷃鵲而啁啾？</seg>
<seg xml:id="KR2o0025_tls_023-12a.15">孰梧桐於高岡，</seg>
<seg xml:id="KR2o0025_tls_023-12a.16">孰茅葦於平洲，</seg>
<seg xml:id="KR2o0025_tls_023-12a.17">眾自是而人非，</seg>
<seg xml:id="KR2o0025_tls_023-12a.18">喜伐異而黨儔。</seg>
<seg xml:id="KR2o0025_tls_023-12a.19">飲齊井而相捽，</seg>
<seg xml:id="KR2o0025_tls_023-12a.20">曾不知伏泉之在幽。</seg>
<seg xml:id="KR2o0025_tls_023-12a.21">由大道而下覽夫群言，</seg>
<seg xml:id="KR2o0025_tls_023-12a.22">奚翅激、謞、叱、吸、叫、嚎、穾、咬之殊聲，</seg>
<seg xml:id="KR2o0025_tls_023-12a.23">而醞釀於鼻、口、耳、枅、圈、臼、窪、汙之異竅。</seg>
<seg xml:id="KR2o0025_tls_023-12a.24">厲風濟而為虛，</seg>
<seg xml:id="KR2o0025_tls_023-12a.25">知所據而有者，</seg>
<seg xml:id="KR2o0025_tls_023-12a.26">一土囊之噫嘯。</seg>
<seg xml:id="KR2o0025_tls_023-12a.27">能者無所競其名，</seg>
<seg xml:id="KR2o0025_tls_023-12a.28">黠者無所事其剽。</seg>
<seg xml:id="KR2o0025_tls_023-12a.29">覈者無所恃其辨，</seg>
<seg xml:id="KR2o0025_tls_023-12a.30">誇者無所爭其耀。</seg>
<seg xml:id="KR2o0025_tls_023-12a.31">識言公之微旨，</seg>
<seg xml:id="KR2o0025_tls_023-12a.32">庶自得於道妙<note>或疑著述不當入辭賦，不知著述之體，初無避就，荀卿有《賦篇》矣，但無實之辭賦，自不宜混著述爾。</note>。</seg>
</p>
<p>
<seg xml:id="KR2o0025_tls_023-13a.1">目錄 文史通義</seg>
</p>
<p>
<seg xml:id="KR2o0025_tls_023-14a.1">◀上一卷 卷三 下一卷▶</seg>
</p>
<p>
<seg xml:id="KR2o0025_tls_023-15a.1">史德</seg>
</p>
<p>
<seg xml:id="KR2o0025_tls_023-16a.1">才、學、識三者，</seg>
<seg xml:id="KR2o0025_tls_023-16a.2">得一不易，</seg>
<seg xml:id="KR2o0025_tls_023-16a.3">而兼三尤難，</seg>
<seg xml:id="KR2o0025_tls_023-16a.4">千古多文人而少良史，</seg>
<seg xml:id="KR2o0025_tls_023-16a.5">職是故也。</seg>
<seg xml:id="KR2o0025_tls_023-16a.6">昔者劉氏子玄，</seg>
<seg xml:id="KR2o0025_tls_023-16a.7">蓋以是說謂足盡其理矣。</seg>
<seg xml:id="KR2o0025_tls_023-16a.8">雖然，</seg>
<seg xml:id="KR2o0025_tls_023-16a.9">史所貴者義也，</seg>
<seg xml:id="KR2o0025_tls_023-16a.10">而所具者事也，</seg>
<seg xml:id="KR2o0025_tls_023-16a.11">所憑者文也。</seg>
<seg xml:id="KR2o0025_tls_023-16a.12">孟子曰：</seg>
<seg xml:id="KR2o0025_tls_023-16a.13">「其事則齊桓、晉文，</seg>
<seg xml:id="KR2o0025_tls_023-16a.14">其文則史，</seg>
<seg xml:id="KR2o0025_tls_023-16a.15">義則夫子自謂竊取之矣。」</seg>
<seg xml:id="KR2o0025_tls_023-16a.16">非識無以斷其義，</seg>
<seg xml:id="KR2o0025_tls_023-16a.17">非才無以善其文，</seg>
<seg xml:id="KR2o0025_tls_023-16a.18">非學無以練其事，</seg>
<seg xml:id="KR2o0025_tls_023-16a.19">三者固各有所近也，</seg>
<seg xml:id="KR2o0025_tls_023-16a.20">其中固有似之而非者也。</seg>
<seg xml:id="KR2o0025_tls_023-16a.21">記誦以為學也，</seg>
<seg xml:id="KR2o0025_tls_023-16a.22">辭采以為才也，</seg>
<seg xml:id="KR2o0025_tls_023-16a.23">擊斷以為識也，</seg>
<seg xml:id="KR2o0025_tls_023-16a.24">非良史之才、學、識也。</seg>
<seg xml:id="KR2o0025_tls_023-16a.25">雖劉氏之所謂才、學、識，</seg>
<seg xml:id="KR2o0025_tls_023-16a.26">猶未足以盡其理也。</seg>
<seg xml:id="KR2o0025_tls_023-16a.27">夫劉氏以謂有學無識，</seg>
<seg xml:id="KR2o0025_tls_023-16a.28">如愚估操金，</seg>
<seg xml:id="KR2o0025_tls_023-16a.29">不解貿化。</seg>
<seg xml:id="KR2o0025_tls_023-16a.30">推此說以證劉氏之指，</seg>
<seg xml:id="KR2o0025_tls_023-16a.31">不過欲於記誦之間，</seg>
<seg xml:id="KR2o0025_tls_023-16a.32">知所決擇，</seg>
<seg xml:id="KR2o0025_tls_023-16a.33">以成文理耳。</seg>
<seg xml:id="KR2o0025_tls_023-16a.34">故曰：</seg>
<seg xml:id="KR2o0025_tls_023-16a.35">古人史取成家，</seg>
<seg xml:id="KR2o0025_tls_023-16a.36">退處士而進奸雄，</seg>
<seg xml:id="KR2o0025_tls_023-16a.37">排死節而飾主闕，</seg>
<seg xml:id="KR2o0025_tls_023-16a.38">亦曰一家之道然也。</seg>
<seg xml:id="KR2o0025_tls_023-16a.39">此猶文士之識，</seg>
<seg xml:id="KR2o0025_tls_023-16a.40">非史識也。</seg>
<seg xml:id="KR2o0025_tls_023-16a.41">能具史識者，</seg>
<seg xml:id="KR2o0025_tls_023-16a.42">必知史德。</seg>
<seg xml:id="KR2o0025_tls_023-16a.43">德者何？</seg>
<seg xml:id="KR2o0025_tls_023-16a.44">謂著書者之心術也。</seg>
<seg xml:id="KR2o0025_tls_023-16a.45">夫穢史者所以自穢，</seg>
<seg xml:id="KR2o0025_tls_023-16a.46">謗書者所以自謗，</seg>
<seg xml:id="KR2o0025_tls_023-16a.47">素行為人所羞，</seg>
<seg xml:id="KR2o0025_tls_023-16a.48">文辭何足取重。</seg>
<seg xml:id="KR2o0025_tls_023-16a.49">魏收之矯誣，</seg>
<seg xml:id="KR2o0025_tls_023-16a.50">沈約之陰惡，</seg>
<seg xml:id="KR2o0025_tls_023-16a.51">讀其書者，</seg>
<seg xml:id="KR2o0025_tls_023-16a.52">先不信其人，</seg>
<seg xml:id="KR2o0025_tls_023-16a.53">其患未至於甚也。</seg>
<seg xml:id="KR2o0025_tls_023-16a.54">所患夫心術者，</seg>
<seg xml:id="KR2o0025_tls_023-16a.55">謂其有君子之心，</seg>
<seg xml:id="KR2o0025_tls_023-16a.56">而所養未底於粹也。</seg>
<seg xml:id="KR2o0025_tls_023-16a.57">夫有君子之心，</seg>
<seg xml:id="KR2o0025_tls_023-16a.58">而所養未粹，</seg>
<seg xml:id="KR2o0025_tls_023-16a.59">大賢以下，</seg>
<seg xml:id="KR2o0025_tls_023-16a.60">所不能免也。</seg>
<seg xml:id="KR2o0025_tls_023-16a.61">此而猶患於心術，</seg>
<seg xml:id="KR2o0025_tls_023-16a.62">自非夫子之《春秋》，</seg>
<seg xml:id="KR2o0025_tls_023-16a.63">不足當也。</seg>
<seg xml:id="KR2o0025_tls_023-16a.64">以此責人，</seg>
<seg xml:id="KR2o0025_tls_023-16a.65">不亦難乎？</seg>
<seg xml:id="KR2o0025_tls_023-16a.66">是亦不然也。</seg>
<seg xml:id="KR2o0025_tls_023-16a.67">蓋欲為良史者，</seg>
<seg xml:id="KR2o0025_tls_023-16a.68">當慎辨於天人之際，</seg>
<seg xml:id="KR2o0025_tls_023-16a.69">盡其天而不益以人也。</seg>
<seg xml:id="KR2o0025_tls_023-16a.70">盡其天而不益以人，</seg>
<seg xml:id="KR2o0025_tls_023-16a.71">雖未能至，</seg>
<seg xml:id="KR2o0025_tls_023-16a.72">茍允知之，</seg>
<seg xml:id="KR2o0025_tls_023-16a.73">亦足以稱著述者之心術矣。</seg>
<seg xml:id="KR2o0025_tls_023-16a.74">而文史之儒，</seg>
<seg xml:id="KR2o0025_tls_023-16a.75">競言才、學、識，</seg>
<seg xml:id="KR2o0025_tls_023-16a.76">而不知辨心術以議史德，</seg>
<seg xml:id="KR2o0025_tls_023-16a.77">烏乎可哉？</seg>
</p>
<p>
<seg xml:id="KR2o0025_tls_023-17a.1">夫是堯、舜而非桀、紂，</seg>
<seg xml:id="KR2o0025_tls_023-17a.2">人皆能言矣。</seg>
<seg xml:id="KR2o0025_tls_023-17a.3">崇王道而斥霸功，</seg>
<seg xml:id="KR2o0025_tls_023-17a.4">又儒者之習故矣。</seg>
<seg xml:id="KR2o0025_tls_023-17a.5">至於善善而惡惡，</seg>
<seg xml:id="KR2o0025_tls_023-17a.6">褒正而嫉邪，</seg>
<seg xml:id="KR2o0025_tls_023-17a.7">凡欲讬文辭以不朽者，</seg>
<seg xml:id="KR2o0025_tls_023-17a.8">莫不有是心也。</seg>
<seg xml:id="KR2o0025_tls_023-17a.9">然而心術不可不慮者，</seg>
<seg xml:id="KR2o0025_tls_023-17a.10">則以天與人參，</seg>
<seg xml:id="KR2o0025_tls_023-17a.11">其端甚微，</seg>
<seg xml:id="KR2o0025_tls_023-17a.12">非是區區之明所可恃也。</seg>
<seg xml:id="KR2o0025_tls_023-17a.13">夫史所載者事也，</seg>
<seg xml:id="KR2o0025_tls_023-17a.14">事必藉文而傳，</seg>
<seg xml:id="KR2o0025_tls_023-17a.15">故良史莫不工文，</seg>
<seg xml:id="KR2o0025_tls_023-17a.16">而不知文又患於為事役也。</seg>
<seg xml:id="KR2o0025_tls_023-17a.17">蓋事不能無得失是非，</seg>
<seg xml:id="KR2o0025_tls_023-17a.18">一有得失是非，</seg>
<seg xml:id="KR2o0025_tls_023-17a.19">則出入予奪相奮摩矣。</seg>
<seg xml:id="KR2o0025_tls_023-17a.20">奮摩不已，</seg>
<seg xml:id="KR2o0025_tls_023-17a.21">而氣積焉。</seg>
<seg xml:id="KR2o0025_tls_023-17a.22">事不能無盛衰消息，</seg>
<seg xml:id="KR2o0025_tls_023-17a.23">一有盛衰消息，</seg>
<seg xml:id="KR2o0025_tls_023-17a.24">則往復憑吊生流連矣。</seg>
<seg xml:id="KR2o0025_tls_023-17a.25">流連不已，</seg>
<seg xml:id="KR2o0025_tls_023-17a.26">而情深焉。</seg>
<seg xml:id="KR2o0025_tls_023-17a.27">凡文不足以動人，</seg>
<seg xml:id="KR2o0025_tls_023-17a.28">所以動人者，</seg>
<seg xml:id="KR2o0025_tls_023-17a.29">氣也。</seg>
<seg xml:id="KR2o0025_tls_023-17a.30">凡文不足以入人，</seg>
<seg xml:id="KR2o0025_tls_023-17a.31">所以入人者，</seg>
<seg xml:id="KR2o0025_tls_023-17a.32">情也。</seg>
<seg xml:id="KR2o0025_tls_023-17a.33">氣積而文昌，</seg>
<seg xml:id="KR2o0025_tls_023-17a.34">情深而文摯；</seg>
<seg xml:id="KR2o0025_tls_023-17a.35">氣昌而情摯，</seg>
<seg xml:id="KR2o0025_tls_023-17a.36">天下之至文也。</seg>
<seg xml:id="KR2o0025_tls_023-17a.37">然而其中有天有人，</seg>
<seg xml:id="KR2o0025_tls_023-17a.38">不可不辨也。</seg>
<seg xml:id="KR2o0025_tls_023-17a.39">氣得陽剛，</seg>
<seg xml:id="KR2o0025_tls_023-17a.40">而情合陰柔。</seg>
<seg xml:id="KR2o0025_tls_023-17a.41">人麗陰陽之間，</seg>
<seg xml:id="KR2o0025_tls_023-17a.42">不能離焉者也。</seg>
<seg xml:id="KR2o0025_tls_023-17a.43">氣合於理，</seg>
<seg xml:id="KR2o0025_tls_023-17a.44">天也；</seg>
<seg xml:id="KR2o0025_tls_023-17a.45">氣能違理以自用，</seg>
<seg xml:id="KR2o0025_tls_023-17a.46">人也。</seg>
<seg xml:id="KR2o0025_tls_023-17a.47">情本於性，</seg>
<seg xml:id="KR2o0025_tls_023-17a.48">天也；</seg>
<seg xml:id="KR2o0025_tls_023-17a.49">情能汩性以自恣，</seg>
<seg xml:id="KR2o0025_tls_023-17a.50">人也。</seg>
<seg xml:id="KR2o0025_tls_023-17a.51">史之義出於天，</seg>
<seg xml:id="KR2o0025_tls_023-17a.52">而史之文，</seg>
<seg xml:id="KR2o0025_tls_023-17a.53">不能不藉人力以成之。</seg>
<seg xml:id="KR2o0025_tls_023-17a.54">人有陰陽之患，</seg>
<seg xml:id="KR2o0025_tls_023-17a.55">而史文即忤於大道之公，</seg>
<seg xml:id="KR2o0025_tls_023-17a.56">其所感召者微也。</seg>
<seg xml:id="KR2o0025_tls_023-17a.57">夫文非氣不立，</seg>
<seg xml:id="KR2o0025_tls_023-17a.58">而氣貴於平。</seg>
<seg xml:id="KR2o0025_tls_023-17a.59">人之氣，</seg>
<seg xml:id="KR2o0025_tls_023-17a.60">燕居莫不平也。</seg>
<seg xml:id="KR2o0025_tls_023-17a.61">因事生感，</seg>
<seg xml:id="KR2o0025_tls_023-17a.62">而氣失則宕，</seg>
<seg xml:id="KR2o0025_tls_023-17a.63">氣失則激，</seg>
<seg xml:id="KR2o0025_tls_023-17a.64">氣失則驕，</seg>
<seg xml:id="KR2o0025_tls_023-17a.65">毗於陽矣。</seg>
<seg xml:id="KR2o0025_tls_023-17a.66">文非情不深，</seg>
<seg xml:id="KR2o0025_tls_023-17a.67">而情貴於正。</seg>
<seg xml:id="KR2o0025_tls_023-17a.68">人之情，</seg>
<seg xml:id="KR2o0025_tls_023-17a.69">虛置無不正也。</seg>
<seg xml:id="KR2o0025_tls_023-17a.70">因事生感，</seg>
<seg xml:id="KR2o0025_tls_023-17a.71">而情失則流，</seg>
<seg xml:id="KR2o0025_tls_023-17a.72">情失則溺，</seg>
<seg xml:id="KR2o0025_tls_023-17a.73">情失則偏，</seg>
<seg xml:id="KR2o0025_tls_023-17a.74">毗於陰矣。</seg>
<seg xml:id="KR2o0025_tls_023-17a.75">陰陽伏沴之患，</seg>
<seg xml:id="KR2o0025_tls_023-17a.76">乘於血氣而入於心知，</seg>
<seg xml:id="KR2o0025_tls_023-17a.77">其中默運潛移，</seg>
<seg xml:id="KR2o0025_tls_023-17a.78">似公而實逞於私，</seg>
<seg xml:id="KR2o0025_tls_023-17a.79">似天而實蔽於人，</seg>
<seg xml:id="KR2o0025_tls_023-17a.80">發為文辭，</seg>
<seg xml:id="KR2o0025_tls_023-17a.81">至於害義而違道，</seg>
<seg xml:id="KR2o0025_tls_023-17a.82">其人猶不自知也。</seg>
<seg xml:id="KR2o0025_tls_023-17a.83">故曰心術不可不慎也。</seg>
</p>
<p>
<seg xml:id="KR2o0025_tls_023-18a.1">夫氣勝而情偏，</seg>
<seg xml:id="KR2o0025_tls_023-18a.2">猶曰動於天而參於人也。</seg>
<seg xml:id="KR2o0025_tls_023-18a.3">才藝之士，</seg>
<seg xml:id="KR2o0025_tls_023-18a.4">則又溺於文辭，</seg>
<seg xml:id="KR2o0025_tls_023-18a.5">以為觀美之具焉，</seg>
<seg xml:id="KR2o0025_tls_023-18a.6">而不知其不可也。</seg>
<seg xml:id="KR2o0025_tls_023-18a.7">史之賴於文也，</seg>
<seg xml:id="KR2o0025_tls_023-18a.8">猶衣之需乎采，</seg>
<seg xml:id="KR2o0025_tls_023-18a.9">食之需乎味也。</seg>
<seg xml:id="KR2o0025_tls_023-18a.10">采之不能無華樸，</seg>
<seg xml:id="KR2o0025_tls_023-18a.11">味之不能無濃淡，</seg>
<seg xml:id="KR2o0025_tls_023-18a.12">勢也。</seg>
<seg xml:id="KR2o0025_tls_023-18a.13">華樸爭而不能無邪色，</seg>
<seg xml:id="KR2o0025_tls_023-18a.14">濃淡爭而不能無奇味。</seg>
<seg xml:id="KR2o0025_tls_023-18a.15">邪色害目，</seg>
<seg xml:id="KR2o0025_tls_023-18a.16">奇味爽口，</seg>
<seg xml:id="KR2o0025_tls_023-18a.17">起於華樸濃淡之爭也。</seg>
<seg xml:id="KR2o0025_tls_023-18a.18">文辭有工拙，</seg>
<seg xml:id="KR2o0025_tls_023-18a.19">而族史方且以是為競焉，</seg>
<seg xml:id="KR2o0025_tls_023-18a.20">是舍本而逐末矣。</seg>
<seg xml:id="KR2o0025_tls_023-18a.21">以此為文，</seg>
<seg xml:id="KR2o0025_tls_023-18a.22">未有見其至者。</seg>
<seg xml:id="KR2o0025_tls_023-18a.23">以此為史，</seg>
<seg xml:id="KR2o0025_tls_023-18a.24">豈可與聞古人大體乎？</seg>
</p>
<p>
<seg xml:id="KR2o0025_tls_023-19a.1">韓氏愈曰：</seg>
<seg xml:id="KR2o0025_tls_023-19a.2">「仁義之人，</seg>
<seg xml:id="KR2o0025_tls_023-19a.3">其言藹如。」</seg>
<seg xml:id="KR2o0025_tls_023-19a.4">仁者情之普，</seg>
<seg xml:id="KR2o0025_tls_023-19a.5">義者氣之遂也。</seg>
<seg xml:id="KR2o0025_tls_023-19a.6">程子嘗謂：</seg>
<seg xml:id="KR2o0025_tls_023-19a.7">「有《關雎》、《麟趾》之意，</seg>
<seg xml:id="KR2o0025_tls_023-19a.8">而後可以行《周官》之法度。」</seg>
<seg xml:id="KR2o0025_tls_023-19a.9">吾則以謂通六藝比興之旨，</seg>
<seg xml:id="KR2o0025_tls_023-19a.10">而後可以講春王正月之書。</seg>
<seg xml:id="KR2o0025_tls_023-19a.11">蓋言心術貴於養也。</seg>
<seg xml:id="KR2o0025_tls_023-19a.12">史遷百三十篇，</seg>
<seg xml:id="KR2o0025_tls_023-19a.13">《報任安書》，</seg>
<seg xml:id="KR2o0025_tls_023-19a.14">所謂「究天地之際，</seg>
<seg xml:id="KR2o0025_tls_023-19a.15">通古今之變，</seg>
<seg xml:id="KR2o0025_tls_023-19a.16">成一家之言。」</seg>
<seg xml:id="KR2o0025_tls_023-19a.17">自序以謂「紹名世，</seg>
<seg xml:id="KR2o0025_tls_023-19a.18">正《易傳》，</seg>
<seg xml:id="KR2o0025_tls_023-19a.19">本《詩》、《書》《禮》樂之際」，</seg>
<seg xml:id="KR2o0025_tls_023-19a.20">其本旨也。</seg>
<seg xml:id="KR2o0025_tls_023-19a.21">所雲發憤著書，</seg>
<seg xml:id="KR2o0025_tls_023-19a.22">不過敘述窮愁，</seg>
<seg xml:id="KR2o0025_tls_023-19a.23">而假以為辭耳。</seg>
<seg xml:id="KR2o0025_tls_023-19a.24">後人泥於發憤之說，</seg>
<seg xml:id="KR2o0025_tls_023-19a.25">遂謂百三十篇，</seg>
<seg xml:id="KR2o0025_tls_023-19a.26">皆為怨誹所激發，</seg>
<seg xml:id="KR2o0025_tls_023-19a.27">王允亦斥其言為謗書。</seg>
<seg xml:id="KR2o0025_tls_023-19a.28">於是後世論文，</seg>
<seg xml:id="KR2o0025_tls_023-19a.29">以史遷為譏謗之能事，</seg>
<seg xml:id="KR2o0025_tls_023-19a.30">以微文為史職之大權，</seg>
<seg xml:id="KR2o0025_tls_023-19a.31">或從羨慕而仿效為之；</seg>
<seg xml:id="KR2o0025_tls_023-19a.32">是直以亂臣賊子之居心，</seg>
<seg xml:id="KR2o0025_tls_023-19a.33">而妄附《春秋》之筆削，</seg>
<seg xml:id="KR2o0025_tls_023-19a.34">不亦悖乎！</seg>
<seg xml:id="KR2o0025_tls_023-19a.35">今觀遷所著書，</seg>
<seg xml:id="KR2o0025_tls_023-19a.36">如《封禪》之惑於鬼神，</seg>
<seg xml:id="KR2o0025_tls_023-19a.37">《平準》之算及商販，</seg>
<seg xml:id="KR2o0025_tls_023-19a.38">孝武之秕政也。</seg>
<seg xml:id="KR2o0025_tls_023-19a.39">後世觀於相如之文，</seg>
<seg xml:id="KR2o0025_tls_023-19a.40">桓寬之論，</seg>
<seg xml:id="KR2o0025_tls_023-19a.41">何嘗待史遷而後著哉？</seg>
<seg xml:id="KR2o0025_tls_023-19a.42">《遊俠》、《貨殖》諸篇，</seg>
<seg xml:id="KR2o0025_tls_023-19a.43">不能無所感慨，</seg>
<seg xml:id="KR2o0025_tls_023-19a.44">賢者好奇，</seg>
<seg xml:id="KR2o0025_tls_023-19a.45">亦洵有之。</seg>
<seg xml:id="KR2o0025_tls_023-19a.46">餘皆經緯古今，</seg>
<seg xml:id="KR2o0025_tls_023-19a.47">折衷六藝，</seg>
<seg xml:id="KR2o0025_tls_023-19a.48">何嘗敢於訕上哉？</seg>
<seg xml:id="KR2o0025_tls_023-19a.49">朱子嘗言，</seg>
<seg xml:id="KR2o0025_tls_023-19a.50">《離騷》不甚怨君，</seg>
<seg xml:id="KR2o0025_tls_023-19a.51">後人附會有過。</seg>
<seg xml:id="KR2o0025_tls_023-19a.52">吾則以謂史遷未敢謗主，</seg>
<seg xml:id="KR2o0025_tls_023-19a.53">讀者之心自不平耳。</seg>
<seg xml:id="KR2o0025_tls_023-19a.54">夫以一身坎軻，</seg>
<seg xml:id="KR2o0025_tls_023-19a.55">怨誹及於君父，</seg>
<seg xml:id="KR2o0025_tls_023-19a.56">且欲以是邀千古之名，</seg>
<seg xml:id="KR2o0025_tls_023-19a.57">此乃愚不安分，</seg>
<seg xml:id="KR2o0025_tls_023-19a.58">名教中之罪人，</seg>
<seg xml:id="KR2o0025_tls_023-19a.59">天理所誅，</seg>
<seg xml:id="KR2o0025_tls_023-19a.60">又何著述之可傳乎？</seg>
<seg xml:id="KR2o0025_tls_023-19a.61">夫《騷》與《史》，</seg>
<seg xml:id="KR2o0025_tls_023-19a.62">千古之至文也。</seg>
<seg xml:id="KR2o0025_tls_023-19a.63">其文之所以至者，</seg>
<seg xml:id="KR2o0025_tls_023-19a.64">皆抗懷於三代之英，</seg>
<seg xml:id="KR2o0025_tls_023-19a.65">而經緯乎天人之際者也。</seg>
<seg xml:id="KR2o0025_tls_023-19a.66">所遇皆窮，</seg>
<seg xml:id="KR2o0025_tls_023-19a.67">固不能無感慨。</seg>
<seg xml:id="KR2o0025_tls_023-19a.68">而不學無識者流，</seg>
<seg xml:id="KR2o0025_tls_023-19a.69">且謂誹君謗主，</seg>
<seg xml:id="KR2o0025_tls_023-19a.70">不妨尊為文辭之宗焉，</seg>
<seg xml:id="KR2o0025_tls_023-19a.71">大義何由得明，</seg>
<seg xml:id="KR2o0025_tls_023-19a.72">心術何由得正乎？</seg>
<seg xml:id="KR2o0025_tls_023-19a.73">夫子曰：</seg>
<seg xml:id="KR2o0025_tls_023-19a.74">「《詩》可以興。」</seg>
<seg xml:id="KR2o0025_tls_023-19a.75">說者以謂興起好善惡惡之心也。</seg>
<seg xml:id="KR2o0025_tls_023-19a.76">好善惡惡之心，</seg>
<seg xml:id="KR2o0025_tls_023-19a.77">懼其似之而非，</seg>
<seg xml:id="KR2o0025_tls_023-19a.78">故貴平日有所養也。</seg>
<seg xml:id="KR2o0025_tls_023-19a.79">《騷》與《史》，</seg>
<seg xml:id="KR2o0025_tls_023-19a.80">皆深於《詩》者也。</seg>
<seg xml:id="KR2o0025_tls_023-19a.81">言婉多風，</seg>
<seg xml:id="KR2o0025_tls_023-19a.82">皆不背於名教，</seg>
<seg xml:id="KR2o0025_tls_023-19a.83">而梏於文者不辨也。</seg>
<seg xml:id="KR2o0025_tls_023-19a.84">故曰必通六藝比興之旨，</seg>
<seg xml:id="KR2o0025_tls_023-19a.85">而後可以講春王正月之書。</seg>
</p>
<p>
<seg xml:id="KR2o0025_tls_023-20a.1">史釋</seg>
</p>
<p>
<seg xml:id="KR2o0025_tls_023-21a.1">或問《周官》府史之史，</seg>
<seg xml:id="KR2o0025_tls_023-21a.2">與內史、外史、太史、小史、御史之史，</seg>
<seg xml:id="KR2o0025_tls_023-21a.3">有異義乎？曰：</seg>
<seg xml:id="KR2o0025_tls_023-21a.4">無異義也。</seg>
<seg xml:id="KR2o0025_tls_023-21a.5">府史之史，</seg>
<seg xml:id="KR2o0025_tls_023-21a.6">庶人在官供書役者，</seg>
<seg xml:id="KR2o0025_tls_023-21a.7">今之所謂書吏是也。</seg>
<seg xml:id="KR2o0025_tls_023-21a.8">五史，</seg>
<seg xml:id="KR2o0025_tls_023-21a.9">則卿、大夫、士為之，</seg>
<seg xml:id="KR2o0025_tls_023-21a.10">所掌圖書、紀載、命令、法式之事，</seg>
<seg xml:id="KR2o0025_tls_023-21a.11">今之所謂內閣六科、翰林中書之屬是也。</seg>
<seg xml:id="KR2o0025_tls_023-21a.12">官役之分，</seg>
<seg xml:id="KR2o0025_tls_023-21a.13">高下之隔，</seg>
<seg xml:id="KR2o0025_tls_023-21a.14">流別之判，</seg>
<seg xml:id="KR2o0025_tls_023-21a.15">如霄壤矣。</seg>
<seg xml:id="KR2o0025_tls_023-21a.16">然而無異義者，</seg>
<seg xml:id="KR2o0025_tls_023-21a.17">則皆守掌故，</seg>
<seg xml:id="KR2o0025_tls_023-21a.18">而以法存先王之道也。</seg>
</p>
<p>
<seg xml:id="KR2o0025_tls_023-22a.1">史守掌故而不知擇，</seg>
<seg xml:id="KR2o0025_tls_023-22a.2">猶府守庫藏而不知計也。</seg>
<seg xml:id="KR2o0025_tls_023-22a.3">先王以謂太宰制國用，</seg>
<seg xml:id="KR2o0025_tls_023-22a.4">司會質歲之成，</seg>
<seg xml:id="KR2o0025_tls_023-22a.5">皆有調劑盈虛、均平秩序之義，</seg>
<seg xml:id="KR2o0025_tls_023-22a.6">非有道德賢能之選，</seg>
<seg xml:id="KR2o0025_tls_023-22a.7">不能任也，</seg>
<seg xml:id="KR2o0025_tls_023-22a.8">故任之以卿士、大夫之重。</seg>
<seg xml:id="KR2o0025_tls_023-22a.9">若夫守庫藏者，</seg>
<seg xml:id="KR2o0025_tls_023-22a.10">出納不敢自專，</seg>
<seg xml:id="KR2o0025_tls_023-22a.11">庶人在官，</seg>
<seg xml:id="KR2o0025_tls_023-22a.12">足以供使而不乏矣。</seg>
<seg xml:id="KR2o0025_tls_023-22a.13">然而卿士、大夫，</seg>
<seg xml:id="KR2o0025_tls_023-22a.14">討論國計，</seg>
<seg xml:id="KR2o0025_tls_023-22a.15">得其遠大，</seg>
<seg xml:id="KR2o0025_tls_023-22a.16">若問庫藏之纖悉，</seg>
<seg xml:id="KR2o0025_tls_023-22a.17">必曰府也。</seg>
</p>
<p>
<seg xml:id="KR2o0025_tls_023-23a.1">五史之於文字，</seg>
<seg xml:id="KR2o0025_tls_023-23a.2">猶太宰司會之於財貨也。</seg>
<seg xml:id="KR2o0025_tls_023-23a.3">典、謨、訓、誥，</seg>
<seg xml:id="KR2o0025_tls_023-23a.4">曾氏以謂「唐、虞、三代之盛，</seg>
<seg xml:id="KR2o0025_tls_023-23a.5">載筆而紀，</seg>
<seg xml:id="KR2o0025_tls_023-23a.6">亦皆聖人之徒」，</seg>
<seg xml:id="KR2o0025_tls_023-23a.7">其見可謂卓矣。</seg>
<seg xml:id="KR2o0025_tls_023-23a.8">五史以卿士、大夫之選，</seg>
<seg xml:id="KR2o0025_tls_023-23a.9">推論精微；</seg>
<seg xml:id="KR2o0025_tls_023-23a.10">史則守其文誥、圖籍、章程、故事，</seg>
<seg xml:id="KR2o0025_tls_023-23a.11">而不敢自專；</seg>
<seg xml:id="KR2o0025_tls_023-23a.12">然而問掌故之委折，</seg>
<seg xml:id="KR2o0025_tls_023-23a.13">必曰史也。</seg>
</p>
<p>
<seg xml:id="KR2o0025_tls_023-24a.1">夫子曰：</seg>
<seg xml:id="KR2o0025_tls_023-24a.2">「民可使由之，</seg>
<seg xml:id="KR2o0025_tls_023-24a.3">不可使知之。」</seg>
<seg xml:id="KR2o0025_tls_023-24a.4">先王道法，</seg>
<seg xml:id="KR2o0025_tls_023-24a.5">非有二也，</seg>
<seg xml:id="KR2o0025_tls_023-24a.6">卿士、大夫能論其道，</seg>
<seg xml:id="KR2o0025_tls_023-24a.7">而府史僅守其法；</seg>
<seg xml:id="KR2o0025_tls_023-24a.8">人之知識，</seg>
<seg xml:id="KR2o0025_tls_023-24a.9">有可使能與不可使能爾。</seg>
<seg xml:id="KR2o0025_tls_023-24a.10">非府史所守之外，</seg>
<seg xml:id="KR2o0025_tls_023-24a.11">別有先王之道也。</seg>
<seg xml:id="KR2o0025_tls_023-24a.12">夫子曰：</seg>
<seg xml:id="KR2o0025_tls_023-24a.13">「俎豆之事，</seg>
<seg xml:id="KR2o0025_tls_023-24a.14">則嘗聞之矣。」</seg>
<seg xml:id="KR2o0025_tls_023-24a.15">曾子乃曰：</seg>
<seg xml:id="KR2o0025_tls_023-24a.16">「君子所貴乎道者三。</seg>
<seg xml:id="KR2o0025_tls_023-24a.17">籩豆之事，</seg>
<seg xml:id="KR2o0025_tls_023-24a.18">則有司存。」</seg>
<seg xml:id="KR2o0025_tls_023-24a.19">非曾子之言異於夫子也，</seg>
<seg xml:id="KR2o0025_tls_023-24a.20">夫子推其道，</seg>
<seg xml:id="KR2o0025_tls_023-24a.21">曾子恐人泥其法也。</seg>
<seg xml:id="KR2o0025_tls_023-24a.22">子貢曰：</seg>
<seg xml:id="KR2o0025_tls_023-24a.23">「文武之道，</seg>
<seg xml:id="KR2o0025_tls_023-24a.24">未墜於地，</seg>
<seg xml:id="KR2o0025_tls_023-24a.25">在人。</seg>
<seg xml:id="KR2o0025_tls_023-24a.26">夫子焉不學，</seg>
<seg xml:id="KR2o0025_tls_023-24a.27">亦何常師之有？」</seg>
<seg xml:id="KR2o0025_tls_023-24a.28">「入太廟，</seg>
<seg xml:id="KR2o0025_tls_023-24a.29">每事問。」</seg>
<seg xml:id="KR2o0025_tls_023-24a.30">則有司賤役，</seg>
<seg xml:id="KR2o0025_tls_023-24a.31">巫祝百工，</seg>
<seg xml:id="KR2o0025_tls_023-24a.32">皆夫子之所師矣。</seg>
<seg xml:id="KR2o0025_tls_023-24a.33">問禮問官，</seg>
<seg xml:id="KR2o0025_tls_023-24a.34">豈非學於掌故者哉？</seg>
<seg xml:id="KR2o0025_tls_023-24a.35">故道不可以空銓，</seg>
<seg xml:id="KR2o0025_tls_023-24a.36">文不可以空著。</seg>
<seg xml:id="KR2o0025_tls_023-24a.37">三代以前未嘗以道名教，</seg>
<seg xml:id="KR2o0025_tls_023-24a.38">而道無不存者，</seg>
<seg xml:id="KR2o0025_tls_023-24a.39">無空理也。</seg>
<seg xml:id="KR2o0025_tls_023-24a.40">三代以前未嘗以文為著作，</seg>
<seg xml:id="KR2o0025_tls_023-24a.41">而文為後世不可及者，</seg>
<seg xml:id="KR2o0025_tls_023-24a.42">無空言也。</seg>
<seg xml:id="KR2o0025_tls_023-24a.43">蓋自官師治教分，</seg>
<seg xml:id="KR2o0025_tls_023-24a.44">而文字始有私門之著述，</seg>
<seg xml:id="KR2o0025_tls_023-24a.45">於是文章學問，</seg>
<seg xml:id="KR2o0025_tls_023-24a.46">乃與官司掌故為分途，</seg>
<seg xml:id="KR2o0025_tls_023-24a.47">而立教者可得離法而言道體矣。</seg>
<seg xml:id="KR2o0025_tls_023-24a.48">《易》曰：</seg>
<seg xml:id="KR2o0025_tls_023-24a.49">「茍非其人，</seg>
<seg xml:id="KR2o0025_tls_023-24a.50">道不虛行。」</seg>
<seg xml:id="KR2o0025_tls_023-24a.51">學者崇奉六經，</seg>
<seg xml:id="KR2o0025_tls_023-24a.52">以謂聖人立言以垂教，</seg>
<seg xml:id="KR2o0025_tls_023-24a.53">不知三代盛時，</seg>
<seg xml:id="KR2o0025_tls_023-24a.54">各守專官之掌故，</seg>
<seg xml:id="KR2o0025_tls_023-24a.55">而非聖人有意作為文章也。</seg>
</p>
<p>
<seg xml:id="KR2o0025_tls_023-25a.1">《傳》曰：</seg>
<seg xml:id="KR2o0025_tls_023-25a.2">「禮，</seg>
<seg xml:id="KR2o0025_tls_023-25a.3">時為大。」</seg>
<seg xml:id="KR2o0025_tls_023-25a.4">又曰：</seg>
<seg xml:id="KR2o0025_tls_023-25a.5">「書同文」。</seg>
<seg xml:id="KR2o0025_tls_023-25a.6">蓋言貴時王之制度也。</seg>
<seg xml:id="KR2o0025_tls_023-25a.7">學者但誦先聖遺言，</seg>
<seg xml:id="KR2o0025_tls_023-25a.8">而不達時王之制度，</seg>
<seg xml:id="KR2o0025_tls_023-25a.9">是以文為鞶帨絺繡之玩，</seg>
<seg xml:id="KR2o0025_tls_023-25a.10">而學為鬥奇射覆之資，</seg>
<seg xml:id="KR2o0025_tls_023-25a.11">不復計其實用也。</seg>
<seg xml:id="KR2o0025_tls_023-25a.12">故道隱而難知，</seg>
<seg xml:id="KR2o0025_tls_023-25a.13">士大夫之學問文章，</seg>
<seg xml:id="KR2o0025_tls_023-25a.14">未必足備國家之用也。</seg>
<seg xml:id="KR2o0025_tls_023-25a.15">法顯而易守，</seg>
<seg xml:id="KR2o0025_tls_023-25a.16">書吏所存之掌故，</seg>
<seg xml:id="KR2o0025_tls_023-25a.17">實國家之制度所存，</seg>
<seg xml:id="KR2o0025_tls_023-25a.18">亦即堯、舜以來，</seg>
<seg xml:id="KR2o0025_tls_023-25a.19">因革損益之實跡也。</seg>
<seg xml:id="KR2o0025_tls_023-25a.20">故無誌於學則已，</seg>
<seg xml:id="KR2o0025_tls_023-25a.21">君子茍有誌於學，</seg>
<seg xml:id="KR2o0025_tls_023-25a.22">則必求當代典章，</seg>
<seg xml:id="KR2o0025_tls_023-25a.23">以切於人倫日用；</seg>
<seg xml:id="KR2o0025_tls_023-25a.24">必求官司掌故，</seg>
<seg xml:id="KR2o0025_tls_023-25a.25">而通於經術精微；</seg>
<seg xml:id="KR2o0025_tls_023-25a.26">則學為實事，</seg>
<seg xml:id="KR2o0025_tls_023-25a.27">而文非空言，</seg>
<seg xml:id="KR2o0025_tls_023-25a.28">所謂有體必有用也。</seg>
<seg xml:id="KR2o0025_tls_023-25a.29">不知當代而言好古，</seg>
<seg xml:id="KR2o0025_tls_023-25a.30">不通掌故而言經術，</seg>
<seg xml:id="KR2o0025_tls_023-25a.31">則鞶帨之文，</seg>
<seg xml:id="KR2o0025_tls_023-25a.32">射覆之學，</seg>
<seg xml:id="KR2o0025_tls_023-25a.33">雖極精能，</seg>
<seg xml:id="KR2o0025_tls_023-25a.34">其無當於實用也審矣。</seg>
</p>
<p>
<seg xml:id="KR2o0025_tls_023-26a.1">孟子曰：</seg>
<seg xml:id="KR2o0025_tls_023-26a.2">「力能舉百鈞，</seg>
<seg xml:id="KR2o0025_tls_023-26a.3">而不足舉一羽。</seg>
<seg xml:id="KR2o0025_tls_023-26a.4">明足察秋毫之末，</seg>
<seg xml:id="KR2o0025_tls_023-26a.5">而不見輿薪。」</seg>
<seg xml:id="KR2o0025_tls_023-26a.6">難其所易，</seg>
<seg xml:id="KR2o0025_tls_023-26a.7">而易其所難，</seg>
<seg xml:id="KR2o0025_tls_023-26a.8">謂失權度之宜也。</seg>
<seg xml:id="KR2o0025_tls_023-26a.9">學者昧今而博古，</seg>
<seg xml:id="KR2o0025_tls_023-26a.10">荒掌故而通經術，</seg>
<seg xml:id="KR2o0025_tls_023-26a.11">是能勝《周官》卿士之所難，</seg>
<seg xml:id="KR2o0025_tls_023-26a.12">而不知求府史之所易也。</seg>
<seg xml:id="KR2o0025_tls_023-26a.13">故舍器而求道，</seg>
<seg xml:id="KR2o0025_tls_023-26a.14">舍今而求古，</seg>
<seg xml:id="KR2o0025_tls_023-26a.15">舍人倫日用而求學問精微，</seg>
<seg xml:id="KR2o0025_tls_023-26a.16">皆不知府史之史通於五史之義者也。</seg>
</p>
<p>
<seg xml:id="KR2o0025_tls_023-27a.1">以吏為師，</seg>
<seg xml:id="KR2o0025_tls_023-27a.2">三代之舊法也。</seg>
<seg xml:id="KR2o0025_tls_023-27a.3">秦人之悖於古者，</seg>
<seg xml:id="KR2o0025_tls_023-27a.4">禁《詩》、《書》而僅以法律為師耳。</seg>
<seg xml:id="KR2o0025_tls_023-27a.5">三代盛時，</seg>
<seg xml:id="KR2o0025_tls_023-27a.6">天下之學，</seg>
<seg xml:id="KR2o0025_tls_023-27a.7">無不以吏為師。</seg>
<seg xml:id="KR2o0025_tls_023-27a.8">《周官》三百六十，</seg>
<seg xml:id="KR2o0025_tls_023-27a.9">天人之學備矣。</seg>
<seg xml:id="KR2o0025_tls_023-27a.10">其守官舉職，</seg>
<seg xml:id="KR2o0025_tls_023-27a.11">而不墜天工者，</seg>
<seg xml:id="KR2o0025_tls_023-27a.12">皆天下之師資也。</seg>
<seg xml:id="KR2o0025_tls_023-27a.13">東周以還，</seg>
<seg xml:id="KR2o0025_tls_023-27a.14">君師政教不合於一，</seg>
<seg xml:id="KR2o0025_tls_023-27a.15">於是人之學術，</seg>
<seg xml:id="KR2o0025_tls_023-27a.16">不盡出於官司之典守。</seg>
<seg xml:id="KR2o0025_tls_023-27a.17">秦人以吏為師，</seg>
<seg xml:id="KR2o0025_tls_023-27a.18">始復古制。</seg>
<seg xml:id="KR2o0025_tls_023-27a.19">而人乃狃於所習，</seg>
<seg xml:id="KR2o0025_tls_023-27a.20">轉以秦人為非耳。</seg>
<seg xml:id="KR2o0025_tls_023-27a.21">秦之悖於古者多矣，</seg>
<seg xml:id="KR2o0025_tls_023-27a.22">猶有合於古者，</seg>
<seg xml:id="KR2o0025_tls_023-27a.23">以吏為師也。</seg>
</p>
<p>
<seg xml:id="KR2o0025_tls_023-28a.1">孔子曰：</seg>
<seg xml:id="KR2o0025_tls_023-28a.2">「生乎今之世，</seg>
<seg xml:id="KR2o0025_tls_023-28a.3">反古之道，</seg>
<seg xml:id="KR2o0025_tls_023-28a.4">烖及其身者也。」</seg>
<seg xml:id="KR2o0025_tls_023-28a.5">李斯請禁《詩》、《書》，</seg>
<seg xml:id="KR2o0025_tls_023-28a.6">以謂儒者是古而非今，</seg>
<seg xml:id="KR2o0025_tls_023-28a.7">其言若相近，</seg>
<seg xml:id="KR2o0025_tls_023-28a.8">而其意乃大悖。</seg>
<seg xml:id="KR2o0025_tls_023-28a.9">後之君子，</seg>
<seg xml:id="KR2o0025_tls_023-28a.10">不可不察也。</seg>
<seg xml:id="KR2o0025_tls_023-28a.11">夫三王不襲禮，</seg>
<seg xml:id="KR2o0025_tls_023-28a.12">五帝不沿樂。</seg>
<seg xml:id="KR2o0025_tls_023-28a.13">不知禮時為大，</seg>
<seg xml:id="KR2o0025_tls_023-28a.14">而動言好古，</seg>
<seg xml:id="KR2o0025_tls_023-28a.15">必非真知古制者也。</seg>
<seg xml:id="KR2o0025_tls_023-28a.16">是不守法之亂民也，</seg>
<seg xml:id="KR2o0025_tls_023-28a.17">故夫子惡之。</seg>
<seg xml:id="KR2o0025_tls_023-28a.18">若夫殷因夏禮，</seg>
<seg xml:id="KR2o0025_tls_023-28a.19">百世可知。</seg>
<seg xml:id="KR2o0025_tls_023-28a.20">損益雖曰隨時，</seg>
<seg xml:id="KR2o0025_tls_023-28a.21">未有薄堯、舜，</seg>
<seg xml:id="KR2o0025_tls_023-28a.22">而詆斥禹、湯、文、武、周公而可以為治者。</seg>
<seg xml:id="KR2o0025_tls_023-28a.23">李斯請禁《詩》、《書》，</seg>
<seg xml:id="KR2o0025_tls_023-28a.24">君子以謂愚之首也。</seg>
<seg xml:id="KR2o0025_tls_023-28a.25">後世之去唐、虞、三代，</seg>
<seg xml:id="KR2o0025_tls_023-28a.26">則更遠矣。</seg>
<seg xml:id="KR2o0025_tls_023-28a.27">要其一朝典制，</seg>
<seg xml:id="KR2o0025_tls_023-28a.28">可以垂奕世而致一時之治平者，</seg>
<seg xml:id="KR2o0025_tls_023-28a.29">未有不於古先聖王之道，</seg>
<seg xml:id="KR2o0025_tls_023-28a.30">得其仿佛者也。</seg>
<seg xml:id="KR2o0025_tls_023-28a.31">故當代典章，</seg>
<seg xml:id="KR2o0025_tls_023-28a.32">官司掌故，</seg>
<seg xml:id="KR2o0025_tls_023-28a.33">未有不可通於《詩》、《書》六藝之所垂。</seg>
<seg xml:id="KR2o0025_tls_023-28a.34">而學者昧於知時，</seg>
<seg xml:id="KR2o0025_tls_023-28a.35">動矜博古，</seg>
<seg xml:id="KR2o0025_tls_023-28a.36">譬如考西陵之蠶桑，</seg>
<seg xml:id="KR2o0025_tls_023-28a.37">講神農之樹藝，</seg>
<seg xml:id="KR2o0025_tls_023-28a.38">以謂可禦饑寒而不須衣食也。</seg>
</p>
<p>
<seg xml:id="KR2o0025_tls_023-29a.1">史註</seg>
</p>
<p>
<seg xml:id="KR2o0025_tls_023-30a.1">昔夫子之作《春秋》也，</seg>
<seg xml:id="KR2o0025_tls_023-30a.2">筆削既具，</seg>
<seg xml:id="KR2o0025_tls_023-30a.3">復以微言大義，</seg>
<seg xml:id="KR2o0025_tls_023-30a.4">口授其徒。</seg>
<seg xml:id="KR2o0025_tls_023-30a.5">三傳之作，</seg>
<seg xml:id="KR2o0025_tls_023-30a.6">因得各據聞見，</seg>
<seg xml:id="KR2o0025_tls_023-30a.7">推闡經蘊，</seg>
<seg xml:id="KR2o0025_tls_023-30a.8">於是《春秋》以明。</seg>
<seg xml:id="KR2o0025_tls_023-30a.9">諸子百家，</seg>
<seg xml:id="KR2o0025_tls_023-30a.10">既著其說，</seg>
<seg xml:id="KR2o0025_tls_023-30a.11">亦有其徒相與守之，</seg>
<seg xml:id="KR2o0025_tls_023-30a.12">然後其說顯於天下。</seg>
<seg xml:id="KR2o0025_tls_023-30a.13">至於史事，</seg>
<seg xml:id="KR2o0025_tls_023-30a.14">則古人以業世其家，</seg>
<seg xml:id="KR2o0025_tls_023-30a.15">學者就其家以傳業<note>孔子問禮，必於柱下史。</note>。</seg>
<seg xml:id="KR2o0025_tls_023-30a.16">蓋以域中三大，</seg>
<seg xml:id="KR2o0025_tls_023-30a.17">非取備於一人之手，</seg>
<seg xml:id="KR2o0025_tls_023-30a.18">程功於翰墨之林者也。</seg>
<seg xml:id="KR2o0025_tls_023-30a.19">史遷著百三十篇<note>《漢書》為《太史公》，《隋誌》始曰《史記》。</note>，</seg>
<seg xml:id="KR2o0025_tls_023-30a.20">乃雲：</seg>
<seg xml:id="KR2o0025_tls_023-30a.21">「藏之名山，</seg>
<seg xml:id="KR2o0025_tls_023-30a.22">傳之其人。」</seg>
<seg xml:id="KR2o0025_tls_023-30a.23">其後外孫楊惲，</seg>
<seg xml:id="KR2o0025_tls_023-30a.24">始布其書。</seg>
<seg xml:id="KR2o0025_tls_023-30a.25">班固《漢書》，</seg>
<seg xml:id="KR2o0025_tls_023-30a.26">自固卒後，</seg>
<seg xml:id="KR2o0025_tls_023-30a.27">一時學者，</seg>
<seg xml:id="KR2o0025_tls_023-30a.28">未能通曉。</seg>
<seg xml:id="KR2o0025_tls_023-30a.29">馬融乃伏閣下，</seg>
<seg xml:id="KR2o0025_tls_023-30a.30">從其女弟受業，</seg>
<seg xml:id="KR2o0025_tls_023-30a.31">然後其學始顯。</seg>
<seg xml:id="KR2o0025_tls_023-30a.32">夫馬、班之書，</seg>
<seg xml:id="KR2o0025_tls_023-30a.33">今人見之悉矣，</seg>
<seg xml:id="KR2o0025_tls_023-30a.34">而當日傳之必以其人，</seg>
<seg xml:id="KR2o0025_tls_023-30a.35">受讀必有所自者，</seg>
<seg xml:id="KR2o0025_tls_023-30a.36">古人專門之學，</seg>
<seg xml:id="KR2o0025_tls_023-30a.37">必有法外傳心，</seg>
<seg xml:id="KR2o0025_tls_023-30a.38">筆削之功所不及，</seg>
<seg xml:id="KR2o0025_tls_023-30a.39">則口授其徒，</seg>
<seg xml:id="KR2o0025_tls_023-30a.40">而相與傳習其業，</seg>
<seg xml:id="KR2o0025_tls_023-30a.41">以垂永久也。</seg>
<seg xml:id="KR2o0025_tls_023-30a.42">遷書自裴骃為註，</seg>
<seg xml:id="KR2o0025_tls_023-30a.43">固書自應劭作解，</seg>
<seg xml:id="KR2o0025_tls_023-30a.44">其後為之註者，</seg>
<seg xml:id="KR2o0025_tls_023-30a.45">猶若干家，</seg>
<seg xml:id="KR2o0025_tls_023-30a.46">則皆闡其家學者也。</seg>
</p>
<p>
<seg xml:id="KR2o0025_tls_023-31a.1">魏、晉以來，</seg>
<seg xml:id="KR2o0025_tls_023-31a.2">著作紛紛，</seg>
<seg xml:id="KR2o0025_tls_023-31a.3">前無師承，</seg>
<seg xml:id="KR2o0025_tls_023-31a.4">後無從學。</seg>
<seg xml:id="KR2o0025_tls_023-31a.5">且其為文也，</seg>
<seg xml:id="KR2o0025_tls_023-31a.6">體既濫漫，</seg>
<seg xml:id="KR2o0025_tls_023-31a.7">絕無古人筆削謹嚴之義；</seg>
<seg xml:id="KR2o0025_tls_023-31a.8">旨復淺近，</seg>
<seg xml:id="KR2o0025_tls_023-31a.9">亦無古人隱微難喻之故；</seg>
<seg xml:id="KR2o0025_tls_023-31a.10">自可隨其詣力，</seg>
<seg xml:id="KR2o0025_tls_023-31a.11">孤行於世耳。</seg>
<seg xml:id="KR2o0025_tls_023-31a.12">至於史籍之掌，</seg>
<seg xml:id="KR2o0025_tls_023-31a.13">代有其人，</seg>
<seg xml:id="KR2o0025_tls_023-31a.14">而古學失傳，</seg>
<seg xml:id="KR2o0025_tls_023-31a.15">史存具體。</seg>
<seg xml:id="KR2o0025_tls_023-31a.16">惟於文誥案牘之類次，</seg>
<seg xml:id="KR2o0025_tls_023-31a.17">月日記註之先後，</seg>
<seg xml:id="KR2o0025_tls_023-31a.18">不勝擾擾，</seg>
<seg xml:id="KR2o0025_tls_023-31a.19">而文亦繁蕪復沓，</seg>
<seg xml:id="KR2o0025_tls_023-31a.20">盡失遷、固之舊也。</seg>
<seg xml:id="KR2o0025_tls_023-31a.21">是豈盡作者才力之不逮，</seg>
<seg xml:id="KR2o0025_tls_023-31a.22">抑史無註例，</seg>
<seg xml:id="KR2o0025_tls_023-31a.23">其勢不得不日趨於繁富也。</seg>
<seg xml:id="KR2o0025_tls_023-31a.24">古人一書，</seg>
<seg xml:id="KR2o0025_tls_023-31a.25">而傳者數家。</seg>
<seg xml:id="KR2o0025_tls_023-31a.26">後代數人，</seg>
<seg xml:id="KR2o0025_tls_023-31a.27">而共成一書。</seg>
<seg xml:id="KR2o0025_tls_023-31a.28">夫傳者廣，</seg>
<seg xml:id="KR2o0025_tls_023-31a.29">則簡盡微顯之法存。</seg>
<seg xml:id="KR2o0025_tls_023-31a.30">作者多，</seg>
<seg xml:id="KR2o0025_tls_023-31a.31">則牴牾復沓之弊出。</seg>
<seg xml:id="KR2o0025_tls_023-31a.32">復流而日忘其源，</seg>
<seg xml:id="KR2o0025_tls_023-31a.33">古學如何得復，</seg>
<seg xml:id="KR2o0025_tls_023-31a.34">而史策何從得簡乎？</seg>
<seg xml:id="KR2o0025_tls_023-31a.35">是以《唐書》倍漢，</seg>
<seg xml:id="KR2o0025_tls_023-31a.36">《宋史》倍唐，</seg>
<seg xml:id="KR2o0025_tls_023-31a.37">檢閱者不勝其勞，</seg>
<seg xml:id="KR2o0025_tls_023-31a.38">傳習之業，</seg>
<seg xml:id="KR2o0025_tls_023-31a.39">安得不亡？</seg>
</p>
<p>
<seg xml:id="KR2o0025_tls_023-32a.1">夫同聞而異述者，</seg>
<seg xml:id="KR2o0025_tls_023-32a.2">見崎而分道也。</seg>
<seg xml:id="KR2o0025_tls_023-32a.3">源正而流別者，</seg>
<seg xml:id="KR2o0025_tls_023-32a.4">歷久而失真也。</seg>
<seg xml:id="KR2o0025_tls_023-32a.5">九師之《易》，</seg>
<seg xml:id="KR2o0025_tls_023-32a.6">四氏之《詩》，</seg>
<seg xml:id="KR2o0025_tls_023-32a.7">師儒林立，</seg>
<seg xml:id="KR2o0025_tls_023-32a.8">傳授已不勝其紛紛。</seg>
<seg xml:id="KR2o0025_tls_023-32a.9">士生三古而後，</seg>
<seg xml:id="KR2o0025_tls_023-32a.10">能自得於古人，</seg>
<seg xml:id="KR2o0025_tls_023-32a.11">勒成一家之作，</seg>
<seg xml:id="KR2o0025_tls_023-32a.12">方且徬徨乎兩間，</seg>
<seg xml:id="KR2o0025_tls_023-32a.13">孤立無徒，</seg>
<seg xml:id="KR2o0025_tls_023-32a.14">而欲抱此區區之學，</seg>
<seg xml:id="KR2o0025_tls_023-32a.15">待發揮於子長之外孫，</seg>
<seg xml:id="KR2o0025_tls_023-32a.16">孟堅之女弟，</seg>
<seg xml:id="KR2o0025_tls_023-32a.17">必不得之數也。</seg>
<seg xml:id="KR2o0025_tls_023-32a.18">太史《自敘》之作，</seg>
<seg xml:id="KR2o0025_tls_023-32a.19">其自註之權輿乎？</seg>
<seg xml:id="KR2o0025_tls_023-32a.20">明述作之本旨，</seg>
<seg xml:id="KR2o0025_tls_023-32a.21">見去取之從來，</seg>
<seg xml:id="KR2o0025_tls_023-32a.22">已似恐後人不知其所雲，</seg>
<seg xml:id="KR2o0025_tls_023-32a.23">而特筆以標之。</seg>
<seg xml:id="KR2o0025_tls_023-32a.24">所謂不離古文，</seg>
<seg xml:id="KR2o0025_tls_023-32a.25">乃考信六藝雲雲者，</seg>
<seg xml:id="KR2o0025_tls_023-32a.26">皆百三十篇之宗旨，</seg>
<seg xml:id="KR2o0025_tls_023-32a.27">或殿卷末，</seg>
<seg xml:id="KR2o0025_tls_023-32a.28">或冠篇端，</seg>
<seg xml:id="KR2o0025_tls_023-32a.29">未嘗不反復自明也。</seg>
<seg xml:id="KR2o0025_tls_023-32a.30">班《書》年表十篇，</seg>
<seg xml:id="KR2o0025_tls_023-32a.31">與《地理》、《藝文》二誌皆自註，</seg>
<seg xml:id="KR2o0025_tls_023-32a.32">則又大綱細目之規矩也。</seg>
<seg xml:id="KR2o0025_tls_023-32a.33">其陳、範二史，</seg>
<seg xml:id="KR2o0025_tls_023-32a.34">尚有松之、章懷為之註。</seg>
<seg xml:id="KR2o0025_tls_023-32a.35">至席惠明註《秦記》，</seg>
<seg xml:id="KR2o0025_tls_023-32a.36">劉孝標註《世說新語》，</seg>
<seg xml:id="KR2o0025_tls_023-32a.37">則雜史支流，</seg>
<seg xml:id="KR2o0025_tls_023-32a.38">猶有子註，</seg>
<seg xml:id="KR2o0025_tls_023-32a.39">是六朝史學家法未亡之一驗也。</seg>
<seg xml:id="KR2o0025_tls_023-32a.40">自後史權既散，</seg>
<seg xml:id="KR2o0025_tls_023-32a.41">紀傳浩繁，</seg>
<seg xml:id="KR2o0025_tls_023-32a.42">惟徐氏《五代史註》，</seg>
<seg xml:id="KR2o0025_tls_023-32a.43">亦已簡略，</seg>
<seg xml:id="KR2o0025_tls_023-32a.44">尚存餼羊於一線。</seg>
<seg xml:id="KR2o0025_tls_023-32a.45">而唐、宋諸家，</seg>
<seg xml:id="KR2o0025_tls_023-32a.46">則茫乎其不知涯涘焉。</seg>
<seg xml:id="KR2o0025_tls_023-32a.47">宋範沖修《神宗實錄》，</seg>
<seg xml:id="KR2o0025_tls_023-32a.48">別為《考異》五卷，</seg>
<seg xml:id="KR2o0025_tls_023-32a.49">以發明其義。</seg>
<seg xml:id="KR2o0025_tls_023-32a.50">是知後無可代之人，</seg>
<seg xml:id="KR2o0025_tls_023-32a.51">而自為之解。</seg>
<seg xml:id="KR2o0025_tls_023-32a.52">當與《通鑒舉要》、《考異》之屬，</seg>
<seg xml:id="KR2o0025_tls_023-32a.53">同為近代之良法也。</seg>
</p>
<p>
<seg xml:id="KR2o0025_tls_023-33a.1">劉氏《史通》，</seg>
<seg xml:id="KR2o0025_tls_023-33a.2">畫補註之例為三條，</seg>
<seg xml:id="KR2o0025_tls_023-33a.3">其所謂小書人物之《三輔決錄》、《華陽士女》，</seg>
<seg xml:id="KR2o0025_tls_023-33a.4">與所謂史臣自刊之《洛陽伽藍》《關東風俗》者，</seg>
<seg xml:id="KR2o0025_tls_023-33a.5">雖名為二品，</seg>
<seg xml:id="KR2o0025_tls_023-33a.6">實則一例。</seg>
<seg xml:id="KR2o0025_tls_023-33a.7">皆近世議史諸家之不可不亟復者也。</seg>
<seg xml:id="KR2o0025_tls_023-33a.8">惟所謂思廣異聞之松之《三國》、劉昭《後漢》一條，</seg>
<seg xml:id="KR2o0025_tls_023-33a.9">則史家之舊法，</seg>
<seg xml:id="KR2o0025_tls_023-33a.10">與《索隱》《正義》之流，</seg>
<seg xml:id="KR2o0025_tls_023-33a.11">大同而小異者也。</seg>
</p>
<p>
<seg xml:id="KR2o0025_tls_023-34a.1">夫文史之籍，</seg>
<seg xml:id="KR2o0025_tls_023-34a.2">日以繁滋，</seg>
<seg xml:id="KR2o0025_tls_023-34a.3">一編刊定，</seg>
<seg xml:id="KR2o0025_tls_023-34a.4">則徵材所取之書，</seg>
<seg xml:id="KR2o0025_tls_023-34a.5">不數十年，</seg>
<seg xml:id="KR2o0025_tls_023-34a.6">嘗失亡其十之五六，</seg>
<seg xml:id="KR2o0025_tls_023-34a.7">宋、元修史之成規，</seg>
<seg xml:id="KR2o0025_tls_023-34a.8">可覆按焉。</seg>
<seg xml:id="KR2o0025_tls_023-34a.9">使自註之例得行，</seg>
<seg xml:id="KR2o0025_tls_023-34a.10">則因援引所及，</seg>
<seg xml:id="KR2o0025_tls_023-34a.11">而得存先世藏書之大概，</seg>
<seg xml:id="KR2o0025_tls_023-34a.12">因以校正藝文著錄之得失，</seg>
<seg xml:id="KR2o0025_tls_023-34a.13">是亦史法之一助也。</seg>
<seg xml:id="KR2o0025_tls_023-34a.14">且人心日漓，</seg>
<seg xml:id="KR2o0025_tls_023-34a.15">風氣日變，</seg>
<seg xml:id="KR2o0025_tls_023-34a.16">缺文之義不聞，</seg>
<seg xml:id="KR2o0025_tls_023-34a.17">而附會之習，</seg>
<seg xml:id="KR2o0025_tls_023-34a.18">且愈出而愈工焉。</seg>
<seg xml:id="KR2o0025_tls_023-34a.19">在官修書，</seg>
<seg xml:id="KR2o0025_tls_023-34a.20">惟冀塞責，</seg>
<seg xml:id="KR2o0025_tls_023-34a.21">私門著述，</seg>
<seg xml:id="KR2o0025_tls_023-34a.22">敬飾浮名，</seg>
<seg xml:id="KR2o0025_tls_023-34a.23">或剽竊成書，</seg>
<seg xml:id="KR2o0025_tls_023-34a.24">或因陋就簡。</seg>
<seg xml:id="KR2o0025_tls_023-34a.25">使其術稍黠，</seg>
<seg xml:id="KR2o0025_tls_023-34a.26">皆可愚一時之耳目，</seg>
<seg xml:id="KR2o0025_tls_023-34a.27">而著作之道益衰。</seg>
<seg xml:id="KR2o0025_tls_023-34a.28">誠得自註以標所去取，</seg>
<seg xml:id="KR2o0025_tls_023-34a.29">則聞見之廣狹，</seg>
<seg xml:id="KR2o0025_tls_023-34a.30">功力之疏密，</seg>
<seg xml:id="KR2o0025_tls_023-34a.31">心術之誠偽，</seg>
<seg xml:id="KR2o0025_tls_023-34a.32">灼然可見於開卷之頃，</seg>
<seg xml:id="KR2o0025_tls_023-34a.33">而風氣可以漸復於質古，</seg>
<seg xml:id="KR2o0025_tls_023-34a.34">是又為益之尤大者也。</seg>
<seg xml:id="KR2o0025_tls_023-34a.35">然則考之往代，</seg>
<seg xml:id="KR2o0025_tls_023-34a.36">家法既如彼；</seg>
<seg xml:id="KR2o0025_tls_023-34a.37">揆之後世，</seg>
<seg xml:id="KR2o0025_tls_023-34a.38">系重又如此；</seg>
<seg xml:id="KR2o0025_tls_023-34a.39">夫翰墨省於前，</seg>
<seg xml:id="KR2o0025_tls_023-34a.40">而功效多於舊，</seg>
<seg xml:id="KR2o0025_tls_023-34a.41">孰有加於自註也哉？</seg>
</p>
<p>
<seg xml:id="KR2o0025_tls_023-35a.1">傳記</seg>
</p>
<p>
<seg xml:id="KR2o0025_tls_023-36a.1">傳記之書，</seg>
<seg xml:id="KR2o0025_tls_023-36a.2">其流已久，</seg>
<seg xml:id="KR2o0025_tls_023-36a.3">蓋與六藝先後雜出。</seg>
<seg xml:id="KR2o0025_tls_023-36a.4">古人文無定體，</seg>
<seg xml:id="KR2o0025_tls_023-36a.5">經史亦無分科。</seg>
<seg xml:id="KR2o0025_tls_023-36a.6">《春秋》三家之傳，</seg>
<seg xml:id="KR2o0025_tls_023-36a.7">各記所聞，</seg>
<seg xml:id="KR2o0025_tls_023-36a.8">依經起義，</seg>
<seg xml:id="KR2o0025_tls_023-36a.9">雖謂之記可也。</seg>
<seg xml:id="KR2o0025_tls_023-36a.10">經《禮》二戴之記，</seg>
<seg xml:id="KR2o0025_tls_023-36a.11">各傳其說，</seg>
<seg xml:id="KR2o0025_tls_023-36a.12">附經而行，</seg>
<seg xml:id="KR2o0025_tls_023-36a.13">雖謂之傳可也。</seg>
<seg xml:id="KR2o0025_tls_023-36a.14">其後支分派別，</seg>
<seg xml:id="KR2o0025_tls_023-36a.15">至於近代，</seg>
<seg xml:id="KR2o0025_tls_023-36a.16">始以錄人物者，</seg>
<seg xml:id="KR2o0025_tls_023-36a.17">區為之傳；</seg>
<seg xml:id="KR2o0025_tls_023-36a.18">敘事跡者，</seg>
<seg xml:id="KR2o0025_tls_023-36a.19">區為之記。</seg>
<seg xml:id="KR2o0025_tls_023-36a.20">蓋亦以集部繁興，</seg>
<seg xml:id="KR2o0025_tls_023-36a.21">人自生其分別，</seg>
<seg xml:id="KR2o0025_tls_023-36a.22">不知其然而然，</seg>
<seg xml:id="KR2o0025_tls_023-36a.23">遂若天經地義之不可移易。</seg>
<seg xml:id="KR2o0025_tls_023-36a.24">此類甚多，</seg>
<seg xml:id="KR2o0025_tls_023-36a.25">學者生於後世，</seg>
<seg xml:id="KR2o0025_tls_023-36a.26">茍無傷於義理，</seg>
<seg xml:id="KR2o0025_tls_023-36a.27">從眾可也。</seg>
<seg xml:id="KR2o0025_tls_023-36a.28">然如虞預《妒記》、《襄陽耆舊記》之類，</seg>
<seg xml:id="KR2o0025_tls_023-36a.29">敘人何嘗不稱記？</seg>
<seg xml:id="KR2o0025_tls_023-36a.30">《龜策》、《西域》諸傳，</seg>
<seg xml:id="KR2o0025_tls_023-36a.31">述事何嘗不稱傳？</seg>
<seg xml:id="KR2o0025_tls_023-36a.32">大抵為典為經，</seg>
<seg xml:id="KR2o0025_tls_023-36a.33">皆是有德有位，</seg>
<seg xml:id="KR2o0025_tls_023-36a.34">綱紀人倫之所制作，</seg>
<seg xml:id="KR2o0025_tls_023-36a.35">今之六藝是也。</seg>
<seg xml:id="KR2o0025_tls_023-36a.36">夫子有德無位，</seg>
<seg xml:id="KR2o0025_tls_023-36a.37">則述而不作，</seg>
<seg xml:id="KR2o0025_tls_023-36a.38">故《論語》《孝經》，</seg>
<seg xml:id="KR2o0025_tls_023-36a.39">皆為傳而非經，</seg>
<seg xml:id="KR2o0025_tls_023-36a.40">而《易·系》亦止稱為《大傳》。</seg>
<seg xml:id="KR2o0025_tls_023-36a.41">其後悉列為經，</seg>
<seg xml:id="KR2o0025_tls_023-36a.42">諸儒尊夫子之文，</seg>
<seg xml:id="KR2o0025_tls_023-36a.43">而使之有以別於後儒之傳記爾。</seg>
<seg xml:id="KR2o0025_tls_023-36a.44">周末儒者，</seg>
<seg xml:id="KR2o0025_tls_023-36a.45">及於漢初，</seg>
<seg xml:id="KR2o0025_tls_023-36a.46">皆知著述之事，</seg>
<seg xml:id="KR2o0025_tls_023-36a.47">不可自命經綸，</seg>
<seg xml:id="KR2o0025_tls_023-36a.48">蹈於妄作；</seg>
<seg xml:id="KR2o0025_tls_023-36a.49">又自以立說，</seg>
<seg xml:id="KR2o0025_tls_023-36a.50">當稟聖經以為宗主，</seg>
<seg xml:id="KR2o0025_tls_023-36a.51">遂以所見所聞，</seg>
<seg xml:id="KR2o0025_tls_023-36a.52">各筆於書而為傳記。</seg>
<seg xml:id="KR2o0025_tls_023-36a.53">若二《禮》諸記、《詩》、《書》、《易》、《春秋》諸傳是也。</seg>
<seg xml:id="KR2o0025_tls_023-36a.54">蓋皆依經起義，</seg>
<seg xml:id="KR2o0025_tls_023-36a.55">其實各自為書，</seg>
<seg xml:id="KR2o0025_tls_023-36a.56">與後世箋註自不同也。</seg>
<seg xml:id="KR2o0025_tls_023-36a.57">後世專門學衰，</seg>
<seg xml:id="KR2o0025_tls_023-36a.58">集體日盛，</seg>
<seg xml:id="KR2o0025_tls_023-36a.59">敘人述事，</seg>
<seg xml:id="KR2o0025_tls_023-36a.60">各有散篇，</seg>
<seg xml:id="KR2o0025_tls_023-36a.61">亦取傳記為名，</seg>
<seg xml:id="KR2o0025_tls_023-36a.62">附於古人傳記專家之義爾。</seg>
<seg xml:id="KR2o0025_tls_023-36a.63">明自嘉靖而後，</seg>
<seg xml:id="KR2o0025_tls_023-36a.64">論文各分門戶，</seg>
<seg xml:id="KR2o0025_tls_023-36a.65">其有好為高論者，</seg>
<seg xml:id="KR2o0025_tls_023-36a.66">輒言傳乃史職，</seg>
<seg xml:id="KR2o0025_tls_023-36a.67">身非史官，</seg>
<seg xml:id="KR2o0025_tls_023-36a.68">豈可為人作傳？</seg>
<seg xml:id="KR2o0025_tls_023-36a.69">世之無定識而強解事者，</seg>
<seg xml:id="KR2o0025_tls_023-36a.70">群焉和之，</seg>
<seg xml:id="KR2o0025_tls_023-36a.71">以謂於古未之前聞。</seg>
<seg xml:id="KR2o0025_tls_023-36a.72">夫後世文字，</seg>
<seg xml:id="KR2o0025_tls_023-36a.73">於古無有，</seg>
<seg xml:id="KR2o0025_tls_023-36a.74">而相率而為之者，</seg>
<seg xml:id="KR2o0025_tls_023-36a.75">集部紛紛，</seg>
<seg xml:id="KR2o0025_tls_023-36a.76">大率皆是。</seg>
<seg xml:id="KR2o0025_tls_023-36a.77">若傳則本非史家所創，</seg>
<seg xml:id="KR2o0025_tls_023-36a.78">馬、班以前，</seg>
<seg xml:id="KR2o0025_tls_023-36a.79">早有其文<note>孟子答苑囿湯、武之事，皆曰：「於傳有之。」彼時並未有紀傳之史，豈史官之文乎！</note>。</seg>
<seg xml:id="KR2o0025_tls_023-36a.80">今必以為不居史職，</seg>
<seg xml:id="KR2o0025_tls_023-36a.81">不宜為傳，</seg>
<seg xml:id="KR2o0025_tls_023-36a.82">試問傳記有何分別？</seg>
<seg xml:id="KR2o0025_tls_023-36a.83">不為經師，</seg>
<seg xml:id="KR2o0025_tls_023-36a.84">又豈宜更為記耶？</seg>
<seg xml:id="KR2o0025_tls_023-36a.85">記無所嫌，</seg>
<seg xml:id="KR2o0025_tls_023-36a.86">而傳為厲禁，</seg>
<seg xml:id="KR2o0025_tls_023-36a.87">則是重史而輕經也。</seg>
<seg xml:id="KR2o0025_tls_023-36a.88">文章宗旨，</seg>
<seg xml:id="KR2o0025_tls_023-36a.89">著述體裁，</seg>
<seg xml:id="KR2o0025_tls_023-36a.90">稱為例義。</seg>
<seg xml:id="KR2o0025_tls_023-36a.91">今之作家，</seg>
<seg xml:id="KR2o0025_tls_023-36a.92">昧焉而不察者多矣。</seg>
<seg xml:id="KR2o0025_tls_023-36a.93">獨於此等無可疑者，</seg>
<seg xml:id="KR2o0025_tls_023-36a.94">輒為無理之拘牽。</seg>
<seg xml:id="KR2o0025_tls_023-36a.95">殆如村俚巫嫗，</seg>
<seg xml:id="KR2o0025_tls_023-36a.96">妄說陰陽禁忌，</seg>
<seg xml:id="KR2o0025_tls_023-36a.97">愚民舉措為難矣。</seg>
<seg xml:id="KR2o0025_tls_023-36a.98">明末之人，</seg>
<seg xml:id="KR2o0025_tls_023-36a.99">思而不學，</seg>
<seg xml:id="KR2o0025_tls_023-36a.100">其為瞽說，</seg>
<seg xml:id="KR2o0025_tls_023-36a.101">可勝唾哉！</seg>
<seg xml:id="KR2o0025_tls_023-36a.102">今之論文章者，</seg>
<seg xml:id="KR2o0025_tls_023-36a.103">乃又學而不思，</seg>
<seg xml:id="KR2o0025_tls_023-36a.104">反襲其說，</seg>
<seg xml:id="KR2o0025_tls_023-36a.105">以矜有識，</seg>
<seg xml:id="KR2o0025_tls_023-36a.106">是為古所愚也。</seg>
</p>
<p>
<seg xml:id="KR2o0025_tls_023-37a.1">辨職之言，</seg>
<seg xml:id="KR2o0025_tls_023-37a.2">尤為不明事理。</seg>
<seg xml:id="KR2o0025_tls_023-37a.3">如通行傳記，</seg>
<seg xml:id="KR2o0025_tls_023-37a.4">盡人可為，</seg>
<seg xml:id="KR2o0025_tls_023-37a.5">自無論經師與史官矣。</seg>
<seg xml:id="KR2o0025_tls_023-37a.6">必拘拘於正史列傳，</seg>
<seg xml:id="KR2o0025_tls_023-37a.7">而始可為傳，</seg>
<seg xml:id="KR2o0025_tls_023-37a.8">則雖身居史職，</seg>
<seg xml:id="KR2o0025_tls_023-37a.9">茍非專撰一史，</seg>
<seg xml:id="KR2o0025_tls_023-37a.10">又豈可別自為私傳耶？</seg>
<seg xml:id="KR2o0025_tls_023-37a.11">若但為應人之請，</seg>
<seg xml:id="KR2o0025_tls_023-37a.12">便與撰傳，</seg>
<seg xml:id="KR2o0025_tls_023-37a.13">無以異於世人所撰。</seg>
<seg xml:id="KR2o0025_tls_023-37a.14">惟他人不居是官，</seg>
<seg xml:id="KR2o0025_tls_023-37a.15">例不得為，</seg>
<seg xml:id="KR2o0025_tls_023-37a.16">己居其官，</seg>
<seg xml:id="KR2o0025_tls_023-37a.17">即可為之，</seg>
<seg xml:id="KR2o0025_tls_023-37a.18">一似官府文書之須印信者然；</seg>
<seg xml:id="KR2o0025_tls_023-37a.19">是將以史官為胥吏，</seg>
<seg xml:id="KR2o0025_tls_023-37a.20">而以應人之傳，</seg>
<seg xml:id="KR2o0025_tls_023-37a.21">為倚官府而舞文之具也，</seg>
<seg xml:id="KR2o0025_tls_023-37a.22">說尤不可通矣。</seg>
<seg xml:id="KR2o0025_tls_023-37a.23">道聽之徒，</seg>
<seg xml:id="KR2o0025_tls_023-37a.24">乃謂此言出大興朱先生，</seg>
<seg xml:id="KR2o0025_tls_023-37a.25">不知此乃明末之矯論，</seg>
<seg xml:id="KR2o0025_tls_023-37a.26">持門戶以攻王、李者也。</seg>
</p>
<p>
<seg xml:id="KR2o0025_tls_023-38a.1">朱先生嘗言：</seg>
<seg xml:id="KR2o0025_tls_023-38a.2">「見生之人，</seg>
<seg xml:id="KR2o0025_tls_023-38a.3">不當作傳。」</seg>
<seg xml:id="KR2o0025_tls_023-38a.4">自是正理。</seg>
<seg xml:id="KR2o0025_tls_023-38a.5">但觀於古人，</seg>
<seg xml:id="KR2o0025_tls_023-38a.6">則不盡然。</seg>
<seg xml:id="KR2o0025_tls_023-38a.7">按《三國誌》龐淯母趙娥，</seg>
<seg xml:id="KR2o0025_tls_023-38a.8">為父報仇殺人，</seg>
<seg xml:id="KR2o0025_tls_023-38a.9">註引皇甫《烈女傳》雲：</seg>
<seg xml:id="KR2o0025_tls_023-38a.10">「故黃門侍郎安定梁寬為其作傳。」</seg>
<seg xml:id="KR2o0025_tls_023-38a.11">是生存之人，</seg>
<seg xml:id="KR2o0025_tls_023-38a.12">古人未嘗不為立傳。</seg>
<seg xml:id="KR2o0025_tls_023-38a.13">李翺撰《楊烈婦傳》，</seg>
<seg xml:id="KR2o0025_tls_023-38a.14">彼時楊尚生存。</seg>
<seg xml:id="KR2o0025_tls_023-38a.15">恐古人似此者不乏。</seg>
<seg xml:id="KR2o0025_tls_023-38a.16">蓋包舉一生而為之傳，</seg>
<seg xml:id="KR2o0025_tls_023-38a.17">《史》《漢》列傳體也。</seg>
<seg xml:id="KR2o0025_tls_023-38a.18">隨舉一事而為之傳，</seg>
<seg xml:id="KR2o0025_tls_023-38a.19">《左氏》傳經體也。</seg>
<seg xml:id="KR2o0025_tls_023-38a.20">朱先生言，</seg>
<seg xml:id="KR2o0025_tls_023-38a.21">乃專指列傳一體爾。</seg>
</p>
<p>
<seg xml:id="KR2o0025_tls_023-39a.1">邵念魯與家太詹，</seg>
<seg xml:id="KR2o0025_tls_023-39a.2">嘗辨古人之撰私傳，曰：</seg>
<seg xml:id="KR2o0025_tls_023-39a.3">「子獨不聞鄧禹之傳，</seg>
<seg xml:id="KR2o0025_tls_023-39a.4">範氏固有本歟？」</seg>
<seg xml:id="KR2o0025_tls_023-39a.5">按此不特範氏，</seg>
<seg xml:id="KR2o0025_tls_023-39a.6">陳壽《三國誌》，</seg>
<seg xml:id="KR2o0025_tls_023-39a.7">裴註引東京、魏、晉諸家私傳相證明者，</seg>
<seg xml:id="KR2o0025_tls_023-39a.8">凡數十家。</seg>
<seg xml:id="KR2o0025_tls_023-39a.9">即見於隋、唐《經籍》、《藝文誌》者，</seg>
<seg xml:id="KR2o0025_tls_023-39a.10">如《東方朔傳》、《陸先生傳》之類，</seg>
<seg xml:id="KR2o0025_tls_023-39a.11">亦不一而足，</seg>
<seg xml:id="KR2o0025_tls_023-39a.12">事固不待辨也。</seg>
<seg xml:id="KR2o0025_tls_023-39a.13">彼挾兔園之冊，</seg>
<seg xml:id="KR2o0025_tls_023-39a.14">但見昭明《文選》、唐宋八家鮮入此體，</seg>
<seg xml:id="KR2o0025_tls_023-39a.15">遂謂天下之書，</seg>
<seg xml:id="KR2o0025_tls_023-39a.16">不復可旁證爾。</seg>
</p>
<p>
<seg xml:id="KR2o0025_tls_023-40a.1">往者聘撰《湖北通誌》，</seg>
<seg xml:id="KR2o0025_tls_023-40a.2">因恃督府深知，</seg>
<seg xml:id="KR2o0025_tls_023-40a.3">遂用別識心裁，</seg>
<seg xml:id="KR2o0025_tls_023-40a.4">勒為三家之學。</seg>
<seg xml:id="KR2o0025_tls_023-40a.5">人物一門，</seg>
<seg xml:id="KR2o0025_tls_023-40a.6">全用正史列傳之例，</seg>
<seg xml:id="KR2o0025_tls_023-40a.7">撰述為篇。</seg>
<seg xml:id="KR2o0025_tls_023-40a.8">而隋、唐以前，</seg>
<seg xml:id="KR2o0025_tls_023-40a.9">史傳昭著，</seg>
<seg xml:id="KR2o0025_tls_023-40a.10">無可參互詳略施筆削者，</seg>
<seg xml:id="KR2o0025_tls_023-40a.11">則但揭姓名，</seg>
<seg xml:id="KR2o0025_tls_023-40a.12">為《人物表》<note>說詳本篇《序例》。</note>。</seg>
<seg xml:id="KR2o0025_tls_023-40a.13">其諸史本傳，</seg>
<seg xml:id="KR2o0025_tls_023-40a.14">悉入《文徵》，</seg>
<seg xml:id="KR2o0025_tls_023-40a.15">以備案檢<note>所謂三家之學，《文徵》以擬《文選》。</note>。</seg>
<seg xml:id="KR2o0025_tls_023-40a.16">其於撰述義例，</seg>
<seg xml:id="KR2o0025_tls_023-40a.17">精而當矣。</seg>
<seg xml:id="KR2o0025_tls_023-40a.18">時有僉人，</seg>
<seg xml:id="KR2o0025_tls_023-40a.19">窮於宦拙，</seg>
<seg xml:id="KR2o0025_tls_023-40a.20">求余薦入書局，</seg>
<seg xml:id="KR2o0025_tls_023-40a.21">無功冒餐給矣。</seg>
<seg xml:id="KR2o0025_tls_023-40a.22">值督府左遷，</seg>
<seg xml:id="KR2o0025_tls_023-40a.23">小人涎利構讒，</seg>
<seg xml:id="KR2o0025_tls_023-40a.24">群刺蜂起，</seg>
<seg xml:id="KR2o0025_tls_023-40a.25">當事惑之，</seg>
<seg xml:id="KR2o0025_tls_023-40a.26">檄委其人校正。</seg>
<seg xml:id="KR2o0025_tls_023-40a.27">余方恃其由余薦也，</seg>
<seg xml:id="KR2o0025_tls_023-40a.28">而不虞其背德反噬，</seg>
<seg xml:id="KR2o0025_tls_023-40a.29">昧其平昔所服膺者，</seg>
<seg xml:id="KR2o0025_tls_023-40a.30">而作诪張以罔上也<note>別有專篇辨例。</note>。</seg>
<seg xml:id="KR2o0025_tls_023-40a.31">乃曰《文徵》例仿《文選》、《文苑》，</seg>
<seg xml:id="KR2o0025_tls_023-40a.32">《文選》、《文苑》本無傳體。</seg>
<seg xml:id="KR2o0025_tls_023-40a.33">因舉《何蕃》、《李赤》、《毛穎》、《宋清》諸傳，</seg>
<seg xml:id="KR2o0025_tls_023-40a.34">出於遊戲投贈，</seg>
<seg xml:id="KR2o0025_tls_023-40a.35">不可入正傳也。</seg>
<seg xml:id="KR2o0025_tls_023-40a.36">上官乃亟贊其有學識也，</seg>
<seg xml:id="KR2o0025_tls_023-40a.37">而又陰主其說，</seg>
<seg xml:id="KR2o0025_tls_023-40a.38">匿不使余知也。噫！</seg>
<seg xml:id="KR2o0025_tls_023-40a.39">《文苑英華》有傳五卷，</seg>
<seg xml:id="KR2o0025_tls_023-40a.40">蓋七百九十有二，</seg>
<seg xml:id="KR2o0025_tls_023-40a.41">至於七百九十有六，</seg>
<seg xml:id="KR2o0025_tls_023-40a.42">其中正傳之體，</seg>
<seg xml:id="KR2o0025_tls_023-40a.43">公卿則有兵部尚書梁公李峴，</seg>
<seg xml:id="KR2o0025_tls_023-40a.44">節鉞則有東川節度盧坦<note>皆李華撰傳。</note>，</seg>
<seg xml:id="KR2o0025_tls_023-40a.45">文學如陳子昂<note>盧藏用撰傳。</note>，</seg>
<seg xml:id="KR2o0025_tls_023-40a.46">節操如李紳<note>沈亞之撰傳。</note>，</seg>
<seg xml:id="KR2o0025_tls_023-40a.47">貞烈如楊婦、<note>李翺。</note>竇女<note>杜牧。</note>，</seg>
<seg xml:id="KR2o0025_tls_023-40a.48">合於史家正傳例者，</seg>
<seg xml:id="KR2o0025_tls_023-40a.49">凡十餘篇，</seg>
<seg xml:id="KR2o0025_tls_023-40a.50">而謂《文苑》無正傳體，</seg>
<seg xml:id="KR2o0025_tls_023-40a.51">真喪心矣！</seg>
</p>
<p>
<seg xml:id="KR2o0025_tls_023-41a.1">宋人編輯《文苑》，</seg>
<seg xml:id="KR2o0025_tls_023-41a.2">類例固有未盡，</seg>
<seg xml:id="KR2o0025_tls_023-41a.3">然非僉人所能知也。</seg>
<seg xml:id="KR2o0025_tls_023-41a.4">即傳體之所采，</seg>
<seg xml:id="KR2o0025_tls_023-41a.5">蓋有排麗如碑誌者<note>庾信《邱乃敷敦崇傳》之類。</note>，</seg>
<seg xml:id="KR2o0025_tls_023-41a.6">自述非正體者<note>《陸文學自傳》之類。</note>，</seg>
<seg xml:id="KR2o0025_tls_023-41a.7">立言有寄托者<note>《王承福傳》之類。</note>，</seg>
<seg xml:id="KR2o0025_tls_023-41a.8">借名存諷刺者<note>《宋清傳》之類。</note>，</seg>
<seg xml:id="KR2o0025_tls_023-41a.9">投贈類序引者<note>《強居士傳》之類。</note>，</seg>
<seg xml:id="KR2o0025_tls_023-41a.10">俳諧為遊戲者<note>《毛穎傳》之類。</note>，</seg>
<seg xml:id="KR2o0025_tls_023-41a.11">亦次於諸正傳中；</seg>
<seg xml:id="KR2o0025_tls_023-41a.12">不如李漢集韓氏文，</seg>
<seg xml:id="KR2o0025_tls_023-41a.13">以《何蕃傳》入雜著，</seg>
<seg xml:id="KR2o0025_tls_023-41a.14">以《毛穎傳》入雜文，</seg>
<seg xml:id="KR2o0025_tls_023-41a.15">義例乃皎然矣。</seg>
</p>
<p>
<seg xml:id="KR2o0025_tls_023-42a.1">習固</seg>
</p>
<p>
<seg xml:id="KR2o0025_tls_023-43a.1">辨論烏乎起？</seg>
<seg xml:id="KR2o0025_tls_023-43a.2">起於是非之心也。</seg>
<seg xml:id="KR2o0025_tls_023-43a.3">是非之心烏乎起？</seg>
<seg xml:id="KR2o0025_tls_023-43a.4">起於嫌介疑似之間也。</seg>
<seg xml:id="KR2o0025_tls_023-43a.5">烏乎極？</seg>
<seg xml:id="KR2o0025_tls_023-43a.6">極於是堯非桀也。</seg>
<seg xml:id="KR2o0025_tls_023-43a.7">世無辨堯、桀之是非，</seg>
<seg xml:id="KR2o0025_tls_023-43a.8">世無辨天地之高卑也。</seg>
<seg xml:id="KR2o0025_tls_023-43a.9">目力盡於秋毫，</seg>
<seg xml:id="KR2o0025_tls_023-43a.10">耳力窮乎穴蟻。</seg>
<seg xml:id="KR2o0025_tls_023-43a.11">能見泰山，</seg>
<seg xml:id="KR2o0025_tls_023-43a.12">不為明目，</seg>
<seg xml:id="KR2o0025_tls_023-43a.13">能聞雷霆，</seg>
<seg xml:id="KR2o0025_tls_023-43a.14">不為聰耳。</seg>
<seg xml:id="KR2o0025_tls_023-43a.15">故堯、桀者，</seg>
<seg xml:id="KR2o0025_tls_023-43a.16">是非之名，</seg>
<seg xml:id="KR2o0025_tls_023-43a.17">而非所以辨是非也。</seg>
<seg xml:id="KR2o0025_tls_023-43a.18">嫌介疑似，</seg>
<seg xml:id="KR2o0025_tls_023-43a.19">未若堯、桀之分也。</seg>
<seg xml:id="KR2o0025_tls_023-43a.20">推之而無不若堯、桀之分，</seg>
<seg xml:id="KR2o0025_tls_023-43a.21">起於是非之微，</seg>
<seg xml:id="KR2o0025_tls_023-43a.22">而極於辨論之精也。</seg>
<seg xml:id="KR2o0025_tls_023-43a.23">故堯、桀者，</seg>
<seg xml:id="KR2o0025_tls_023-43a.24">辨論所極；</seg>
<seg xml:id="KR2o0025_tls_023-43a.25">而是非者，</seg>
<seg xml:id="KR2o0025_tls_023-43a.26">隱微之所發端也。</seg>
</p>
<p>
<seg xml:id="KR2o0025_tls_023-44a.1">隱微之創見，</seg>
<seg xml:id="KR2o0025_tls_023-44a.2">辨者矜而寶之矣。</seg>
<seg xml:id="KR2o0025_tls_023-44a.3">推之不至乎堯、桀，</seg>
<seg xml:id="KR2o0025_tls_023-44a.4">無為貴創見焉。</seg>
<seg xml:id="KR2o0025_tls_023-44a.5">推之既至乎堯、桀，</seg>
<seg xml:id="KR2o0025_tls_023-44a.6">人亦將與固有之堯、桀而安之也。</seg>
<seg xml:id="KR2o0025_tls_023-44a.7">故創得之是非，</seg>
<seg xml:id="KR2o0025_tls_023-44a.8">終於無所見是非也。</seg>
</p>
<p>
<seg xml:id="KR2o0025_tls_023-45a.1">堯、桀無推者也。</seg>
<seg xml:id="KR2o0025_tls_023-45a.2">積古今之是非而安之如堯、桀者，</seg>
<seg xml:id="KR2o0025_tls_023-45a.3">皆積古今人所創見之隱微而推極之者也。</seg>
<seg xml:id="KR2o0025_tls_023-45a.4">安於推極之是非者，</seg>
<seg xml:id="KR2o0025_tls_023-45a.5">不知是非之所在也。</seg>
<seg xml:id="KR2o0025_tls_023-45a.6">不知是非之所在者，</seg>
<seg xml:id="KR2o0025_tls_023-45a.7">非竟忘是非也，</seg>
<seg xml:id="KR2o0025_tls_023-45a.8">以謂固然而不足致吾意焉爾。</seg>
</p>
<p>
<seg xml:id="KR2o0025_tls_023-46a.1">觸乎其類而動乎其思，</seg>
<seg xml:id="KR2o0025_tls_023-46a.2">於是有見所謂誠然者，</seg>
<seg xml:id="KR2o0025_tls_023-46a.3">非其所非而是其所是，</seg>
<seg xml:id="KR2o0025_tls_023-46a.4">矜而寶之，</seg>
<seg xml:id="KR2o0025_tls_023-46a.5">以謂隱微之創見也。</seg>
<seg xml:id="KR2o0025_tls_023-46a.6">推而合之，</seg>
<seg xml:id="KR2o0025_tls_023-46a.7">比而同之，</seg>
<seg xml:id="KR2o0025_tls_023-46a.8">致乎其極，</seg>
<seg xml:id="KR2o0025_tls_023-46a.9">乃即向者安於固然之堯、桀也。</seg>
<seg xml:id="KR2o0025_tls_023-46a.10">向也不知所以，</seg>
<seg xml:id="KR2o0025_tls_023-46a.11">而今知其所以，</seg>
<seg xml:id="KR2o0025_tls_023-46a.12">故其所見有以異於向者之所見，</seg>
<seg xml:id="KR2o0025_tls_023-46a.13">而其所雲實不異於向之所雲也。</seg>
<seg xml:id="KR2o0025_tls_023-46a.14">故於是非而不致其思者，</seg>
<seg xml:id="KR2o0025_tls_023-46a.15">所矜之創見，</seg>
<seg xml:id="KR2o0025_tls_023-46a.16">皆其平而無足奇者也。</seg>
</p>
<p>
<seg xml:id="KR2o0025_tls_023-47a.1">酤家釀酒而酸，</seg>
<seg xml:id="KR2o0025_tls_023-47a.2">大書酒酸減直於門，</seg>
<seg xml:id="KR2o0025_tls_023-47a.3">以冀速售也。</seg>
<seg xml:id="KR2o0025_tls_023-47a.4">有不知書者，</seg>
<seg xml:id="KR2o0025_tls_023-47a.5">入飲其酒而酸，</seg>
<seg xml:id="KR2o0025_tls_023-47a.6">以謂主人未之知也。</seg>
<seg xml:id="KR2o0025_tls_023-47a.7">既去而遺其物，</seg>
<seg xml:id="KR2o0025_tls_023-47a.8">主家追而納之，</seg>
<seg xml:id="KR2o0025_tls_023-47a.9">又謂主人之厚己也。</seg>
<seg xml:id="KR2o0025_tls_023-47a.10">屏人語曰：</seg>
<seg xml:id="KR2o0025_tls_023-47a.11">「君家之酒酸矣，</seg>
<seg xml:id="KR2o0025_tls_023-47a.12">盍減直而急售？」</seg>
<seg xml:id="KR2o0025_tls_023-47a.13">主人聞之而啞然也。</seg>
<seg xml:id="KR2o0025_tls_023-47a.14">故於是非而不致其思者，</seg>
<seg xml:id="KR2o0025_tls_023-47a.15">所矜之創見，</seg>
<seg xml:id="KR2o0025_tls_023-47a.16">乃告主家之酒酸也。</seg>
</p>
<p>
<seg xml:id="KR2o0025_tls_023-48a.1">堯、桀固無庸辨矣。</seg>
<seg xml:id="KR2o0025_tls_023-48a.2">然被堯之仁，</seg>
<seg xml:id="KR2o0025_tls_023-48a.3">必有幾，</seg>
<seg xml:id="KR2o0025_tls_023-48a.4">幾於不能言堯者，</seg>
<seg xml:id="KR2o0025_tls_023-48a.5">乃真是堯之人也。</seg>
<seg xml:id="KR2o0025_tls_023-48a.6">遇桀之暴，</seg>
<seg xml:id="KR2o0025_tls_023-48a.7">必有幾，</seg>
<seg xml:id="KR2o0025_tls_023-48a.8">幾於不能數桀者，</seg>
<seg xml:id="KR2o0025_tls_023-48a.9">乃真非桀之人也。</seg>
<seg xml:id="KR2o0025_tls_023-48a.10">千古固然之堯、桀，</seg>
<seg xml:id="KR2o0025_tls_023-48a.11">猶推始於幾，</seg>
<seg xml:id="KR2o0025_tls_023-48a.12">幾不能言與數者，</seg>
<seg xml:id="KR2o0025_tls_023-48a.13">而後定堯、桀之固然也。</seg>
<seg xml:id="KR2o0025_tls_023-48a.14">故真知是非者，</seg>
<seg xml:id="KR2o0025_tls_023-48a.15">不能遽言是非也。</seg>
<seg xml:id="KR2o0025_tls_023-48a.16">真知是堯非桀者，</seg>
<seg xml:id="KR2o0025_tls_023-48a.17">其學在是非之先，</seg>
<seg xml:id="KR2o0025_tls_023-48a.18">不在是堯非桀也。</seg>
</p>
<p>
<seg xml:id="KR2o0025_tls_023-49a.1">是堯而非桀，</seg>
<seg xml:id="KR2o0025_tls_023-49a.2">貴王而賤霸，</seg>
<seg xml:id="KR2o0025_tls_023-49a.3">尊周、孔而斥異端，</seg>
<seg xml:id="KR2o0025_tls_023-49a.4">正程、朱而偏陸、王，</seg>
<seg xml:id="KR2o0025_tls_023-49a.5">吾不謂其不然也；</seg>
<seg xml:id="KR2o0025_tls_023-49a.6">習固然而言之易者，</seg>
<seg xml:id="KR2o0025_tls_023-49a.7">吾知其非真知也。</seg>
</p>
<p>
<seg xml:id="KR2o0025_tls_023-50a.1">朱陸</seg>
</p>
<p>
<seg xml:id="KR2o0025_tls_023-51a.1">天人性命之理，</seg>
<seg xml:id="KR2o0025_tls_023-51a.2">經傳備矣。</seg>
<seg xml:id="KR2o0025_tls_023-51a.3">經傳非一人之言，</seg>
<seg xml:id="KR2o0025_tls_023-51a.4">而宗旨未嘗不一者，</seg>
<seg xml:id="KR2o0025_tls_023-51a.5">其理著於事物，</seg>
<seg xml:id="KR2o0025_tls_023-51a.6">而不讬於空言也。</seg>
<seg xml:id="KR2o0025_tls_023-51a.7">師儒釋理以示後學，</seg>
<seg xml:id="KR2o0025_tls_023-51a.8">惟著之於事物，</seg>
<seg xml:id="KR2o0025_tls_023-51a.9">則無門戶之爭矣。理，</seg>
<seg xml:id="KR2o0025_tls_023-51a.10">譬則水也。</seg>
<seg xml:id="KR2o0025_tls_023-51a.11">事物，</seg>
<seg xml:id="KR2o0025_tls_023-51a.12">譬則器也。</seg>
<seg xml:id="KR2o0025_tls_023-51a.13">器有大小淺深，</seg>
<seg xml:id="KR2o0025_tls_023-51a.14">水如量以註之，</seg>
<seg xml:id="KR2o0025_tls_023-51a.15">無盈缺也。</seg>
<seg xml:id="KR2o0025_tls_023-51a.16">今欲以水註器者，</seg>
<seg xml:id="KR2o0025_tls_023-51a.17">姑置其器，</seg>
<seg xml:id="KR2o0025_tls_023-51a.18">而論水之挹註盈虛，</seg>
<seg xml:id="KR2o0025_tls_023-51a.19">與夫量空測實之理，</seg>
<seg xml:id="KR2o0025_tls_023-51a.20">爭辨窮年，</seg>
<seg xml:id="KR2o0025_tls_023-51a.21">未有已也，</seg>
<seg xml:id="KR2o0025_tls_023-51a.22">而器固已無用矣。</seg>
</p>
<p>
<seg xml:id="KR2o0025_tls_023-52a.1">子夏之門人，</seg>
<seg xml:id="KR2o0025_tls_023-52a.2">問交於子張。</seg>
<seg xml:id="KR2o0025_tls_023-52a.3">治學分而師儒尊知以行聞，</seg>
<seg xml:id="KR2o0025_tls_023-52a.4">自非夫子，</seg>
<seg xml:id="KR2o0025_tls_023-52a.5">其勢不能不分也。</seg>
<seg xml:id="KR2o0025_tls_023-52a.6">高明沈潛之殊致，</seg>
<seg xml:id="KR2o0025_tls_023-52a.7">譬則寒暑晝夜，</seg>
<seg xml:id="KR2o0025_tls_023-52a.8">知其意者，</seg>
<seg xml:id="KR2o0025_tls_023-52a.9">交相為功，</seg>
<seg xml:id="KR2o0025_tls_023-52a.10">不知其意，</seg>
<seg xml:id="KR2o0025_tls_023-52a.11">交相為厲也。</seg>
<seg xml:id="KR2o0025_tls_023-52a.12">宋儒有朱、陸，</seg>
<seg xml:id="KR2o0025_tls_023-52a.13">千古不可合之同異，</seg>
<seg xml:id="KR2o0025_tls_023-52a.14">亦千古不可無之同異也。</seg>
<seg xml:id="KR2o0025_tls_023-52a.15">末流無識，</seg>
<seg xml:id="KR2o0025_tls_023-52a.16">爭相詬詈，</seg>
<seg xml:id="KR2o0025_tls_023-52a.17">與夫勉為解紛，</seg>
<seg xml:id="KR2o0025_tls_023-52a.18">調停兩可，</seg>
<seg xml:id="KR2o0025_tls_023-52a.19">皆多事也。</seg>
<seg xml:id="KR2o0025_tls_023-52a.20">然謂朱子偏於道問學，</seg>
<seg xml:id="KR2o0025_tls_023-52a.21">故為陸氏之學者，</seg>
<seg xml:id="KR2o0025_tls_023-52a.22">攻朱氏之近於支離；</seg>
<seg xml:id="KR2o0025_tls_023-52a.23">謂陸氏之偏於尊德性，</seg>
<seg xml:id="KR2o0025_tls_023-52a.24">故為朱氏之學者，</seg>
<seg xml:id="KR2o0025_tls_023-52a.25">攻陸氏之流於虛無；</seg>
<seg xml:id="KR2o0025_tls_023-52a.26">各以所畸重者，</seg>
<seg xml:id="KR2o0025_tls_023-52a.27">爭其門戶，</seg>
<seg xml:id="KR2o0025_tls_023-52a.28">是亦人情之常也。</seg>
<seg xml:id="KR2o0025_tls_023-52a.29">但既自承朱氏之授受，</seg>
<seg xml:id="KR2o0025_tls_023-52a.30">而攻陸、王，</seg>
<seg xml:id="KR2o0025_tls_023-52a.31">必且博學多聞，</seg>
<seg xml:id="KR2o0025_tls_023-52a.32">通經服古，</seg>
<seg xml:id="KR2o0025_tls_023-52a.33">若西山、鶴山、東發、伯厚諸公之勤業，</seg>
<seg xml:id="KR2o0025_tls_023-52a.34">然後充其所見，</seg>
<seg xml:id="KR2o0025_tls_023-52a.35">當以空言德性為虛無也。</seg>
<seg xml:id="KR2o0025_tls_023-52a.36">今攻陸王之學者，</seg>
<seg xml:id="KR2o0025_tls_023-52a.37">不出博洽之儒，</seg>
<seg xml:id="KR2o0025_tls_023-52a.38">而出荒俚無稽之學究，</seg>
<seg xml:id="KR2o0025_tls_023-52a.39">則其所攻，</seg>
<seg xml:id="KR2o0025_tls_023-52a.40">與其所業相反也。</seg>
<seg xml:id="KR2o0025_tls_023-52a.41">問其何為不學問，</seg>
<seg xml:id="KR2o0025_tls_023-52a.42">則曰支離也。</seg>
<seg xml:id="KR2o0025_tls_023-52a.43">詰其何為守專陋，</seg>
<seg xml:id="KR2o0025_tls_023-52a.44">則曰性命也。</seg>
<seg xml:id="KR2o0025_tls_023-52a.45">是攻陸、王者，</seg>
<seg xml:id="KR2o0025_tls_023-52a.46">未嘗得朱之近似，</seg>
<seg xml:id="KR2o0025_tls_023-52a.47">即偽陸、王以攻真陸、王也，</seg>
<seg xml:id="KR2o0025_tls_023-52a.48">是亦可謂不自度矣。</seg>
</p>
<p>
<seg xml:id="KR2o0025_tls_023-53a.1">荀子曰：</seg>
<seg xml:id="KR2o0025_tls_023-53a.2">「辨生於末學。」</seg>
<seg xml:id="KR2o0025_tls_023-53a.3">朱、陸本不同，</seg>
<seg xml:id="KR2o0025_tls_023-53a.4">又況後學之嘵嘵乎？</seg>
<seg xml:id="KR2o0025_tls_023-53a.5">但門戶既分，</seg>
<seg xml:id="KR2o0025_tls_023-53a.6">則欲攻朱者，</seg>
<seg xml:id="KR2o0025_tls_023-53a.7">必竊陸、王之形似；</seg>
<seg xml:id="KR2o0025_tls_023-53a.8">欲攻陸、王，</seg>
<seg xml:id="KR2o0025_tls_023-53a.9">必竊朱子之形似。</seg>
<seg xml:id="KR2o0025_tls_023-53a.10">朱之形似必繁密，</seg>
<seg xml:id="KR2o0025_tls_023-53a.11">陸、王形似必空靈，</seg>
<seg xml:id="KR2o0025_tls_023-53a.12">一定之理也。</seg>
<seg xml:id="KR2o0025_tls_023-53a.13">而自來門戶之交攻，</seg>
<seg xml:id="KR2o0025_tls_023-53a.14">俱是專己守殘，</seg>
<seg xml:id="KR2o0025_tls_023-53a.15">束書不觀，</seg>
<seg xml:id="KR2o0025_tls_023-53a.16">而高談性天之流也。</seg>
<seg xml:id="KR2o0025_tls_023-53a.17">則自命陸、王以攻朱者，</seg>
<seg xml:id="KR2o0025_tls_023-53a.18">固偽陸、王；</seg>
<seg xml:id="KR2o0025_tls_023-53a.19">即自命朱氏以攻陸、王者，</seg>
<seg xml:id="KR2o0025_tls_023-53a.20">亦偽陸、王，</seg>
<seg xml:id="KR2o0025_tls_023-53a.21">不得號為偽朱也。</seg>
<seg xml:id="KR2o0025_tls_023-53a.22">同一門戶，</seg>
<seg xml:id="KR2o0025_tls_023-53a.23">而陸、王有偽，</seg>
<seg xml:id="KR2o0025_tls_023-53a.24">朱無偽者，</seg>
<seg xml:id="KR2o0025_tls_023-53a.25">空言易，</seg>
<seg xml:id="KR2o0025_tls_023-53a.26">而實學難也。</seg>
<seg xml:id="KR2o0025_tls_023-53a.27">黃、蔡、真、魏，</seg>
<seg xml:id="KR2o0025_tls_023-53a.28">皆承朱子而務為實學，</seg>
<seg xml:id="KR2o0025_tls_023-53a.29">則自無暇及於門戶異同之見，</seg>
<seg xml:id="KR2o0025_tls_023-53a.30">亦自不致隨於消長盛衰之風氣也。</seg>
<seg xml:id="KR2o0025_tls_023-53a.31">是則朱子之流別，</seg>
<seg xml:id="KR2o0025_tls_023-53a.32">優於陸、王也。</seg>
<seg xml:id="KR2o0025_tls_023-53a.33">然而偽陸、王之冒於朱學者，</seg>
<seg xml:id="KR2o0025_tls_023-53a.34">猶且引以為同道焉，</seg>
<seg xml:id="KR2o0025_tls_023-53a.35">吾恐朱氏之徒，</seg>
<seg xml:id="KR2o0025_tls_023-53a.36">叱而不受矣。</seg>
</p>
<p>
<seg xml:id="KR2o0025_tls_023-54a.1">傳言有美疢，</seg>
<seg xml:id="KR2o0025_tls_023-54a.2">亦有藥石焉。</seg>
<seg xml:id="KR2o0025_tls_023-54a.3">陸、王之攻朱，</seg>
<seg xml:id="KR2o0025_tls_023-54a.4">足以相成而不足以相病。</seg>
<seg xml:id="KR2o0025_tls_023-54a.5">偽陸、王之自謂學朱而奉朱，</seg>
<seg xml:id="KR2o0025_tls_023-54a.6">朱學之憂也。</seg>
<seg xml:id="KR2o0025_tls_023-54a.7">蓋性命、事功、學問、文章，</seg>
<seg xml:id="KR2o0025_tls_023-54a.8">合而為一，</seg>
<seg xml:id="KR2o0025_tls_023-54a.9">朱子之學也。</seg>
<seg xml:id="KR2o0025_tls_023-54a.10">求一貫於多學而識，</seg>
<seg xml:id="KR2o0025_tls_023-54a.11">而約禮於博文，</seg>
<seg xml:id="KR2o0025_tls_023-54a.12">是本末之兼該也。</seg>
<seg xml:id="KR2o0025_tls_023-54a.13">諸經解義不能無得失，</seg>
<seg xml:id="KR2o0025_tls_023-54a.14">訓詁考訂不能無疏舛，</seg>
<seg xml:id="KR2o0025_tls_023-54a.15">是何傷於大禮哉？</seg>
<seg xml:id="KR2o0025_tls_023-54a.16">且傳其學者，</seg>
<seg xml:id="KR2o0025_tls_023-54a.17">如黃、蔡、真、魏，</seg>
<seg xml:id="KR2o0025_tls_023-54a.18">皆通經服古，</seg>
<seg xml:id="KR2o0025_tls_023-54a.19">躬行實踐之醇儒，</seg>
<seg xml:id="KR2o0025_tls_023-54a.20">其於朱子有所失，</seg>
<seg xml:id="KR2o0025_tls_023-54a.21">亦不曲從而附會，</seg>
<seg xml:id="KR2o0025_tls_023-54a.22">是亦足以立教矣。</seg>
<seg xml:id="KR2o0025_tls_023-54a.23">乃有崇性命而薄事功，</seg>
<seg xml:id="KR2o0025_tls_023-54a.24">棄置一切學問文章，</seg>
<seg xml:id="KR2o0025_tls_023-54a.25">而守一二章句集註之宗旨，</seg>
<seg xml:id="KR2o0025_tls_023-54a.26">因而斥陸譏王，</seg>
<seg xml:id="KR2o0025_tls_023-54a.27">憤若不共戴天，</seg>
<seg xml:id="KR2o0025_tls_023-54a.28">以謂得朱之傳授，</seg>
<seg xml:id="KR2o0025_tls_023-54a.29">是以通貫古今、經緯世宙之朱子，</seg>
<seg xml:id="KR2o0025_tls_023-54a.30">而為村陋無聞、傲狠自是之朱子也。</seg>
<seg xml:id="KR2o0025_tls_023-54a.31">且解義不能無得失，</seg>
<seg xml:id="KR2o0025_tls_023-54a.32">考訂不能無疏舛，</seg>
<seg xml:id="KR2o0025_tls_023-54a.33">自獲麟絕筆以來，</seg>
<seg xml:id="KR2o0025_tls_023-54a.34">未有免焉者也。</seg>
<seg xml:id="KR2o0025_tls_023-54a.35">今得陸、王之偽，</seg>
<seg xml:id="KR2o0025_tls_023-54a.36">而自命學朱者，</seg>
<seg xml:id="KR2o0025_tls_023-54a.37">乃曰：</seg>
<seg xml:id="KR2o0025_tls_023-54a.38">墨守朱子，</seg>
<seg xml:id="KR2o0025_tls_023-54a.39">雖知有毒，</seg>
<seg xml:id="KR2o0025_tls_023-54a.40">猶不可不食。</seg>
<seg xml:id="KR2o0025_tls_023-54a.41">又曰：</seg>
<seg xml:id="KR2o0025_tls_023-54a.42">朱子實兼孔子與顏、曾、孟子之所長。噫！</seg>
<seg xml:id="KR2o0025_tls_023-54a.43">其言之是非，</seg>
<seg xml:id="KR2o0025_tls_023-54a.44">毋庸辨矣。</seg>
<seg xml:id="KR2o0025_tls_023-54a.45">朱子有知，</seg>
<seg xml:id="KR2o0025_tls_023-54a.46">憂當何如邪？</seg>
</p>
<p>
<seg xml:id="KR2o0025_tls_023-55a.1">告子曰：</seg>
<seg xml:id="KR2o0025_tls_023-55a.2">「不得於言，</seg>
<seg xml:id="KR2o0025_tls_023-55a.3">勿求於心，</seg>
<seg xml:id="KR2o0025_tls_023-55a.4">不得於心，</seg>
<seg xml:id="KR2o0025_tls_023-55a.5">勿求於氣。」</seg>
<seg xml:id="KR2o0025_tls_023-55a.6">不動心者，</seg>
<seg xml:id="KR2o0025_tls_023-55a.7">不求義之所安，</seg>
<seg xml:id="KR2o0025_tls_023-55a.8">此千古墨守之權輿也。</seg>
<seg xml:id="KR2o0025_tls_023-55a.9">是非之心，</seg>
<seg xml:id="KR2o0025_tls_023-55a.10">人皆有之。</seg>
<seg xml:id="KR2o0025_tls_023-55a.11">不能充之以義理，</seg>
<seg xml:id="KR2o0025_tls_023-55a.12">而又不受人之善，</seg>
<seg xml:id="KR2o0025_tls_023-55a.13">此墨守之似告子也。</seg>
<seg xml:id="KR2o0025_tls_023-55a.14">然而藉人之是非以為是非，</seg>
<seg xml:id="KR2o0025_tls_023-55a.15">不如告子之自得矣。</seg>
</p>
<p>
<seg xml:id="KR2o0025_tls_023-56a.1">藉人之是非以為是非，</seg>
<seg xml:id="KR2o0025_tls_023-56a.2">如傭力佐鬥，</seg>
<seg xml:id="KR2o0025_tls_023-56a.3">知爭勝而不知所以爭也。</seg>
<seg xml:id="KR2o0025_tls_023-56a.4">故攻人則不遺餘力，</seg>
<seg xml:id="KR2o0025_tls_023-56a.5">而詰其所奉者之得失為何如，</seg>
<seg xml:id="KR2o0025_tls_023-56a.6">則未能悉也。</seg>
<seg xml:id="KR2o0025_tls_023-56a.7">故曰：</seg>
<seg xml:id="KR2o0025_tls_023-56a.8">明知有毒，</seg>
<seg xml:id="KR2o0025_tls_023-56a.9">而不可不服也。</seg>
</p>
<p>
<seg xml:id="KR2o0025_tls_023-57a.1">末流失其本，</seg>
<seg xml:id="KR2o0025_tls_023-57a.2">朱子之流別，</seg>
<seg xml:id="KR2o0025_tls_023-57a.3">以為優於陸、王矣。</seg>
<seg xml:id="KR2o0025_tls_023-57a.4">然則承朱氏之俎豆，</seg>
<seg xml:id="KR2o0025_tls_023-57a.5">必無失者乎？曰：</seg>
<seg xml:id="KR2o0025_tls_023-57a.6">奚為而無也。</seg>
<seg xml:id="KR2o0025_tls_023-57a.7">今人有薄朱氏之學者，</seg>
<seg xml:id="KR2o0025_tls_023-57a.8">即朱氏之數傳而後起者也。</seg>
<seg xml:id="KR2o0025_tls_023-57a.9">其與朱氏為難，</seg>
<seg xml:id="KR2o0025_tls_023-57a.10">學百倍於陸、王之末流，</seg>
<seg xml:id="KR2o0025_tls_023-57a.11">思更深於朱門之從學，</seg>
<seg xml:id="KR2o0025_tls_023-57a.12">充其所極，</seg>
<seg xml:id="KR2o0025_tls_023-57a.13">朱子不免先賢之畏後生矣。</seg>
<seg xml:id="KR2o0025_tls_023-57a.14">然究其承學，</seg>
<seg xml:id="KR2o0025_tls_023-57a.15">實自朱子數傳之後起也，</seg>
<seg xml:id="KR2o0025_tls_023-57a.16">其人亦不自知也。</seg>
<seg xml:id="KR2o0025_tls_023-57a.17">而世之號為通人達士者，</seg>
<seg xml:id="KR2o0025_tls_023-57a.18">亦幾幾乎褰裳以從矣。</seg>
<seg xml:id="KR2o0025_tls_023-57a.19">有識者觀之，</seg>
<seg xml:id="KR2o0025_tls_023-57a.20">齊人之飲井相捽也。</seg>
<seg xml:id="KR2o0025_tls_023-57a.21">性命之說，</seg>
<seg xml:id="KR2o0025_tls_023-57a.22">易入虛無。</seg>
<seg xml:id="KR2o0025_tls_023-57a.23">朱子求一貫於多學而識，</seg>
<seg xml:id="KR2o0025_tls_023-57a.24">寓約禮於博文，</seg>
<seg xml:id="KR2o0025_tls_023-57a.25">其事繁而密，</seg>
<seg xml:id="KR2o0025_tls_023-57a.26">其功實而難；</seg>
<seg xml:id="KR2o0025_tls_023-57a.27">雖朱子之所求，</seg>
<seg xml:id="KR2o0025_tls_023-57a.28">未敢必謂無失也。</seg>
<seg xml:id="KR2o0025_tls_023-57a.29">然沿其學者，</seg>
<seg xml:id="KR2o0025_tls_023-57a.30">一傳而為勉齋、九峰，</seg>
<seg xml:id="KR2o0025_tls_023-57a.31">再傳而為西山、鶴山、東發、厚齋，</seg>
<seg xml:id="KR2o0025_tls_023-57a.32">三傳而為仁山、白雲，</seg>
<seg xml:id="KR2o0025_tls_023-57a.33">四傳而為潛溪、義烏，</seg>
<seg xml:id="KR2o0025_tls_023-57a.34">五傳而為寧人、百詩，</seg>
<seg xml:id="KR2o0025_tls_023-57a.35">則皆服古通經，</seg>
<seg xml:id="KR2o0025_tls_023-57a.36">學求其是，</seg>
<seg xml:id="KR2o0025_tls_023-57a.37">而非專己守殘，</seg>
<seg xml:id="KR2o0025_tls_023-57a.38">空言性命之流也。</seg>
<seg xml:id="KR2o0025_tls_023-57a.39">自是以外，</seg>
<seg xml:id="KR2o0025_tls_023-57a.40">文則入於辭章，</seg>
<seg xml:id="KR2o0025_tls_023-57a.41">學則流於博雅，</seg>
<seg xml:id="KR2o0025_tls_023-57a.42">求其宗旨之所在，</seg>
<seg xml:id="KR2o0025_tls_023-57a.43">或有不自知者矣。</seg>
<seg xml:id="KR2o0025_tls_023-57a.44">生乎今世，</seg>
<seg xml:id="KR2o0025_tls_023-57a.45">因聞寧人、百詩之風，</seg>
<seg xml:id="KR2o0025_tls_023-57a.46">上溯古今作述，</seg>
<seg xml:id="KR2o0025_tls_023-57a.47">有以心知其意，</seg>
<seg xml:id="KR2o0025_tls_023-57a.48">此則通經服古之緒，</seg>
<seg xml:id="KR2o0025_tls_023-57a.49">又嗣其音矣。</seg>
<seg xml:id="KR2o0025_tls_023-57a.50">無如其人慧過於識而氣蕩乎誌，</seg>
<seg xml:id="KR2o0025_tls_023-57a.51">反為朱子詬病焉，</seg>
<seg xml:id="KR2o0025_tls_023-57a.52">則亦忘其所自矣。</seg>
<seg xml:id="KR2o0025_tls_023-57a.53">夫實學求是，</seg>
<seg xml:id="KR2o0025_tls_023-57a.54">與空談性天不同科也。</seg>
<seg xml:id="KR2o0025_tls_023-57a.55">考古易差，</seg>
<seg xml:id="KR2o0025_tls_023-57a.56">解經易失，</seg>
<seg xml:id="KR2o0025_tls_023-57a.57">如天象之難以一端盡也。</seg>
<seg xml:id="KR2o0025_tls_023-57a.58">歷象之學，</seg>
<seg xml:id="KR2o0025_tls_023-57a.59">後人必勝前人，</seg>
<seg xml:id="KR2o0025_tls_023-57a.60">勢使然也。</seg>
<seg xml:id="KR2o0025_tls_023-57a.61">因後人之密而貶羲、和，</seg>
<seg xml:id="KR2o0025_tls_023-57a.62">不知即羲、和之遺法也。</seg>
<seg xml:id="KR2o0025_tls_023-57a.63">今承朱氏數傳之後，</seg>
<seg xml:id="KR2o0025_tls_023-57a.64">所見出於前人，</seg>
<seg xml:id="KR2o0025_tls_023-57a.65">不知即是前人之遺緒，</seg>
<seg xml:id="KR2o0025_tls_023-57a.66">是以後歷而貶羲、和也。</seg>
<seg xml:id="KR2o0025_tls_023-57a.67">蓋其所見，</seg>
<seg xml:id="KR2o0025_tls_023-57a.68">能過前人者，</seg>
<seg xml:id="KR2o0025_tls_023-57a.69">慧有餘也。</seg>
<seg xml:id="KR2o0025_tls_023-57a.70">抑亦後起之智慮所應爾也，</seg>
<seg xml:id="KR2o0025_tls_023-57a.71">不知即是前人遺蘊者，</seg>
<seg xml:id="KR2o0025_tls_023-57a.72">識不足也。</seg>
<seg xml:id="KR2o0025_tls_023-57a.73">其初意未必遂然，</seg>
<seg xml:id="KR2o0025_tls_023-57a.74">其言足以懾一世之通人達士，</seg>
<seg xml:id="KR2o0025_tls_023-57a.75">而從其井捽者，</seg>
<seg xml:id="KR2o0025_tls_023-57a.76">氣所蕩也。</seg>
<seg xml:id="KR2o0025_tls_023-57a.77">其後亦遂居之不疑者，</seg>
<seg xml:id="KR2o0025_tls_023-57a.78">誌為氣所動也。</seg>
<seg xml:id="KR2o0025_tls_023-57a.79">攻陸、王者，</seg>
<seg xml:id="KR2o0025_tls_023-57a.80">出偽陸、王，</seg>
<seg xml:id="KR2o0025_tls_023-57a.81">其學猥陋，</seg>
<seg xml:id="KR2o0025_tls_023-57a.82">不足為陸、王病也。</seg>
<seg xml:id="KR2o0025_tls_023-57a.83">貶朱者之即出朱學，</seg>
<seg xml:id="KR2o0025_tls_023-57a.84">其力深沈，</seg>
<seg xml:id="KR2o0025_tls_023-57a.85">不以源流互質，</seg>
<seg xml:id="KR2o0025_tls_023-57a.86">言行交推；</seg>
<seg xml:id="KR2o0025_tls_023-57a.87">世有好學而無真識者，</seg>
<seg xml:id="KR2o0025_tls_023-57a.88">鮮不從風而靡矣。</seg>
</p>
<p>
<seg xml:id="KR2o0025_tls_023-58a.1">古人著於竹帛，</seg>
<seg xml:id="KR2o0025_tls_023-58a.2">皆其宣於口耳之言也。</seg>
<seg xml:id="KR2o0025_tls_023-58a.3">言一成而人之觀者，</seg>
<seg xml:id="KR2o0025_tls_023-58a.4">千百其意焉，</seg>
<seg xml:id="KR2o0025_tls_023-58a.5">故不免於有向而有背。</seg>
<seg xml:id="KR2o0025_tls_023-58a.6">今之黠者則不然，</seg>
<seg xml:id="KR2o0025_tls_023-58a.7">以其所長，</seg>
<seg xml:id="KR2o0025_tls_023-58a.8">有以動天下之知者矣。</seg>
<seg xml:id="KR2o0025_tls_023-58a.9">知其所短，</seg>
<seg xml:id="KR2o0025_tls_023-58a.10">不可以欺也，</seg>
<seg xml:id="KR2o0025_tls_023-58a.11">則似有不屑焉。</seg>
<seg xml:id="KR2o0025_tls_023-58a.12">徙澤之蛇，</seg>
<seg xml:id="KR2o0025_tls_023-58a.13">且以小者神君焉。</seg>
<seg xml:id="KR2o0025_tls_023-58a.14">其遇可以知而不必且為知者，</seg>
<seg xml:id="KR2o0025_tls_023-58a.15">則略其所長，</seg>
<seg xml:id="KR2o0025_tls_023-58a.16">以為未可與言也；</seg>
<seg xml:id="KR2o0025_tls_023-58a.17">而又飾所短，</seg>
<seg xml:id="KR2o0025_tls_023-58a.18">以為無所不能也。</seg>
<seg xml:id="KR2o0025_tls_023-58a.19">雷電以神之，</seg>
<seg xml:id="KR2o0025_tls_023-58a.20">鬼神以幽之，</seg>
<seg xml:id="KR2o0025_tls_023-58a.21">鍵篋以固之，</seg>
<seg xml:id="KR2o0025_tls_023-58a.22">標幟以巿之，</seg>
<seg xml:id="KR2o0025_tls_023-58a.23">於是前無古人，</seg>
<seg xml:id="KR2o0025_tls_023-58a.24">而後無來者矣。</seg>
<seg xml:id="KR2o0025_tls_023-58a.25">天下知者少，</seg>
<seg xml:id="KR2o0025_tls_023-58a.26">而不必且為知者之多也；</seg>
<seg xml:id="KR2o0025_tls_023-58a.27">知者一定不易，</seg>
<seg xml:id="KR2o0025_tls_023-58a.28">而不必且為知者之千變無窮也；</seg>
<seg xml:id="KR2o0025_tls_023-58a.29">故以筆信知者，</seg>
<seg xml:id="KR2o0025_tls_023-58a.30">而以舌愚不必深知者，</seg>
<seg xml:id="KR2o0025_tls_023-58a.31">天下由是靡然相從矣。</seg>
<seg xml:id="KR2o0025_tls_023-58a.32">夫略所短而取其長，</seg>
<seg xml:id="KR2o0025_tls_023-58a.33">遺書具存，</seg>
<seg xml:id="KR2o0025_tls_023-58a.34">強半皆當遵從而不廢者也。</seg>
<seg xml:id="KR2o0025_tls_023-58a.35">天下靡然從之，</seg>
<seg xml:id="KR2o0025_tls_023-58a.36">何足忌哉！</seg>
<seg xml:id="KR2o0025_tls_023-58a.37">不知其口舌遺厲，</seg>
<seg xml:id="KR2o0025_tls_023-58a.38">深入似知非知之人心，</seg>
<seg xml:id="KR2o0025_tls_023-58a.39">去取古人，</seg>
<seg xml:id="KR2o0025_tls_023-58a.40">任惼衷而害於道也。</seg>
<seg xml:id="KR2o0025_tls_023-58a.41">語雲：</seg>
<seg xml:id="KR2o0025_tls_023-58a.42">「其父殺人報仇，</seg>
<seg xml:id="KR2o0025_tls_023-58a.43">其子必且行劫。」</seg>
<seg xml:id="KR2o0025_tls_023-58a.44">其人於朱子蓋已飲水而忘源；</seg>
<seg xml:id="KR2o0025_tls_023-58a.45">及筆之於書，</seg>
<seg xml:id="KR2o0025_tls_023-58a.46">僅有微辭隱見耳，</seg>
<seg xml:id="KR2o0025_tls_023-58a.47">未敢居然斥之也。</seg>
<seg xml:id="KR2o0025_tls_023-58a.48">此其所以不見惡於真知者也。</seg>
<seg xml:id="KR2o0025_tls_023-58a.49">而不必深知者，</seg>
<seg xml:id="KR2o0025_tls_023-58a.50">習聞口舌之間，</seg>
<seg xml:id="KR2o0025_tls_023-58a.51">肆然排詆而無忌憚，</seg>
<seg xml:id="KR2o0025_tls_023-58a.52">以謂是人而有是言，</seg>
<seg xml:id="KR2o0025_tls_023-58a.53">則朱子真不可以不斥也。</seg>
<seg xml:id="KR2o0025_tls_023-58a.54">故趨其風者，</seg>
<seg xml:id="KR2o0025_tls_023-58a.55">未有不以攻朱為能事也。</seg>
<seg xml:id="KR2o0025_tls_023-58a.56">非有惡於朱也，</seg>
<seg xml:id="KR2o0025_tls_023-58a.57">懼其不類於是人，</seg>
<seg xml:id="KR2o0025_tls_023-58a.58">即不得為通人也。</seg>
<seg xml:id="KR2o0025_tls_023-58a.59">夫朱子之授人口實，</seg>
<seg xml:id="KR2o0025_tls_023-58a.60">強半出於《語錄》。</seg>
<seg xml:id="KR2o0025_tls_023-58a.61">《語錄》出於弟子門人雜記，</seg>
<seg xml:id="KR2o0025_tls_023-58a.62">未必無失初旨也。</seg>
<seg xml:id="KR2o0025_tls_023-58a.63">然而大旨實與所著之書相表裏，</seg>
<seg xml:id="KR2o0025_tls_023-58a.64">則朱子之著於竹帛，</seg>
<seg xml:id="KR2o0025_tls_023-58a.65">即其宣於口耳之言。</seg>
<seg xml:id="KR2o0025_tls_023-58a.66">是表裏如一者，</seg>
<seg xml:id="KR2o0025_tls_023-58a.67">古人之學也。</seg>
<seg xml:id="KR2o0025_tls_023-58a.68">即以是義責其人，</seg>
<seg xml:id="KR2o0025_tls_023-58a.69">亦可知其不如朱子遠矣，</seg>
<seg xml:id="KR2o0025_tls_023-58a.70">又何爭於文字語言之末也哉。</seg>
</p>
<p>
<seg xml:id="KR2o0025_tls_023-59a.1">【附錄】</seg>
</p>
<p>
<seg xml:id="KR2o0025_tls_023-60a.1">〈書朱陸篇後（據劉刻《遺書》卷二）〉</seg>
</p>
<p>
<seg xml:id="KR2o0025_tls_023-61a.1">戴君學問，</seg>
<seg xml:id="KR2o0025_tls_023-61a.2">深見古人大體，</seg>
<seg xml:id="KR2o0025_tls_023-61a.3">不愧一代鉅儒，</seg>
<seg xml:id="KR2o0025_tls_023-61a.4">而心術未醇，</seg>
<seg xml:id="KR2o0025_tls_023-61a.5">頗為近日學者之患，</seg>
<seg xml:id="KR2o0025_tls_023-61a.6">故余作《朱陸》篇正之。</seg>
<seg xml:id="KR2o0025_tls_023-61a.7">戴君下世今十餘年，</seg>
<seg xml:id="KR2o0025_tls_023-61a.8">同時有橫肆罵詈者，</seg>
<seg xml:id="KR2o0025_tls_023-61a.9">固不足為戴君累。</seg>
<seg xml:id="KR2o0025_tls_023-61a.10">而尊奉太過，</seg>
<seg xml:id="KR2o0025_tls_023-61a.11">至有稱謂孟子後之一人，</seg>
<seg xml:id="KR2o0025_tls_023-61a.12">則亦不免為戴所愚。</seg>
<seg xml:id="KR2o0025_tls_023-61a.13">身後恩怨俱平，</seg>
<seg xml:id="KR2o0025_tls_023-61a.14">理宜公論出矣，</seg>
<seg xml:id="KR2o0025_tls_023-61a.15">而至今無人能定戴氏品者，</seg>
<seg xml:id="KR2o0025_tls_023-61a.16">則知德者鮮也。</seg>
<seg xml:id="KR2o0025_tls_023-61a.17">凡戴君所學，</seg>
<seg xml:id="KR2o0025_tls_023-61a.18">深通訓詁，</seg>
<seg xml:id="KR2o0025_tls_023-61a.19">究於名物制度，</seg>
<seg xml:id="KR2o0025_tls_023-61a.20">而得其所以然，</seg>
<seg xml:id="KR2o0025_tls_023-61a.21">將以明道也。</seg>
<seg xml:id="KR2o0025_tls_023-61a.22">時人方貴博雅考訂，</seg>
<seg xml:id="KR2o0025_tls_023-61a.23">見其訓詁名物，</seg>
<seg xml:id="KR2o0025_tls_023-61a.24">有合時好，</seg>
<seg xml:id="KR2o0025_tls_023-61a.25">以謂戴之絕詣在此。</seg>
<seg xml:id="KR2o0025_tls_023-61a.26">及戴著《論性》、《原善》諸篇，</seg>
<seg xml:id="KR2o0025_tls_023-61a.27">於天人理氣，</seg>
<seg xml:id="KR2o0025_tls_023-61a.28">實有發前人所未發者；</seg>
<seg xml:id="KR2o0025_tls_023-61a.29">時人則謂空說義理，</seg>
<seg xml:id="KR2o0025_tls_023-61a.30">可以無作，</seg>
<seg xml:id="KR2o0025_tls_023-61a.31">是固不知戴學者矣。</seg>
<seg xml:id="KR2o0025_tls_023-61a.32">戴見時人之識如此，</seg>
<seg xml:id="KR2o0025_tls_023-61a.33">遂離奇其說曰：</seg>
<seg xml:id="KR2o0025_tls_023-61a.34">「余於訓詁、聲韻、天象、地理四者，</seg>
<seg xml:id="KR2o0025_tls_023-61a.35">如肩輿之隸也。</seg>
<seg xml:id="KR2o0025_tls_023-61a.36">余所明道，</seg>
<seg xml:id="KR2o0025_tls_023-61a.37">則乘輿之大人也。</seg>
<seg xml:id="KR2o0025_tls_023-61a.38">當世號為通人，</seg>
<seg xml:id="KR2o0025_tls_023-61a.39">僅堪與余輿隸通寒溫耳。」</seg>
<seg xml:id="KR2o0025_tls_023-61a.40">言雖不為無因，</seg>
<seg xml:id="KR2o0025_tls_023-61a.41">畢竟有傷雅道，</seg>
<seg xml:id="KR2o0025_tls_023-61a.42">然猶激於世無真知己者，</seg>
<seg xml:id="KR2o0025_tls_023-61a.43">因不免於已甚耳，</seg>
<seg xml:id="KR2o0025_tls_023-61a.44">尚未害於義也。</seg>
<seg xml:id="KR2o0025_tls_023-61a.45">其自尊所業，</seg>
<seg xml:id="KR2o0025_tls_023-61a.46">以謂學者不究於此，</seg>
<seg xml:id="KR2o0025_tls_023-61a.47">無由聞道。</seg>
<seg xml:id="KR2o0025_tls_023-61a.48">不知訓詁名物，</seg>
<seg xml:id="KR2o0025_tls_023-61a.49">亦一端耳。</seg>
<seg xml:id="KR2o0025_tls_023-61a.50">古人學於文辭，</seg>
<seg xml:id="KR2o0025_tls_023-61a.51">求於義理，</seg>
<seg xml:id="KR2o0025_tls_023-61a.52">不由其說，</seg>
<seg xml:id="KR2o0025_tls_023-61a.53">如韓、歐、程、張諸儒，</seg>
<seg xml:id="KR2o0025_tls_023-61a.54">竟不許以聞道，</seg>
<seg xml:id="KR2o0025_tls_023-61a.55">則亦過矣。</seg>
<seg xml:id="KR2o0025_tls_023-61a.56">然此猶自道所見，</seg>
<seg xml:id="KR2o0025_tls_023-61a.57">欲人惟己是從，</seg>
<seg xml:id="KR2o0025_tls_023-61a.58">於說尚未有欺也。</seg>
</p>
<p>
<seg xml:id="KR2o0025_tls_023-62a.1">其於史學義例、古文法度，</seg>
<seg xml:id="KR2o0025_tls_023-62a.2">實無所解，</seg>
<seg xml:id="KR2o0025_tls_023-62a.3">而久遊江湖，</seg>
<seg xml:id="KR2o0025_tls_023-62a.4">恥其有所不知，</seg>
<seg xml:id="KR2o0025_tls_023-62a.5">往往強為解事，</seg>
<seg xml:id="KR2o0025_tls_023-62a.6">應人之求，</seg>
<seg xml:id="KR2o0025_tls_023-62a.7">又不安於習故，</seg>
<seg xml:id="KR2o0025_tls_023-62a.8">妄矜獨斷。</seg>
<seg xml:id="KR2o0025_tls_023-62a.9">如修《汾州府誌》，</seg>
<seg xml:id="KR2o0025_tls_023-62a.10">乃謂僧僚不可列之人類，</seg>
<seg xml:id="KR2o0025_tls_023-62a.11">因取舊誌名僧入於古跡。</seg>
<seg xml:id="KR2o0025_tls_023-62a.12">又謂修誌貴考沿革，</seg>
<seg xml:id="KR2o0025_tls_023-62a.13">其他皆可任意，</seg>
<seg xml:id="KR2o0025_tls_023-62a.14">此則識解漸入庸妄，</seg>
<seg xml:id="KR2o0025_tls_023-62a.15">然不過自欺，</seg>
<seg xml:id="KR2o0025_tls_023-62a.16">尚未有心於欺人也。</seg>
<seg xml:id="KR2o0025_tls_023-62a.17">余嘗遇戴君於寧波道署，</seg>
<seg xml:id="KR2o0025_tls_023-62a.18">居停代州馮君廷丞，</seg>
<seg xml:id="KR2o0025_tls_023-62a.19">馮既名家子，</seg>
<seg xml:id="KR2o0025_tls_023-62a.20">夙重戴名，</seg>
<seg xml:id="KR2o0025_tls_023-62a.21">一時馮氏諸昆從，</seg>
<seg xml:id="KR2o0025_tls_023-62a.22">又皆循謹敬學，</seg>
<seg xml:id="KR2o0025_tls_023-62a.23">欽戴君言，</seg>
<seg xml:id="KR2o0025_tls_023-62a.24">若奉神明。</seg>
<seg xml:id="KR2o0025_tls_023-62a.25">戴君則故為高論，</seg>
<seg xml:id="KR2o0025_tls_023-62a.26">出入天淵，</seg>
<seg xml:id="KR2o0025_tls_023-62a.27">使人不可測識。</seg>
<seg xml:id="KR2o0025_tls_023-62a.28">人詢班、馬二史優劣，</seg>
<seg xml:id="KR2o0025_tls_023-62a.29">則全襲鄭樵譏班之言，</seg>
<seg xml:id="KR2o0025_tls_023-62a.30">以謂己之創見。</seg>
<seg xml:id="KR2o0025_tls_023-62a.31">又有請學古文辭者，</seg>
<seg xml:id="KR2o0025_tls_023-62a.32">則曰：</seg>
<seg xml:id="KR2o0025_tls_023-62a.33">「古文可以無學而能。</seg>
<seg xml:id="KR2o0025_tls_023-62a.34">余生平不解古文辭，</seg>
<seg xml:id="KR2o0025_tls_023-62a.35">後忽欲為之而不知其道，</seg>
<seg xml:id="KR2o0025_tls_023-62a.36">乃取古人之文，</seg>
<seg xml:id="KR2o0025_tls_023-62a.37">反覆思之，</seg>
<seg xml:id="KR2o0025_tls_023-62a.38">忘寢食者數日，</seg>
<seg xml:id="KR2o0025_tls_023-62a.39">一夕忽有所悟，</seg>
<seg xml:id="KR2o0025_tls_023-62a.40">翼日，</seg>
<seg xml:id="KR2o0025_tls_023-62a.41">取所欲為文者，</seg>
<seg xml:id="KR2o0025_tls_023-62a.42">振筆而書，</seg>
<seg xml:id="KR2o0025_tls_023-62a.43">不假思索而成，</seg>
<seg xml:id="KR2o0025_tls_023-62a.44">其文即遠出《左》、《國》、《史》、《漢》之上。」</seg>
<seg xml:id="KR2o0025_tls_023-62a.45">雖諸馮敬信有素，</seg>
<seg xml:id="KR2o0025_tls_023-62a.46">聞此亦頗疑之。</seg>
<seg xml:id="KR2o0025_tls_023-62a.47">蓋其意初不過聞大興朱先生輩論為文辭不可有意求工，</seg>
<seg xml:id="KR2o0025_tls_023-62a.48">而實未嘗其甘苦。</seg>
<seg xml:id="KR2o0025_tls_023-62a.49">又覺朱先生言平淡無奇，</seg>
<seg xml:id="KR2o0025_tls_023-62a.50">遂恢怪出之，</seg>
<seg xml:id="KR2o0025_tls_023-62a.51">冀聳人聽，</seg>
<seg xml:id="KR2o0025_tls_023-62a.52">而不知妄誕至此，</seg>
<seg xml:id="KR2o0025_tls_023-62a.53">見由自欺而至於欺人，</seg>
<seg xml:id="KR2o0025_tls_023-62a.54">心已忍矣。</seg>
<seg xml:id="KR2o0025_tls_023-62a.55">然未得罪於名教也。</seg>
</p>
<p>
<seg xml:id="KR2o0025_tls_023-63a.1">戴君學術，</seg>
<seg xml:id="KR2o0025_tls_023-63a.2">實自朱子道問學而得之，</seg>
<seg xml:id="KR2o0025_tls_023-63a.3">故戒人以鑿空言理，</seg>
<seg xml:id="KR2o0025_tls_023-63a.4">其說深探本原，</seg>
<seg xml:id="KR2o0025_tls_023-63a.5">不可易矣。</seg>
<seg xml:id="KR2o0025_tls_023-63a.6">顧以訓詁名義，</seg>
<seg xml:id="KR2o0025_tls_023-63a.7">偶有出於朱子所不及者，</seg>
<seg xml:id="KR2o0025_tls_023-63a.8">因而醜貶朱子，</seg>
<seg xml:id="KR2o0025_tls_023-63a.9">至斥以悖謬，</seg>
<seg xml:id="KR2o0025_tls_023-63a.10">詆以妄作，</seg>
<seg xml:id="KR2o0025_tls_023-63a.11">且雲：</seg>
<seg xml:id="KR2o0025_tls_023-63a.12">「自戴氏出，</seg>
<seg xml:id="KR2o0025_tls_023-63a.13">而朱子儌幸為世所宗，</seg>
<seg xml:id="KR2o0025_tls_023-63a.14">已五百年，</seg>
<seg xml:id="KR2o0025_tls_023-63a.15">其運亦當漸替。」</seg>
<seg xml:id="KR2o0025_tls_023-63a.16">此則謬妄甚矣！</seg>
<seg xml:id="KR2o0025_tls_023-63a.17">戴君筆於書者，</seg>
<seg xml:id="KR2o0025_tls_023-63a.18">其於朱子有所異同，</seg>
<seg xml:id="KR2o0025_tls_023-63a.19">措辭與顧氏寧人、閻氏百詩相似，</seg>
<seg xml:id="KR2o0025_tls_023-63a.20">未敢有所譏刺，</seg>
<seg xml:id="KR2o0025_tls_023-63a.21">固承朱學之家法也。</seg>
<seg xml:id="KR2o0025_tls_023-63a.22">其異於顧、閻諸君，</seg>
<seg xml:id="KR2o0025_tls_023-63a.23">則於朱子間有微辭，</seg>
<seg xml:id="KR2o0025_tls_023-63a.24">亦未敢公然顯非之也。</seg>
<seg xml:id="KR2o0025_tls_023-63a.25">而口談之謬，</seg>
<seg xml:id="KR2o0025_tls_023-63a.26">乃至此極，</seg>
<seg xml:id="KR2o0025_tls_023-63a.27">害義傷教，</seg>
<seg xml:id="KR2o0025_tls_023-63a.28">豈淺鮮哉！</seg>
<seg xml:id="KR2o0025_tls_023-63a.29">或謂言出於口而無蹤，</seg>
<seg xml:id="KR2o0025_tls_023-63a.30">其身既歿，</seg>
<seg xml:id="KR2o0025_tls_023-63a.31">書又無大牴牾，</seg>
<seg xml:id="KR2o0025_tls_023-63a.32">何為必欲摘之以傷厚道？</seg>
<seg xml:id="KR2o0025_tls_023-63a.33">不知誦戴遺書而興起者尚未有人，</seg>
<seg xml:id="KR2o0025_tls_023-63a.34">聽戴口說而加厲者，</seg>
<seg xml:id="KR2o0025_tls_023-63a.35">滔滔未已。</seg>
<seg xml:id="KR2o0025_tls_023-63a.36">至今徽歙之間，</seg>
<seg xml:id="KR2o0025_tls_023-63a.37">自命通經服古之流，</seg>
<seg xml:id="KR2o0025_tls_023-63a.38">不薄朱子，</seg>
<seg xml:id="KR2o0025_tls_023-63a.39">則不得為通人。</seg>
<seg xml:id="KR2o0025_tls_023-63a.40">而誹聖排賢，</seg>
<seg xml:id="KR2o0025_tls_023-63a.41">毫無顧忌，</seg>
<seg xml:id="KR2o0025_tls_023-63a.42">流風大可懼也。</seg>
<seg xml:id="KR2o0025_tls_023-63a.43">向在維揚，</seg>
<seg xml:id="KR2o0025_tls_023-63a.44">曾進其說於沈既堂先生曰：</seg>
<seg xml:id="KR2o0025_tls_023-63a.45">「戴君立身行己，</seg>
<seg xml:id="KR2o0025_tls_023-63a.46">何如朱子，</seg>
<seg xml:id="KR2o0025_tls_023-63a.47">至於學問文章，</seg>
<seg xml:id="KR2o0025_tls_023-63a.48">互爭不釋，</seg>
<seg xml:id="KR2o0025_tls_023-63a.49">姑緩定焉可乎？」</seg>
<seg xml:id="KR2o0025_tls_023-63a.50">此言似粗而實精，</seg>
<seg xml:id="KR2o0025_tls_023-63a.51">似淺而實深也。</seg>
</p>
<p>
<seg xml:id="KR2o0025_tls_023-64a.1">戴東原雲：</seg>
<seg xml:id="KR2o0025_tls_023-64a.2">「凡人口談傾倒一席，</seg>
<seg xml:id="KR2o0025_tls_023-64a.3">身後書傳，</seg>
<seg xml:id="KR2o0025_tls_023-64a.4">或反不如期期不能自達之人。」</seg>
<seg xml:id="KR2o0025_tls_023-64a.5">此說雖不盡然，</seg>
<seg xml:id="KR2o0025_tls_023-64a.6">要亦情理所必有者。</seg>
<seg xml:id="KR2o0025_tls_023-64a.7">然戴氏既知此理，</seg>
<seg xml:id="KR2o0025_tls_023-64a.8">而生平口舌求勝，</seg>
<seg xml:id="KR2o0025_tls_023-64a.9">或致憤爭傷雅，</seg>
<seg xml:id="KR2o0025_tls_023-64a.10">則知及而仁不能守之為累歟？</seg>
<seg xml:id="KR2o0025_tls_023-64a.11">大約戴氏生平口談，</seg>
<seg xml:id="KR2o0025_tls_023-64a.12">約有三種：</seg>
<seg xml:id="KR2o0025_tls_023-64a.13">與中朝顯官負重望者，</seg>
<seg xml:id="KR2o0025_tls_023-64a.14">則多依違其說，</seg>
<seg xml:id="KR2o0025_tls_023-64a.15">間出己意，</seg>
<seg xml:id="KR2o0025_tls_023-64a.16">必度其人所可解者，</seg>
<seg xml:id="KR2o0025_tls_023-64a.17">略見鋒穎，</seg>
<seg xml:id="KR2o0025_tls_023-64a.18">不肯竟其辭也。</seg>
<seg xml:id="KR2o0025_tls_023-64a.19">與及門之士，</seg>
<seg xml:id="KR2o0025_tls_023-64a.20">則授業解惑，</seg>
<seg xml:id="KR2o0025_tls_023-64a.21">實有資益；</seg>
<seg xml:id="KR2o0025_tls_023-64a.22">與欽風慕名，</seg>
<seg xml:id="KR2o0025_tls_023-64a.23">而未能遽受教者，</seg>
<seg xml:id="KR2o0025_tls_023-64a.24">則多為慌惚無據，</seg>
<seg xml:id="KR2o0025_tls_023-64a.25">玄之又玄，</seg>
<seg xml:id="KR2o0025_tls_023-64a.26">使人無可捉摸，</seg>
<seg xml:id="KR2o0025_tls_023-64a.27">而疑天疑命，</seg>
<seg xml:id="KR2o0025_tls_023-64a.28">終莫能定。</seg>
<seg xml:id="KR2o0025_tls_023-64a.29">故其身後，</seg>
<seg xml:id="KR2o0025_tls_023-64a.30">縉紳達者鹹曰：</seg>
<seg xml:id="KR2o0025_tls_023-64a.31">「戴君與我同道，</seg>
<seg xml:id="KR2o0025_tls_023-64a.32">我嘗定其某書某文字矣。」</seg>
<seg xml:id="KR2o0025_tls_023-64a.33">或曰：</seg>
<seg xml:id="KR2o0025_tls_023-64a.34">「戴君某事質成於我，</seg>
<seg xml:id="KR2o0025_tls_023-64a.35">我贊而彼允遵者也。」</seg>
<seg xml:id="KR2o0025_tls_023-64a.36">而不知戴君當日特以依違其言，</seg>
<seg xml:id="KR2o0025_tls_023-64a.37">而其所以自立，</seg>
<seg xml:id="KR2o0025_tls_023-64a.38">不在此也。</seg>
<seg xml:id="KR2o0025_tls_023-64a.39">及門之士，</seg>
<seg xml:id="KR2o0025_tls_023-64a.40">其英絕者，</seg>
<seg xml:id="KR2o0025_tls_023-64a.41">往往或過乎戴。</seg>
<seg xml:id="KR2o0025_tls_023-64a.42">戴君於其逼近己也，</seg>
<seg xml:id="KR2o0025_tls_023-64a.43">轉不甚許可之，</seg>
<seg xml:id="KR2o0025_tls_023-64a.44">然戴君固深知其人者也。</seg>
<seg xml:id="KR2o0025_tls_023-64a.45">後學向慕，</seg>
<seg xml:id="KR2o0025_tls_023-64a.46">而聞其恍惚玄渺之言，</seg>
<seg xml:id="KR2o0025_tls_023-64a.47">則疑不敢決，</seg>
<seg xml:id="KR2o0025_tls_023-64a.48">至今未能定戴為何如人，</seg>
<seg xml:id="KR2o0025_tls_023-64a.49">而信之過者，</seg>
<seg xml:id="KR2o0025_tls_023-64a.50">遂有超漢、唐、宋儒為孟子後一人之說，</seg>
<seg xml:id="KR2o0025_tls_023-64a.51">則皆不為知戴者也。</seg>
</p>
<p>
<seg xml:id="KR2o0025_tls_023-65a.1">文德</seg>
</p>
<p>
<seg xml:id="KR2o0025_tls_023-66a.1">凡言義理，</seg>
<seg xml:id="KR2o0025_tls_023-66a.2">有前人疏而後人加密者，</seg>
<seg xml:id="KR2o0025_tls_023-66a.3">不可不致其思也。</seg>
<seg xml:id="KR2o0025_tls_023-66a.4">古人論文，</seg>
<seg xml:id="KR2o0025_tls_023-66a.5">惟論文辭而已矣。</seg>
<seg xml:id="KR2o0025_tls_023-66a.6">劉勰氏出，</seg>
<seg xml:id="KR2o0025_tls_023-66a.7">本陸機氏說而昌論文心；</seg>
<seg xml:id="KR2o0025_tls_023-66a.8">蘇轍氏出，</seg>
<seg xml:id="KR2o0025_tls_023-66a.9">本韓愈氏說而昌論文氣；</seg>
<seg xml:id="KR2o0025_tls_023-66a.10">可謂愈推而愈精矣。</seg>
<seg xml:id="KR2o0025_tls_023-66a.11">未見有論文德者，</seg>
<seg xml:id="KR2o0025_tls_023-66a.12">學者所宜於深省也。</seg>
<seg xml:id="KR2o0025_tls_023-66a.13">夫子嘗言「有德必有言」，</seg>
<seg xml:id="KR2o0025_tls_023-66a.14">又言「修辭立其誠」，</seg>
<seg xml:id="KR2o0025_tls_023-66a.15">孟子嘗論「知言」</seg>
<seg xml:id="KR2o0025_tls_023-66a.16">「養氣」，</seg>
<seg xml:id="KR2o0025_tls_023-66a.17">本乎集義，</seg>
<seg xml:id="KR2o0025_tls_023-66a.18">韓子亦言，</seg>
<seg xml:id="KR2o0025_tls_023-66a.19">「仁義之途」，</seg>
<seg xml:id="KR2o0025_tls_023-66a.20">「《詩》、《書》之源」，</seg>
<seg xml:id="KR2o0025_tls_023-66a.21">皆言德也。</seg>
<seg xml:id="KR2o0025_tls_023-66a.22">今雲未見論文德者，</seg>
<seg xml:id="KR2o0025_tls_023-66a.23">以古人所言，</seg>
<seg xml:id="KR2o0025_tls_023-66a.24">皆兼本末，</seg>
<seg xml:id="KR2o0025_tls_023-66a.25">包內外，</seg>
<seg xml:id="KR2o0025_tls_023-66a.26">猶合道德文章而一之；</seg>
<seg xml:id="KR2o0025_tls_023-66a.27">未嘗就文辭之中言其有才，</seg>
<seg xml:id="KR2o0025_tls_023-66a.28">有學，</seg>
<seg xml:id="KR2o0025_tls_023-66a.29">有識，</seg>
<seg xml:id="KR2o0025_tls_023-66a.30">又有文之德也。</seg>
<seg xml:id="KR2o0025_tls_023-66a.31">凡為古文辭者，</seg>
<seg xml:id="KR2o0025_tls_023-66a.32">必敬以恕。</seg>
<seg xml:id="KR2o0025_tls_023-66a.33">臨文必敬，</seg>
<seg xml:id="KR2o0025_tls_023-66a.34">非修德之謂也。</seg>
<seg xml:id="KR2o0025_tls_023-66a.35">論古必恕，</seg>
<seg xml:id="KR2o0025_tls_023-66a.36">非寬容之謂也。</seg>
<seg xml:id="KR2o0025_tls_023-66a.37">敬非修德之謂者，</seg>
<seg xml:id="KR2o0025_tls_023-66a.38">氣攝而不縱，</seg>
<seg xml:id="KR2o0025_tls_023-66a.39">縱必不能中節也。</seg>
<seg xml:id="KR2o0025_tls_023-66a.40">恕非寬容之謂者，</seg>
<seg xml:id="KR2o0025_tls_023-66a.41">能為古人設身而處地也。</seg>
<seg xml:id="KR2o0025_tls_023-66a.42">嗟乎！</seg>
<seg xml:id="KR2o0025_tls_023-66a.43">知德者鮮，</seg>
<seg xml:id="KR2o0025_tls_023-66a.44">知臨文之不可無敬恕，</seg>
<seg xml:id="KR2o0025_tls_023-66a.45">則知文德矣。</seg>
</p>
<p>
<seg xml:id="KR2o0025_tls_023-67a.1">昔者陳壽《三國誌》，</seg>
<seg xml:id="KR2o0025_tls_023-67a.2">紀魏而傳吳、蜀，</seg>
<seg xml:id="KR2o0025_tls_023-67a.3">習鑿齒為《漢晉春秋》，</seg>
<seg xml:id="KR2o0025_tls_023-67a.4">正其統矣。</seg>
<seg xml:id="KR2o0025_tls_023-67a.5">司馬《通鑒》仍陳氏之說，</seg>
<seg xml:id="KR2o0025_tls_023-67a.6">朱子《綱目》又起而正之。</seg>
<seg xml:id="KR2o0025_tls_023-67a.7">「是非之心，</seg>
<seg xml:id="KR2o0025_tls_023-67a.8">人皆有之。」</seg>
<seg xml:id="KR2o0025_tls_023-67a.9">不應陳氏誤於先，</seg>
<seg xml:id="KR2o0025_tls_023-67a.10">而司馬再誤於其後，</seg>
<seg xml:id="KR2o0025_tls_023-67a.11">而習氏與朱子之識力，</seg>
<seg xml:id="KR2o0025_tls_023-67a.12">偏居於優也。</seg>
<seg xml:id="KR2o0025_tls_023-67a.13">而古今之譏《國誌》與《通鑒》者，</seg>
<seg xml:id="KR2o0025_tls_023-67a.14">殆於肆口而罵詈，</seg>
<seg xml:id="KR2o0025_tls_023-67a.15">則不知起古人於九原，</seg>
<seg xml:id="KR2o0025_tls_023-67a.16">肯吾心服否邪？</seg>
<seg xml:id="KR2o0025_tls_023-67a.17">陳氏生於西晉，</seg>
<seg xml:id="KR2o0025_tls_023-67a.18">司馬生於北宋，</seg>
<seg xml:id="KR2o0025_tls_023-67a.19">茍黜曹魏之禪讓，</seg>
<seg xml:id="KR2o0025_tls_023-67a.20">將置君父於何地？</seg>
<seg xml:id="KR2o0025_tls_023-67a.21">而習與朱子，</seg>
<seg xml:id="KR2o0025_tls_023-67a.22">則固江東南渡之人也，</seg>
<seg xml:id="KR2o0025_tls_023-67a.23">惟恐中原之爭天統也<note>此說前人已言。</note>。</seg>
<seg xml:id="KR2o0025_tls_023-67a.24">諸賢易地則皆然，</seg>
<seg xml:id="KR2o0025_tls_023-67a.25">未必識遜今之學究也。</seg>
<seg xml:id="KR2o0025_tls_023-67a.26">是則不知古人之世，</seg>
<seg xml:id="KR2o0025_tls_023-67a.27">不可妄論古人文辭也。</seg>
<seg xml:id="KR2o0025_tls_023-67a.28">知其世矣，</seg>
<seg xml:id="KR2o0025_tls_023-67a.29">不知古人之身處，</seg>
<seg xml:id="KR2o0025_tls_023-67a.30">亦不可以遽論其文也。</seg>
<seg xml:id="KR2o0025_tls_023-67a.31">身之所處，</seg>
<seg xml:id="KR2o0025_tls_023-67a.32">固有榮辱隱顯、屈伸憂樂之不齊，</seg>
<seg xml:id="KR2o0025_tls_023-67a.33">而言之有所為而言者，</seg>
<seg xml:id="KR2o0025_tls_023-67a.34">雖有子不知夫子之所謂，</seg>
<seg xml:id="KR2o0025_tls_023-67a.35">況生千古以後乎？</seg>
<seg xml:id="KR2o0025_tls_023-67a.36">聖門之論恕也，</seg>
<seg xml:id="KR2o0025_tls_023-67a.37">「己所不欲，</seg>
<seg xml:id="KR2o0025_tls_023-67a.38">勿施於人」，</seg>
<seg xml:id="KR2o0025_tls_023-67a.39">其道大矣。</seg>
<seg xml:id="KR2o0025_tls_023-67a.40">今則第為文人，</seg>
<seg xml:id="KR2o0025_tls_023-67a.41">論古必先設身，</seg>
<seg xml:id="KR2o0025_tls_023-67a.42">以是為文德之恕而已爾。</seg>
</p>
<p>
<seg xml:id="KR2o0025_tls_023-68a.1">韓氏論文，</seg>
<seg xml:id="KR2o0025_tls_023-68a.2">「迎而拒之，</seg>
<seg xml:id="KR2o0025_tls_023-68a.3">平心察之」。</seg>
<seg xml:id="KR2o0025_tls_023-68a.4">喻氣於水，</seg>
<seg xml:id="KR2o0025_tls_023-68a.5">言為浮物。</seg>
<seg xml:id="KR2o0025_tls_023-68a.6">柳氏之論文也，</seg>
<seg xml:id="KR2o0025_tls_023-68a.7">「不敢輕心掉之」，</seg>
<seg xml:id="KR2o0025_tls_023-68a.8">「怠心易之」，</seg>
<seg xml:id="KR2o0025_tls_023-68a.9">「矜氣作之」，</seg>
<seg xml:id="KR2o0025_tls_023-68a.10">「昏氣出之」。</seg>
<seg xml:id="KR2o0025_tls_023-68a.11">夫諸賢論心論氣，</seg>
<seg xml:id="KR2o0025_tls_023-68a.12">未即孔、孟之旨，</seg>
<seg xml:id="KR2o0025_tls_023-68a.13">及乎天人、性命之微也。</seg>
<seg xml:id="KR2o0025_tls_023-68a.14">然文繁而不可殺，</seg>
<seg xml:id="KR2o0025_tls_023-68a.15">語變而各有當。</seg>
<seg xml:id="KR2o0025_tls_023-68a.16">要其大旨則臨文主敬，</seg>
<seg xml:id="KR2o0025_tls_023-68a.17">一言以蔽之矣。</seg>
<seg xml:id="KR2o0025_tls_023-68a.18">主敬則心平，</seg>
<seg xml:id="KR2o0025_tls_023-68a.19">而氣有所攝，</seg>
<seg xml:id="KR2o0025_tls_023-68a.20">自能變化從容以合度也。</seg>
<seg xml:id="KR2o0025_tls_023-68a.21">夫史有三長，</seg>
<seg xml:id="KR2o0025_tls_023-68a.22">才、學、識也。</seg>
<seg xml:id="KR2o0025_tls_023-68a.23">古文辭而不由史出，</seg>
<seg xml:id="KR2o0025_tls_023-68a.24">是飲食不本於稼穡也。</seg>
<seg xml:id="KR2o0025_tls_023-68a.25">夫識生於心也，</seg>
<seg xml:id="KR2o0025_tls_023-68a.26">才出於氣也。</seg>
<seg xml:id="KR2o0025_tls_023-68a.27">學也者，</seg>
<seg xml:id="KR2o0025_tls_023-68a.28">凝心以養氣，</seg>
<seg xml:id="KR2o0025_tls_023-68a.29">煉識而成其才者也。</seg>
<seg xml:id="KR2o0025_tls_023-68a.30">心虛難恃，</seg>
<seg xml:id="KR2o0025_tls_023-68a.31">氣浮易弛。</seg>
<seg xml:id="KR2o0025_tls_023-68a.32">主敬者，</seg>
<seg xml:id="KR2o0025_tls_023-68a.33">隨時檢攝於心氣之間，</seg>
<seg xml:id="KR2o0025_tls_023-68a.34">而謹防其一往不收之流弊也。</seg>
<seg xml:id="KR2o0025_tls_023-68a.35">夫緝熙敬止，</seg>
<seg xml:id="KR2o0025_tls_023-68a.36">聖人所以成始而成終也，</seg>
<seg xml:id="KR2o0025_tls_023-68a.37">其為義也廣矣。</seg>
<seg xml:id="KR2o0025_tls_023-68a.38">今為臨文，</seg>
<seg xml:id="KR2o0025_tls_023-68a.39">檢其心氣，</seg>
<seg xml:id="KR2o0025_tls_023-68a.40">以是為文德之敬而已爾。</seg>
</p>
<p>
<seg xml:id="KR2o0025_tls_023-69a.1">文理</seg>
</p>
<p>
<seg xml:id="KR2o0025_tls_023-70a.1">偶於良宇案間，</seg>
<seg xml:id="KR2o0025_tls_023-70a.2">見《史記》錄本，</seg>
<seg xml:id="KR2o0025_tls_023-70a.3">取觀之，</seg>
<seg xml:id="KR2o0025_tls_023-70a.4">乃用五色圈點，</seg>
<seg xml:id="KR2o0025_tls_023-70a.5">各為段落，</seg>
<seg xml:id="KR2o0025_tls_023-70a.6">反覆審之，</seg>
<seg xml:id="KR2o0025_tls_023-70a.7">不解所謂。</seg>
<seg xml:id="KR2o0025_tls_023-70a.8">詢之良宇，</seg>
<seg xml:id="KR2o0025_tls_023-70a.9">啞然失笑，</seg>
<seg xml:id="KR2o0025_tls_023-70a.10">以謂己亦厭觀之矣。</seg>
<seg xml:id="KR2o0025_tls_023-70a.11">其書雲出前明歸震川氏，</seg>
<seg xml:id="KR2o0025_tls_023-70a.12">五色標識，</seg>
<seg xml:id="KR2o0025_tls_023-70a.13">各為義例，</seg>
<seg xml:id="KR2o0025_tls_023-70a.14">不相混亂。</seg>
<seg xml:id="KR2o0025_tls_023-70a.15">若者為全篇結構，</seg>
<seg xml:id="KR2o0025_tls_023-70a.16">若者為逐段精彩，</seg>
<seg xml:id="KR2o0025_tls_023-70a.17">若者為意度波瀾，</seg>
<seg xml:id="KR2o0025_tls_023-70a.18">若者為精神氣魄，</seg>
<seg xml:id="KR2o0025_tls_023-70a.19">以例分類，</seg>
<seg xml:id="KR2o0025_tls_023-70a.20">便於拳服揣摩，</seg>
<seg xml:id="KR2o0025_tls_023-70a.21">號為古文秘傳。</seg>
<seg xml:id="KR2o0025_tls_023-70a.22">前輩言古文者，</seg>
<seg xml:id="KR2o0025_tls_023-70a.23">所為珍重授受，</seg>
<seg xml:id="KR2o0025_tls_023-70a.24">而不輕以示人者也。</seg>
<seg xml:id="KR2o0025_tls_023-70a.25">又雲：</seg>
<seg xml:id="KR2o0025_tls_023-70a.26">「此如五祖傳燈，</seg>
<seg xml:id="KR2o0025_tls_023-70a.27">靈素受箓，</seg>
<seg xml:id="KR2o0025_tls_023-70a.28">由此出者，</seg>
<seg xml:id="KR2o0025_tls_023-70a.29">乃是正宗；</seg>
<seg xml:id="KR2o0025_tls_023-70a.30">不由此出，</seg>
<seg xml:id="KR2o0025_tls_023-70a.31">縱有非常著作，</seg>
<seg xml:id="KR2o0025_tls_023-70a.32">釋子所譏為野狐禪也。</seg>
<seg xml:id="KR2o0025_tls_023-70a.33">余幼學於是，</seg>
<seg xml:id="KR2o0025_tls_023-70a.34">及遊京師，</seg>
<seg xml:id="KR2o0025_tls_023-70a.35">聞見稍廣，</seg>
<seg xml:id="KR2o0025_tls_023-70a.36">乃知文章一道，</seg>
<seg xml:id="KR2o0025_tls_023-70a.37">初不由此。</seg>
<seg xml:id="KR2o0025_tls_023-70a.38">然意其中或有一二之得，</seg>
<seg xml:id="KR2o0025_tls_023-70a.39">故不遽棄，</seg>
<seg xml:id="KR2o0025_tls_023-70a.40">非珍之也。」</seg>
</p>
<p>
<seg xml:id="KR2o0025_tls_023-71a.1">余曰：</seg>
<seg xml:id="KR2o0025_tls_023-71a.2">文章一道，</seg>
<seg xml:id="KR2o0025_tls_023-71a.3">自元以前，</seg>
<seg xml:id="KR2o0025_tls_023-71a.4">衰而且病，</seg>
<seg xml:id="KR2o0025_tls_023-71a.5">尚未亡也。</seg>
<seg xml:id="KR2o0025_tls_023-71a.6">明人初承宋、元之遺，</seg>
<seg xml:id="KR2o0025_tls_023-71a.7">粗存規矩。</seg>
<seg xml:id="KR2o0025_tls_023-71a.8">至嘉靖、隆慶之間，</seg>
<seg xml:id="KR2o0025_tls_023-71a.9">晦蒙否塞，</seg>
<seg xml:id="KR2o0025_tls_023-71a.10">而文幾絕矣。</seg>
<seg xml:id="KR2o0025_tls_023-71a.11">歸震川氏生於是時，</seg>
<seg xml:id="KR2o0025_tls_023-71a.12">力不能抗王、李之徒，</seg>
<seg xml:id="KR2o0025_tls_023-71a.13">而心知其非，</seg>
<seg xml:id="KR2o0025_tls_023-71a.14">故斥鳳洲以為庸妄。</seg>
<seg xml:id="KR2o0025_tls_023-71a.15">謂其創為秦、漢偽體，</seg>
<seg xml:id="KR2o0025_tls_023-71a.16">至並官名地名，</seg>
<seg xml:id="KR2o0025_tls_023-71a.17">而改用古稱，</seg>
<seg xml:id="KR2o0025_tls_023-71a.18">使人不辨作何許語，</seg>
<seg xml:id="KR2o0025_tls_023-71a.19">故直斥之曰文理不通，</seg>
<seg xml:id="KR2o0025_tls_023-71a.20">非妄言也。</seg>
<seg xml:id="KR2o0025_tls_023-71a.21">然歸氏之文，</seg>
<seg xml:id="KR2o0025_tls_023-71a.22">氣體清矣，</seg>
<seg xml:id="KR2o0025_tls_023-71a.23">而按其中之所得，</seg>
<seg xml:id="KR2o0025_tls_023-71a.24">則亦不可強索。</seg>
<seg xml:id="KR2o0025_tls_023-71a.25">故余嘗書識其後，</seg>
<seg xml:id="KR2o0025_tls_023-71a.26">以為先生所以砥柱中流者，</seg>
<seg xml:id="KR2o0025_tls_023-71a.27">特以文從字順，</seg>
<seg xml:id="KR2o0025_tls_023-71a.28">不汩沒於流俗；</seg>
<seg xml:id="KR2o0025_tls_023-71a.29">而於古人所謂閎中肆外，</seg>
<seg xml:id="KR2o0025_tls_023-71a.30">言以聲其心之所得，</seg>
<seg xml:id="KR2o0025_tls_023-71a.31">則未之聞爾。</seg>
<seg xml:id="KR2o0025_tls_023-71a.32">然亦不得不稱為彼時之豪傑矣。</seg>
<seg xml:id="KR2o0025_tls_023-71a.33">但歸氏之於制藝，</seg>
<seg xml:id="KR2o0025_tls_023-71a.34">則猶漢之子長，</seg>
<seg xml:id="KR2o0025_tls_023-71a.35">唐之退之，</seg>
<seg xml:id="KR2o0025_tls_023-71a.36">百世不祧之大宗也。</seg>
<seg xml:id="KR2o0025_tls_023-71a.37">故近代時文家之言古文者，</seg>
<seg xml:id="KR2o0025_tls_023-71a.38">多宗歸氏。</seg>
<seg xml:id="KR2o0025_tls_023-71a.39">唐、宋八家之選，</seg>
<seg xml:id="KR2o0025_tls_023-71a.40">人幾等於《五經》四子所由來矣。</seg>
<seg xml:id="KR2o0025_tls_023-71a.41">惟歸、唐之集，</seg>
<seg xml:id="KR2o0025_tls_023-71a.42">其論說文字皆以《史記》為宗；</seg>
<seg xml:id="KR2o0025_tls_023-71a.43">而其所以得力於《史記》者，</seg>
<seg xml:id="KR2o0025_tls_023-71a.44">乃頗怪其不類。</seg>
<seg xml:id="KR2o0025_tls_023-71a.45">蓋《史記》體本蒼質，</seg>
<seg xml:id="KR2o0025_tls_023-71a.46">而司馬才大，</seg>
<seg xml:id="KR2o0025_tls_023-71a.47">故運之以輕靈。</seg>
<seg xml:id="KR2o0025_tls_023-71a.48">今歸、唐之所謂疏宕頓挫，</seg>
<seg xml:id="KR2o0025_tls_023-71a.49">其中無物，</seg>
<seg xml:id="KR2o0025_tls_023-71a.50">遂不免於浮滑，</seg>
<seg xml:id="KR2o0025_tls_023-71a.51">而開後人以描摩淺陋之習。</seg>
<seg xml:id="KR2o0025_tls_023-71a.52">故疑歸、唐諸子，</seg>
<seg xml:id="KR2o0025_tls_023-71a.53">得力於《史記》者，</seg>
<seg xml:id="KR2o0025_tls_023-71a.54">特其皮毛，</seg>
<seg xml:id="KR2o0025_tls_023-71a.55">而於古人深際，</seg>
<seg xml:id="KR2o0025_tls_023-71a.56">未之有見。</seg>
<seg xml:id="KR2o0025_tls_023-71a.57">今觀諸君所傳五色訂本，</seg>
<seg xml:id="KR2o0025_tls_023-71a.58">然後知歸氏之所以不能至古人者，</seg>
<seg xml:id="KR2o0025_tls_023-71a.59">正坐此也。</seg>
</p>
<p>
<seg xml:id="KR2o0025_tls_023-72a.1">夫立言之要，</seg>
<seg xml:id="KR2o0025_tls_023-72a.2">在於有物。</seg>
<seg xml:id="KR2o0025_tls_023-72a.3">古人著為文章，</seg>
<seg xml:id="KR2o0025_tls_023-72a.4">皆本於中之所見，</seg>
<seg xml:id="KR2o0025_tls_023-72a.5">初非好為炳炳烺烺，</seg>
<seg xml:id="KR2o0025_tls_023-72a.6">如錦工繡女之矜誇采色已也。</seg>
<seg xml:id="KR2o0025_tls_023-72a.7">富貴公子，</seg>
<seg xml:id="KR2o0025_tls_023-72a.8">雖醉夢中，</seg>
<seg xml:id="KR2o0025_tls_023-72a.9">不能作寒酸求乞語；</seg>
<seg xml:id="KR2o0025_tls_023-72a.10">疾痛患難之人，</seg>
<seg xml:id="KR2o0025_tls_023-72a.11">雖置之絲竹華宴之場，</seg>
<seg xml:id="KR2o0025_tls_023-72a.12">不能易其呻吟而作歡笑。</seg>
<seg xml:id="KR2o0025_tls_023-72a.13">此聲之所以肖其心，</seg>
<seg xml:id="KR2o0025_tls_023-72a.14">而文之所以不能彼此相易，</seg>
<seg xml:id="KR2o0025_tls_023-72a.15">各自成家者也。</seg>
<seg xml:id="KR2o0025_tls_023-72a.16">今舍己之所求，</seg>
<seg xml:id="KR2o0025_tls_023-72a.17">而摩古人之形似，</seg>
<seg xml:id="KR2o0025_tls_023-72a.18">是杞梁之妻，</seg>
<seg xml:id="KR2o0025_tls_023-72a.19">善哭其夫，</seg>
<seg xml:id="KR2o0025_tls_023-72a.20">而西家偕老之婦，</seg>
<seg xml:id="KR2o0025_tls_023-72a.21">亦學其悲號；</seg>
<seg xml:id="KR2o0025_tls_023-72a.22">屈子自沈汨羅，</seg>
<seg xml:id="KR2o0025_tls_023-72a.23">而同心一德之朝，</seg>
<seg xml:id="KR2o0025_tls_023-72a.24">其臣亦宜作楚怨也；</seg>
<seg xml:id="KR2o0025_tls_023-72a.25">不亦傎乎？</seg>
<seg xml:id="KR2o0025_tls_023-72a.26">至於文字，</seg>
<seg xml:id="KR2o0025_tls_023-72a.27">古人未嘗不欲其工。</seg>
<seg xml:id="KR2o0025_tls_023-72a.28">孟子曰：</seg>
<seg xml:id="KR2o0025_tls_023-72a.29">「持其誌，</seg>
<seg xml:id="KR2o0025_tls_023-72a.30">無暴其氣。」</seg>
<seg xml:id="KR2o0025_tls_023-72a.31">學問為立言之主，</seg>
<seg xml:id="KR2o0025_tls_023-72a.32">猶之誌也；</seg>
<seg xml:id="KR2o0025_tls_023-72a.33">文章為明道之具，</seg>
<seg xml:id="KR2o0025_tls_023-72a.34">猶之氣也。</seg>
<seg xml:id="KR2o0025_tls_023-72a.35">求自得於學問，</seg>
<seg xml:id="KR2o0025_tls_023-72a.36">固為文之根本；</seg>
<seg xml:id="KR2o0025_tls_023-72a.37">求無病於文章，</seg>
<seg xml:id="KR2o0025_tls_023-72a.38">亦為學之發揮。</seg>
<seg xml:id="KR2o0025_tls_023-72a.39">故宋儒尊道德而薄文辭，</seg>
<seg xml:id="KR2o0025_tls_023-72a.40">伊川先生謂工文則害道，</seg>
<seg xml:id="KR2o0025_tls_023-72a.41">明道先生謂記誦為玩物喪誌，</seg>
<seg xml:id="KR2o0025_tls_023-72a.42">雖為忘本而逐末者言之；</seg>
<seg xml:id="KR2o0025_tls_023-72a.43">然推二先生之立意，</seg>
<seg xml:id="KR2o0025_tls_023-72a.44">則持其誌者，</seg>
<seg xml:id="KR2o0025_tls_023-72a.45">不必無暴其氣。</seg>
<seg xml:id="KR2o0025_tls_023-72a.46">而出辭氣之遠於鄙倍，</seg>
<seg xml:id="KR2o0025_tls_023-72a.47">辭之欲求其達，</seg>
<seg xml:id="KR2o0025_tls_023-72a.48">孔、曾皆為不聞道矣。</seg>
<seg xml:id="KR2o0025_tls_023-72a.49">但文字之佳勝，</seg>
<seg xml:id="KR2o0025_tls_023-72a.50">正貴讀者之自得；</seg>
<seg xml:id="KR2o0025_tls_023-72a.51">如飲食甘旨，</seg>
<seg xml:id="KR2o0025_tls_023-72a.52">衣服輕暖，</seg>
<seg xml:id="KR2o0025_tls_023-72a.53">衣且食者之領受，</seg>
<seg xml:id="KR2o0025_tls_023-72a.54">各自知之，</seg>
<seg xml:id="KR2o0025_tls_023-72a.55">而難以告人。</seg>
<seg xml:id="KR2o0025_tls_023-72a.56">如欲告人衣食之道，</seg>
<seg xml:id="KR2o0025_tls_023-72a.57">當指膾炙而令其自嘗，</seg>
<seg xml:id="KR2o0025_tls_023-72a.58">可得旨甘；</seg>
<seg xml:id="KR2o0025_tls_023-72a.59">指狐貉而令其自被，</seg>
<seg xml:id="KR2o0025_tls_023-72a.60">可得輕暖，</seg>
<seg xml:id="KR2o0025_tls_023-72a.61">則有是道矣。</seg>
<seg xml:id="KR2o0025_tls_023-72a.62">必吐己之所嘗而哺人以授之甘，</seg>
<seg xml:id="KR2o0025_tls_023-72a.63">摟人之身而置懷以授之暖，</seg>
<seg xml:id="KR2o0025_tls_023-72a.64">則無是理也。</seg>
</p>
<p>
<seg xml:id="KR2o0025_tls_023-73a.1">韓退之曰：</seg>
<seg xml:id="KR2o0025_tls_023-73a.2">「記事者必提其要，</seg>
<seg xml:id="KR2o0025_tls_023-73a.3">纂言者必鉤其玄。」</seg>
<seg xml:id="KR2o0025_tls_023-73a.4">其所謂鉤玄提要之書，</seg>
<seg xml:id="KR2o0025_tls_023-73a.5">不特後世不可得而聞，</seg>
<seg xml:id="KR2o0025_tls_023-73a.6">雖當世籍、湜之徒，</seg>
<seg xml:id="KR2o0025_tls_023-73a.7">亦未聞其有所見，</seg>
<seg xml:id="KR2o0025_tls_023-73a.8">果何物哉？</seg>
<seg xml:id="KR2o0025_tls_023-73a.9">蓋亦不過尋章摘句，</seg>
<seg xml:id="KR2o0025_tls_023-73a.10">以為撰文之資助耳。</seg>
<seg xml:id="KR2o0025_tls_023-73a.11">此等識記，</seg>
<seg xml:id="KR2o0025_tls_023-73a.12">古人當必有之。</seg>
<seg xml:id="KR2o0025_tls_023-73a.13">如左思十稔而賦《三都》，</seg>
<seg xml:id="KR2o0025_tls_023-73a.14">門庭藩混，</seg>
<seg xml:id="KR2o0025_tls_023-73a.15">皆著紙筆，</seg>
<seg xml:id="KR2o0025_tls_023-73a.16">得即書之。</seg>
<seg xml:id="KR2o0025_tls_023-73a.17">今觀其賦，</seg>
<seg xml:id="KR2o0025_tls_023-73a.18">並無奇思妙想，</seg>
<seg xml:id="KR2o0025_tls_023-73a.19">動心駴魄，</seg>
<seg xml:id="KR2o0025_tls_023-73a.20">當藉十年苦思力索而成。</seg>
<seg xml:id="KR2o0025_tls_023-73a.21">其所謂得即書者，</seg>
<seg xml:id="KR2o0025_tls_023-73a.22">亦必標書誌義，</seg>
<seg xml:id="KR2o0025_tls_023-73a.23">先掇古人菁英，</seg>
<seg xml:id="KR2o0025_tls_023-73a.24">而後足以供驅遣爾。</seg>
<seg xml:id="KR2o0025_tls_023-73a.25">然觀書有得，</seg>
<seg xml:id="KR2o0025_tls_023-73a.26">存乎其人，</seg>
<seg xml:id="KR2o0025_tls_023-73a.27">各不相涉也。</seg>
<seg xml:id="KR2o0025_tls_023-73a.28">故古人論文，</seg>
<seg xml:id="KR2o0025_tls_023-73a.29">多言讀書養氣之功，</seg>
<seg xml:id="KR2o0025_tls_023-73a.30">博古通經之要，</seg>
<seg xml:id="KR2o0025_tls_023-73a.31">親師近友之益，</seg>
<seg xml:id="KR2o0025_tls_023-73a.32">取材求助之方，</seg>
<seg xml:id="KR2o0025_tls_023-73a.33">則其道矣。</seg>
<seg xml:id="KR2o0025_tls_023-73a.34">至於論及文辭工拙，</seg>
<seg xml:id="KR2o0025_tls_023-73a.35">則舉隅反三，</seg>
<seg xml:id="KR2o0025_tls_023-73a.36">稱情比類，</seg>
<seg xml:id="KR2o0025_tls_023-73a.37">如陸機《文賦》，</seg>
<seg xml:id="KR2o0025_tls_023-73a.38">劉勰《文心雕龍》，</seg>
<seg xml:id="KR2o0025_tls_023-73a.39">鍾嶸《詩品》，</seg>
<seg xml:id="KR2o0025_tls_023-73a.40">或偶舉精字善句，</seg>
<seg xml:id="KR2o0025_tls_023-73a.41">或品評全篇得失，</seg>
<seg xml:id="KR2o0025_tls_023-73a.42">令觀之者得意文中，</seg>
<seg xml:id="KR2o0025_tls_023-73a.43">會心言外，</seg>
<seg xml:id="KR2o0025_tls_023-73a.44">其於文辭思過半矣。</seg>
<seg xml:id="KR2o0025_tls_023-73a.45">至於不得已而摘記為書，</seg>
<seg xml:id="KR2o0025_tls_023-73a.46">標識為類，</seg>
<seg xml:id="KR2o0025_tls_023-73a.47">是乃一時心之所會，</seg>
<seg xml:id="KR2o0025_tls_023-73a.48">未必出於其書之本然。</seg>
<seg xml:id="KR2o0025_tls_023-73a.49">比如懷人見月而思，</seg>
<seg xml:id="KR2o0025_tls_023-73a.50">月豈必主遠懷？</seg>
<seg xml:id="KR2o0025_tls_023-73a.51">久客聽雨而悲，</seg>
<seg xml:id="KR2o0025_tls_023-73a.52">雨豈必有愁況？</seg>
<seg xml:id="KR2o0025_tls_023-73a.53">然而月下之懷，</seg>
<seg xml:id="KR2o0025_tls_023-73a.54">雨中之感，</seg>
<seg xml:id="KR2o0025_tls_023-73a.55">豈非天地至文？</seg>
<seg xml:id="KR2o0025_tls_023-73a.56">而欲以此感此懷，</seg>
<seg xml:id="KR2o0025_tls_023-73a.57">藏為秘密，</seg>
<seg xml:id="KR2o0025_tls_023-73a.58">或欲嘉惠後學，</seg>
<seg xml:id="KR2o0025_tls_023-73a.59">以謂凡對明月與聽霖雨，</seg>
<seg xml:id="KR2o0025_tls_023-73a.60">必須用此悲感，</seg>
<seg xml:id="KR2o0025_tls_023-73a.61">方可領略，</seg>
<seg xml:id="KR2o0025_tls_023-73a.62">則適當良友乍逢，</seg>
<seg xml:id="KR2o0025_tls_023-73a.63">及新昏宴爾之人，</seg>
<seg xml:id="KR2o0025_tls_023-73a.64">必不信矣。</seg>
<seg xml:id="KR2o0025_tls_023-73a.65">是以學文之事，</seg>
<seg xml:id="KR2o0025_tls_023-73a.66">可授受者規矩方圓；</seg>
<seg xml:id="KR2o0025_tls_023-73a.67">其不可授受者心營意造。</seg>
<seg xml:id="KR2o0025_tls_023-73a.68">至於纂類摘比之書，</seg>
<seg xml:id="KR2o0025_tls_023-73a.69">標識評點之冊，</seg>
<seg xml:id="KR2o0025_tls_023-73a.70">本為文之末務，</seg>
<seg xml:id="KR2o0025_tls_023-73a.71">不可揭以告人，</seg>
<seg xml:id="KR2o0025_tls_023-73a.72">只可用以自誌。</seg>
<seg xml:id="KR2o0025_tls_023-73a.73">父不得而與子，</seg>
<seg xml:id="KR2o0025_tls_023-73a.74">師不得以傳弟。</seg>
<seg xml:id="KR2o0025_tls_023-73a.75">蓋恐以古人無窮之書，</seg>
<seg xml:id="KR2o0025_tls_023-73a.76">而拘於一時有限之心手也。</seg>
</p>
<p>
<seg xml:id="KR2o0025_tls_023-74a.1">律詩當知平仄，</seg>
<seg xml:id="KR2o0025_tls_023-74a.2">古詩宜知音節。</seg>
<seg xml:id="KR2o0025_tls_023-74a.3">顧平仄顯而易知，</seg>
<seg xml:id="KR2o0025_tls_023-74a.4">音節隱而難察；</seg>
<seg xml:id="KR2o0025_tls_023-74a.5">能熟於古詩，</seg>
<seg xml:id="KR2o0025_tls_023-74a.6">當自得之。</seg>
<seg xml:id="KR2o0025_tls_023-74a.7">執古詩而定人之音節，</seg>
<seg xml:id="KR2o0025_tls_023-74a.8">則音節變化，</seg>
<seg xml:id="KR2o0025_tls_023-74a.9">殊非一成之詩所能限也。</seg>
<seg xml:id="KR2o0025_tls_023-74a.10">趙伸符氏取古人詩為《聲調譜》，</seg>
<seg xml:id="KR2o0025_tls_023-74a.11">通人譏之，</seg>
<seg xml:id="KR2o0025_tls_023-74a.12">余不能為趙氏解矣。</seg>
<seg xml:id="KR2o0025_tls_023-74a.13">然為不知音節之人言，</seg>
<seg xml:id="KR2o0025_tls_023-74a.14">未嘗不可生其啟悟；</seg>
<seg xml:id="KR2o0025_tls_023-74a.15">特不當舉為天下之式法爾。</seg>
<seg xml:id="KR2o0025_tls_023-74a.16">時文當知法度，</seg>
<seg xml:id="KR2o0025_tls_023-74a.17">古文亦當知有法渡。</seg>
<seg xml:id="KR2o0025_tls_023-74a.18">時文法度顯而易言，</seg>
<seg xml:id="KR2o0025_tls_023-74a.19">古文法度隱而難喻，</seg>
<seg xml:id="KR2o0025_tls_023-74a.20">能熟於古文，</seg>
<seg xml:id="KR2o0025_tls_023-74a.21">當自得之。</seg>
<seg xml:id="KR2o0025_tls_023-74a.22">執古文而示人以法度，</seg>
<seg xml:id="KR2o0025_tls_023-74a.23">則文章變化，</seg>
<seg xml:id="KR2o0025_tls_023-74a.24">非一成之文所能限也。</seg>
<seg xml:id="KR2o0025_tls_023-74a.25">歸震川氏取《史記》之文，</seg>
<seg xml:id="KR2o0025_tls_023-74a.26">五色標識，</seg>
<seg xml:id="KR2o0025_tls_023-74a.27">以示義法；</seg>
<seg xml:id="KR2o0025_tls_023-74a.28">今之通人，</seg>
<seg xml:id="KR2o0025_tls_023-74a.29">如聞其事必竊笑之，</seg>
<seg xml:id="KR2o0025_tls_023-74a.30">余不能為歸氏解也，</seg>
<seg xml:id="KR2o0025_tls_023-74a.31">然為不知法度之人言，</seg>
<seg xml:id="KR2o0025_tls_023-74a.32">未嘗不可資其領會；</seg>
<seg xml:id="KR2o0025_tls_023-74a.33">特不足據為傳授之秘爾。</seg>
<seg xml:id="KR2o0025_tls_023-74a.34">據為傳授之秘，</seg>
<seg xml:id="KR2o0025_tls_023-74a.35">則是郢人寶燕石矣。</seg>
<seg xml:id="KR2o0025_tls_023-74a.36">夫書之難以一端盡也，</seg>
<seg xml:id="KR2o0025_tls_023-74a.37">仁者見仁，</seg>
<seg xml:id="KR2o0025_tls_023-74a.38">智者見智。</seg>
<seg xml:id="KR2o0025_tls_023-74a.39">詩之音節，</seg>
<seg xml:id="KR2o0025_tls_023-74a.40">文之法度，</seg>
<seg xml:id="KR2o0025_tls_023-74a.41">君子以謂可不學而能，</seg>
<seg xml:id="KR2o0025_tls_023-74a.42">如啼笑之有收縱，</seg>
<seg xml:id="KR2o0025_tls_023-74a.43">歌哭之有抑揚；</seg>
<seg xml:id="KR2o0025_tls_023-74a.44">必欲揭以示人，</seg>
<seg xml:id="KR2o0025_tls_023-74a.45">人反拘而不得歌哭啼笑之至情矣。</seg>
<seg xml:id="KR2o0025_tls_023-74a.46">然使一己之見，</seg>
<seg xml:id="KR2o0025_tls_023-74a.47">不事穿鑿過求，</seg>
<seg xml:id="KR2o0025_tls_023-74a.48">而偶然瀏覽，</seg>
<seg xml:id="KR2o0025_tls_023-74a.49">有會於心，</seg>
<seg xml:id="KR2o0025_tls_023-74a.50">筆而誌之，</seg>
<seg xml:id="KR2o0025_tls_023-74a.51">以自省識，</seg>
<seg xml:id="KR2o0025_tls_023-74a.52">未嘗不可資修辭之助也。</seg>
<seg xml:id="KR2o0025_tls_023-74a.53">乃因一己所見，</seg>
<seg xml:id="KR2o0025_tls_023-74a.54">而謂天下之人，</seg>
<seg xml:id="KR2o0025_tls_023-74a.55">皆當範我之心手焉，</seg>
<seg xml:id="KR2o0025_tls_023-74a.56">後人或我從矣，</seg>
<seg xml:id="KR2o0025_tls_023-74a.57">起古人而問之，</seg>
<seg xml:id="KR2o0025_tls_023-74a.58">乃曰：</seg>
<seg xml:id="KR2o0025_tls_023-74a.59">「余之所命，</seg>
<seg xml:id="KR2o0025_tls_023-74a.60">不在是矣！」</seg>
<seg xml:id="KR2o0025_tls_023-74a.61">毋乃冤歟？</seg>
</p>
<p>
<seg xml:id="KR2o0025_tls_023-75a.1">文集</seg>
</p>
<p>
<seg xml:id="KR2o0025_tls_023-76a.1">集之興也，</seg>
<seg xml:id="KR2o0025_tls_023-76a.2">其當文章升降之交乎？</seg>
<seg xml:id="KR2o0025_tls_023-76a.3">古者朝有典謨，</seg>
<seg xml:id="KR2o0025_tls_023-76a.4">官存法令，</seg>
<seg xml:id="KR2o0025_tls_023-76a.5">風詩采之閭裏，</seg>
<seg xml:id="KR2o0025_tls_023-76a.6">敷奏登之廟堂，</seg>
<seg xml:id="KR2o0025_tls_023-76a.7">未有人自為書，</seg>
<seg xml:id="KR2o0025_tls_023-76a.8">家存一說者也<note>劉向校書，敘錄諸子百家，皆雲出於古者某官某氏之掌，是古無私門著述之徵也。餘詳外篇。</note>。</seg>
<seg xml:id="KR2o0025_tls_023-76a.9">自治學分途，</seg>
<seg xml:id="KR2o0025_tls_023-76a.10">百家風起，</seg>
<seg xml:id="KR2o0025_tls_023-76a.11">周、秦諸子之學，</seg>
<seg xml:id="KR2o0025_tls_023-76a.12">不勝紛紛；</seg>
<seg xml:id="KR2o0025_tls_023-76a.13">識者已病道術之裂矣。</seg>
<seg xml:id="KR2o0025_tls_023-76a.14">然專門傳家之業，</seg>
<seg xml:id="KR2o0025_tls_023-76a.15">未嘗欲以文名，</seg>
<seg xml:id="KR2o0025_tls_023-76a.16">茍足顯其業，</seg>
<seg xml:id="KR2o0025_tls_023-76a.17">而可以傳授於其徒<note>諸子俱有學徒傳授，《管》、《晏》二子書，多記其身後事，《莊子》亦記其將死之言，《韓非·存韓》之終以李斯駁議，皆非本人所撰，蓋為其學者，各據聞見而附益之爾。</note>，</seg>
<seg xml:id="KR2o0025_tls_023-76a.18">則其說亦遂止於是，</seg>
<seg xml:id="KR2o0025_tls_023-76a.19">而未嘗有參差龐雜之文也。</seg>
<seg xml:id="KR2o0025_tls_023-76a.20">兩漢文章漸富，</seg>
<seg xml:id="KR2o0025_tls_023-76a.21">為著作之始衰。</seg>
<seg xml:id="KR2o0025_tls_023-76a.22">然賈生奏議，</seg>
<seg xml:id="KR2o0025_tls_023-76a.23">編入《新書》；</seg>
<seg xml:id="KR2o0025_tls_023-76a.24">
                        <note>即《賈子書》。唐《集賢書目》始有《新書》之名。</note>相如詞賦，</seg>
<seg xml:id="KR2o0025_tls_023-76a.25">但記篇目：</seg>
<seg xml:id="KR2o0025_tls_023-76a.26">
                        <note>《藝文誌》、《司馬相如賦》二十九篇，次《屈原賦》二十五篇之後，而敘錄總雲，《詩賦》一百六家，一千三百一十八篇。蓋各為一家言，與《離騷》等。</note>皆成一家之言，</seg>
<seg xml:id="KR2o0025_tls_023-76a.27">與諸子未甚相遠，</seg>
<seg xml:id="KR2o0025_tls_023-76a.28">初未嘗有匯次諸體，</seg>
<seg xml:id="KR2o0025_tls_023-76a.29">裒焉而為文集者也。</seg>
<seg xml:id="KR2o0025_tls_023-76a.30">自東京以降，</seg>
<seg xml:id="KR2o0025_tls_023-76a.31">訖乎建安、黃初之間，</seg>
<seg xml:id="KR2o0025_tls_023-76a.32">文章繁矣。</seg>
<seg xml:id="KR2o0025_tls_023-76a.33">然範、陳二史<note>《文苑傳》始於《後漢書》。</note>，</seg>
<seg xml:id="KR2o0025_tls_023-76a.34">所次文士諸傳，</seg>
<seg xml:id="KR2o0025_tls_023-76a.35">識其文筆，</seg>
<seg xml:id="KR2o0025_tls_023-76a.36">皆雲所著詩、賦、碑、箴、頌、誄若干篇，</seg>
<seg xml:id="KR2o0025_tls_023-76a.37">而不雲文集若干卷，</seg>
<seg xml:id="KR2o0025_tls_023-76a.38">則文集之實已具，</seg>
<seg xml:id="KR2o0025_tls_023-76a.39">而文集之名猶未立也<note>《隋誌》：「別集之名，《東京》所創。」蓋未深考。</note>。</seg>
<seg xml:id="KR2o0025_tls_023-76a.40">自摯虞創為《文章流別》，</seg>
<seg xml:id="KR2o0025_tls_023-76a.41">學者便之，</seg>
<seg xml:id="KR2o0025_tls_023-76a.42">於是別聚古人之作，</seg>
<seg xml:id="KR2o0025_tls_023-76a.43">標為別集；</seg>
<seg xml:id="KR2o0025_tls_023-76a.44">則文集之名，</seg>
<seg xml:id="KR2o0025_tls_023-76a.45">實仿於晉代<note>陳壽定《諸葛亮集》二十四篇，本雲《諸葛亮故事》，其篇目載《三國誌》，亦子書之體。而《晉書·陳壽傳》雲，定《諸葛集》，壽於目錄標題，亦稱《諸葛氏集》，蓋俗誤雲。</note>。</seg>
<seg xml:id="KR2o0025_tls_023-76a.46">而後世應酬牽率之作，</seg>
<seg xml:id="KR2o0025_tls_023-76a.47">決科俳擾之文，</seg>
<seg xml:id="KR2o0025_tls_023-76a.48">亦汎濫橫裂，</seg>
<seg xml:id="KR2o0025_tls_023-76a.49">而爭附別集之名，</seg>
<seg xml:id="KR2o0025_tls_023-76a.50">是誠劉《略》所不能收，</seg>
<seg xml:id="KR2o0025_tls_023-76a.51">班《誌》所無可附。</seg>
<seg xml:id="KR2o0025_tls_023-76a.52">而所為之文，</seg>
<seg xml:id="KR2o0025_tls_023-76a.53">亦矜情飾貌，</seg>
<seg xml:id="KR2o0025_tls_023-76a.54">矛盾參差，</seg>
<seg xml:id="KR2o0025_tls_023-76a.55">非復專門名家之語無旁出也。</seg>
<seg xml:id="KR2o0025_tls_023-76a.56">夫治學分而諸子出，</seg>
<seg xml:id="KR2o0025_tls_023-76a.57">公私之交也。</seg>
<seg xml:id="KR2o0025_tls_023-76a.58">言行殊而文集興，</seg>
<seg xml:id="KR2o0025_tls_023-76a.59">誠偽之判也。</seg>
<seg xml:id="KR2o0025_tls_023-76a.60">勢屢變則屢卑，</seg>
<seg xml:id="KR2o0025_tls_023-76a.61">文愈繁則愈亂。</seg>
<seg xml:id="KR2o0025_tls_023-76a.62">茍有好學深思之士，</seg>
<seg xml:id="KR2o0025_tls_023-76a.63">因文以求立言之質，</seg>
<seg xml:id="KR2o0025_tls_023-76a.64">因散而求會同之歸，</seg>
<seg xml:id="KR2o0025_tls_023-76a.65">則三變而古學可興。</seg>
<seg xml:id="KR2o0025_tls_023-76a.66">惜乎循流者忘源，</seg>
<seg xml:id="KR2o0025_tls_023-76a.67">而溺名者喪實，</seg>
<seg xml:id="KR2o0025_tls_023-76a.68">二缶猶且以鍾惑，</seg>
<seg xml:id="KR2o0025_tls_023-76a.69">況滔滔之靡有底極者。</seg>
</p>
<p>
<seg xml:id="KR2o0025_tls_023-77a.1">昔者，</seg>
<seg xml:id="KR2o0025_tls_023-77a.2">向、歆父子之條別，</seg>
<seg xml:id="KR2o0025_tls_023-77a.3">其《周官》之遺法乎？</seg>
<seg xml:id="KR2o0025_tls_023-77a.4">聚古今文字而別其家，</seg>
<seg xml:id="KR2o0025_tls_023-77a.5">合天下學術而守於官，</seg>
<seg xml:id="KR2o0025_tls_023-77a.6">非歷代相傳有定式，</seg>
<seg xml:id="KR2o0025_tls_023-77a.7">則西漢之末，</seg>
<seg xml:id="KR2o0025_tls_023-77a.8">無由直溯周、秦之源也<note>《藝文誌》有錄無書者，亦歸其類，則劉向以前必有傳授矣。且《七略》分家，亦未有確據，當是劉氏失其傳。</note>。</seg>
<seg xml:id="KR2o0025_tls_023-77a.9">班《誌》而後，</seg>
<seg xml:id="KR2o0025_tls_023-77a.10">紛紛著錄者，</seg>
<seg xml:id="KR2o0025_tls_023-77a.11">或合或離，</seg>
<seg xml:id="KR2o0025_tls_023-77a.12">不知宗要，</seg>
<seg xml:id="KR2o0025_tls_023-77a.13">其書既不盡傳，</seg>
<seg xml:id="KR2o0025_tls_023-77a.14">則其部次之得失，</seg>
<seg xml:id="KR2o0025_tls_023-77a.15">敘錄之善否，</seg>
<seg xml:id="KR2o0025_tls_023-77a.16">亦無從而悉考也。</seg>
<seg xml:id="KR2o0025_tls_023-77a.17">荀勖《中經》有四部，</seg>
<seg xml:id="KR2o0025_tls_023-77a.18">詩賦圖贊，</seg>
<seg xml:id="KR2o0025_tls_023-77a.19">與汲冢之書歸丁部。</seg>
<seg xml:id="KR2o0025_tls_023-77a.20">王儉《七誌》，</seg>
<seg xml:id="KR2o0025_tls_023-77a.21">以詩賦為文翰誌，</seg>
<seg xml:id="KR2o0025_tls_023-77a.22">而介於諸子軍書之間，</seg>
<seg xml:id="KR2o0025_tls_023-77a.23">則集部之漸日開，</seg>
<seg xml:id="KR2o0025_tls_023-77a.24">而尚未居然列專目也。</seg>
<seg xml:id="KR2o0025_tls_023-77a.25">至阮孝緒撰《七錄》，</seg>
<seg xml:id="KR2o0025_tls_023-77a.26">惟技術、佛、道分三類，</seg>
<seg xml:id="KR2o0025_tls_023-77a.27">而經典、紀傳、子兵、文集之四錄，</seg>
<seg xml:id="KR2o0025_tls_023-77a.28">已全為唐人經、史、子、集之權輿；</seg>
<seg xml:id="KR2o0025_tls_023-77a.29">是集部著錄，</seg>
<seg xml:id="KR2o0025_tls_023-77a.30">實仿於蕭梁，</seg>
<seg xml:id="KR2o0025_tls_023-77a.31">而古學源流，</seg>
<seg xml:id="KR2o0025_tls_023-77a.32">至此為一變，</seg>
<seg xml:id="KR2o0025_tls_023-77a.33">亦其時勢為之也。</seg>
<seg xml:id="KR2o0025_tls_023-77a.34">嗚呼！</seg>
<seg xml:id="KR2o0025_tls_023-77a.35">著作衰而有文集，</seg>
<seg xml:id="KR2o0025_tls_023-77a.36">典故窮而有類書。</seg>
<seg xml:id="KR2o0025_tls_023-77a.37">學者貪於簡閱之易，</seg>
<seg xml:id="KR2o0025_tls_023-77a.38">而不知實學之衰；</seg>
<seg xml:id="KR2o0025_tls_023-77a.39">狃於易成之名，</seg>
<seg xml:id="KR2o0025_tls_023-77a.40">而不知大道之散。</seg>
<seg xml:id="KR2o0025_tls_023-77a.41">江河日下，</seg>
<seg xml:id="KR2o0025_tls_023-77a.42">豪傑之士，</seg>
<seg xml:id="KR2o0025_tls_023-77a.43">從狂瀾既倒之後，</seg>
<seg xml:id="KR2o0025_tls_023-77a.44">而欲障百川於東流，</seg>
<seg xml:id="KR2o0025_tls_023-77a.45">其不為舉世所非笑，</seg>
<seg xml:id="KR2o0025_tls_023-77a.46">而指目牽引為言詞，</seg>
<seg xml:id="KR2o0025_tls_023-77a.47">何可得耶？</seg>
</p>
<p>
<seg xml:id="KR2o0025_tls_023-78a.1">且名者，</seg>
<seg xml:id="KR2o0025_tls_023-78a.2">實之賓也。</seg>
<seg xml:id="KR2o0025_tls_023-78a.3">類者，</seg>
<seg xml:id="KR2o0025_tls_023-78a.4">例所起也。</seg>
<seg xml:id="KR2o0025_tls_023-78a.5">古人有專家之學，</seg>
<seg xml:id="KR2o0025_tls_023-78a.6">而後有專門之書；</seg>
<seg xml:id="KR2o0025_tls_023-78a.7">有專門之書，</seg>
<seg xml:id="KR2o0025_tls_023-78a.8">而後有專門之授受<note>鄭樵蓋嘗雲爾。</note>。</seg>
<seg xml:id="KR2o0025_tls_023-78a.9">即類求書，</seg>
<seg xml:id="KR2o0025_tls_023-78a.10">因流溯源，</seg>
<seg xml:id="KR2o0025_tls_023-78a.11">部次之法明，</seg>
<seg xml:id="KR2o0025_tls_023-78a.12">雖三墳五典，</seg>
<seg xml:id="KR2o0025_tls_023-78a.13">可坐而致也。</seg>
<seg xml:id="KR2o0025_tls_023-78a.14">自校讎失傳，</seg>
<seg xml:id="KR2o0025_tls_023-78a.15">而文集類書之學書，</seg>
<seg xml:id="KR2o0025_tls_023-78a.16">一編之中，</seg>
<seg xml:id="KR2o0025_tls_023-78a.17">先自不勝其龐雜；</seg>
<seg xml:id="KR2o0025_tls_023-78a.18">後之興者，</seg>
<seg xml:id="KR2o0025_tls_023-78a.19">何從而窺古人之大體哉？</seg>
<seg xml:id="KR2o0025_tls_023-78a.20">夫《楚詞》，</seg>
<seg xml:id="KR2o0025_tls_023-78a.21">屈原一家之書也。</seg>
<seg xml:id="KR2o0025_tls_023-78a.22">自《七錄》初收於集部，</seg>
<seg xml:id="KR2o0025_tls_023-78a.23">《隋誌》特表《楚詞》類，</seg>
<seg xml:id="KR2o0025_tls_023-78a.24">因並總集別集為三類，</seg>
<seg xml:id="KR2o0025_tls_023-78a.25">遂為著錄諸家之成法。</seg>
<seg xml:id="KR2o0025_tls_023-78a.26">充其義例，</seg>
<seg xml:id="KR2o0025_tls_023-78a.27">則相如之賦，</seg>
<seg xml:id="KR2o0025_tls_023-78a.28">蘇、李之五言，</seg>
<seg xml:id="KR2o0025_tls_023-78a.29">枚生之《七發》，</seg>
<seg xml:id="KR2o0025_tls_023-78a.30">亦當別標一目，</seg>
<seg xml:id="KR2o0025_tls_023-78a.31">而為賦類、五言類、《七發》類矣。</seg>
<seg xml:id="KR2o0025_tls_023-78a.32">總集別集之稱，</seg>
<seg xml:id="KR2o0025_tls_023-78a.33">何足以配之？</seg>
<seg xml:id="KR2o0025_tls_023-78a.34">其源之濫，</seg>
<seg xml:id="KR2o0025_tls_023-78a.35">實始詞賦不列專家，</seg>
<seg xml:id="KR2o0025_tls_023-78a.36">而文人有別集也。</seg>
<seg xml:id="KR2o0025_tls_023-78a.37">《文心雕龍》，</seg>
<seg xml:id="KR2o0025_tls_023-78a.38">劉勰專門之書也。</seg>
<seg xml:id="KR2o0025_tls_023-78a.39">自《集賢書目》收為總集<note>《隋誌》已然。</note>，</seg>
<seg xml:id="KR2o0025_tls_023-78a.40">《唐誌》乃並《史通》、《文章龜鑒》、《史漢異義》為一類；</seg>
<seg xml:id="KR2o0025_tls_023-78a.41">遂為鄭略、馬《考》諸子之通規<note>《鄭誌》以《史通》入通史類，以《雕龍》入《文集》類。夫漁仲校讎，義例最精，猶舛誤若此，則俗學之傳習已久也。</note>。</seg>
<seg xml:id="KR2o0025_tls_023-78a.42">充其義例，</seg>
<seg xml:id="KR2o0025_tls_023-78a.43">則魏文《典論》，</seg>
<seg xml:id="KR2o0025_tls_023-78a.44">葛洪《史鈔》，</seg>
<seg xml:id="KR2o0025_tls_023-78a.45">張騭《文士傳》<note>《典論·論文》如《雕龍》，《史鈔》如《史漢異義》，《文士傳》如《文章龜鑒》，類皆相似。</note>，</seg>
<seg xml:id="KR2o0025_tls_023-78a.46">亦當混合而入總集矣。</seg>
<seg xml:id="KR2o0025_tls_023-78a.47">史部子部之目何得而分之？</seg>
<seg xml:id="KR2o0025_tls_023-78a.48">
                        <note>《典論》，子類也。《史鈔》、《文士傳》，史類也。</note>其例之混實由文集難定專門，</seg>
<seg xml:id="KR2o0025_tls_023-78a.49">而似者可亂真也。</seg>
<seg xml:id="KR2o0025_tls_023-78a.50">著錄既無源流，</seg>
<seg xml:id="KR2o0025_tls_023-78a.51">作者標題，</seg>
<seg xml:id="KR2o0025_tls_023-78a.52">遂無定法。</seg>
<seg xml:id="KR2o0025_tls_023-78a.53">郎蔚之《諸州圖經集》，</seg>
<seg xml:id="KR2o0025_tls_023-78a.54">則史部地理而有集名矣<note>《隋誌》所收。</note>。</seg>
<seg xml:id="KR2o0025_tls_023-78a.55">王方慶《寶章集》，</seg>
<seg xml:id="KR2o0025_tls_023-78a.56">則經部小學而有集名矣<note>《唐誌》所收。</note>。</seg>
<seg xml:id="KR2o0025_tls_023-78a.57">玄覺《永嘉集》，</seg>
<seg xml:id="KR2o0025_tls_023-78a.58">則子部釋家而有集名矣<note>《唐誌》所收。</note>。</seg>
<seg xml:id="KR2o0025_tls_023-78a.59">百家雜藝之末流，</seg>
<seg xml:id="KR2o0025_tls_023-78a.60">識既庸闇，</seg>
<seg xml:id="KR2o0025_tls_023-78a.61">文復鄙俚，</seg>
<seg xml:id="KR2o0025_tls_023-78a.62">或抄撮古人，</seg>
<seg xml:id="KR2o0025_tls_023-78a.63">或自明小數，</seg>
<seg xml:id="KR2o0025_tls_023-78a.64">本非集類，</seg>
<seg xml:id="KR2o0025_tls_023-78a.65">而紛紛稱集者，</seg>
<seg xml:id="KR2o0025_tls_023-78a.66">何足勝道？</seg>
<seg xml:id="KR2o0025_tls_023-78a.67">
                        <note>雖曾氏《隆平集》，亦從流俗，當改為傳誌，乃為相稱。</note>然則三集既興，</seg>
<seg xml:id="KR2o0025_tls_023-78a.68">九流必混，</seg>
<seg xml:id="KR2o0025_tls_023-78a.69">學術之迷，</seg>
<seg xml:id="KR2o0025_tls_023-78a.70">豈特黎丘有鬼，</seg>
<seg xml:id="KR2o0025_tls_023-78a.71">歧路亡羊而已耶？</seg>
</p>
<p>
<seg xml:id="KR2o0025_tls_023-79a.1">篇卷</seg>
</p>
<p>
<seg xml:id="KR2o0025_tls_023-80a.1">《易》曰：</seg>
<seg xml:id="KR2o0025_tls_023-80a.2">「艮其輔，</seg>
<seg xml:id="KR2o0025_tls_023-80a.3">言有序。」</seg>
<seg xml:id="KR2o0025_tls_023-80a.4">《詩》曰：</seg>
<seg xml:id="KR2o0025_tls_023-80a.5">「出言有章。」</seg>
<seg xml:id="KR2o0025_tls_023-80a.6">古人之於言，</seg>
<seg xml:id="KR2o0025_tls_023-80a.7">求其有章有序而已矣。</seg>
<seg xml:id="KR2o0025_tls_023-80a.8">著之於書，</seg>
<seg xml:id="KR2o0025_tls_023-80a.9">則有簡策。</seg>
<seg xml:id="KR2o0025_tls_023-80a.10">標其起訖，</seg>
<seg xml:id="KR2o0025_tls_023-80a.11">是曰篇章。</seg>
<seg xml:id="KR2o0025_tls_023-80a.12">孟子曰：</seg>
<seg xml:id="KR2o0025_tls_023-80a.13">「吾於《武城》，</seg>
<seg xml:id="KR2o0025_tls_023-80a.14">取二三策而已矣。」</seg>
<seg xml:id="KR2o0025_tls_023-80a.15">是連策為篇之證也。</seg>
<seg xml:id="KR2o0025_tls_023-80a.16">《易·大傳》曰：</seg>
<seg xml:id="KR2o0025_tls_023-80a.17">「二篇之策，</seg>
<seg xml:id="KR2o0025_tls_023-80a.18">萬有一千五百二十。」</seg>
<seg xml:id="KR2o0025_tls_023-80a.19">是首尾為篇之證也。</seg>
<seg xml:id="KR2o0025_tls_023-80a.20">左氏引《詩》，</seg>
<seg xml:id="KR2o0025_tls_023-80a.21">舉其篇名，</seg>
<seg xml:id="KR2o0025_tls_023-80a.22">而次第引之，</seg>
<seg xml:id="KR2o0025_tls_023-80a.23">則曰某章雲雲。</seg>
<seg xml:id="KR2o0025_tls_023-80a.24">是篇為大成，</seg>
<seg xml:id="KR2o0025_tls_023-80a.25">而章為分闋之證也。</seg>
<seg xml:id="KR2o0025_tls_023-80a.26">要在文以足言，</seg>
<seg xml:id="KR2o0025_tls_023-80a.27">成章有序，</seg>
<seg xml:id="KR2o0025_tls_023-80a.28">取其行遠可達而已。</seg>
<seg xml:id="KR2o0025_tls_023-80a.29">篇章簡策，</seg>
<seg xml:id="KR2o0025_tls_023-80a.30">非所計也。</seg>
<seg xml:id="KR2o0025_tls_023-80a.31">後世文字繁多，</seg>
<seg xml:id="KR2o0025_tls_023-80a.32">爰有校讎之學。</seg>
<seg xml:id="KR2o0025_tls_023-80a.33">而向、歆著錄，</seg>
<seg xml:id="KR2o0025_tls_023-80a.34">多以篇卷為計。</seg>
<seg xml:id="KR2o0025_tls_023-80a.35">大約篇從竹簡，</seg>
<seg xml:id="KR2o0025_tls_023-80a.36">卷從縑素，</seg>
<seg xml:id="KR2o0025_tls_023-80a.37">因物定名，</seg>
<seg xml:id="KR2o0025_tls_023-80a.38">無他義也。</seg>
<seg xml:id="KR2o0025_tls_023-80a.39">而縑素為書，</seg>
<seg xml:id="KR2o0025_tls_023-80a.40">後於竹簡，</seg>
<seg xml:id="KR2o0025_tls_023-80a.41">故周、秦稱篇，</seg>
<seg xml:id="KR2o0025_tls_023-80a.42">入漢始有卷也。</seg>
<seg xml:id="KR2o0025_tls_023-80a.43">第彼時竹素並行，</seg>
<seg xml:id="KR2o0025_tls_023-80a.44">而名篇必有起訖；</seg>
<seg xml:id="KR2o0025_tls_023-80a.45">卷無起訖之稱，</seg>
<seg xml:id="KR2o0025_tls_023-80a.46">往往因篇以為之卷；</seg>
<seg xml:id="KR2o0025_tls_023-80a.47">故《漢誌》所著幾篇，</seg>
<seg xml:id="KR2o0025_tls_023-80a.48">即為後世幾卷，</seg>
<seg xml:id="KR2o0025_tls_023-80a.49">其大較也。</seg>
<seg xml:id="KR2o0025_tls_023-80a.50">然《詩經》為篇三百，</seg>
<seg xml:id="KR2o0025_tls_023-80a.51">而為卷不過二十有八；</seg>
<seg xml:id="KR2o0025_tls_023-80a.52">《尚書》、《禮經》，</seg>
<seg xml:id="KR2o0025_tls_023-80a.53">亦皆卷少篇多，</seg>
<seg xml:id="KR2o0025_tls_023-80a.54">則又知彼時書入縑素，</seg>
<seg xml:id="KR2o0025_tls_023-80a.55">亦稱為篇。</seg>
<seg xml:id="KR2o0025_tls_023-80a.56">篇之為名，</seg>
<seg xml:id="KR2o0025_tls_023-80a.57">專主文義起訖，</seg>
<seg xml:id="KR2o0025_tls_023-80a.58">而卷則系乎綴帛短長，</seg>
<seg xml:id="KR2o0025_tls_023-80a.59">此無他義，</seg>
<seg xml:id="KR2o0025_tls_023-80a.60">蓋取篇之名書，</seg>
<seg xml:id="KR2o0025_tls_023-80a.61">古於卷也。</seg>
<seg xml:id="KR2o0025_tls_023-80a.62">故異篇可以同卷，</seg>
<seg xml:id="KR2o0025_tls_023-80a.63">而分卷不聞用以標起訖。</seg>
<seg xml:id="KR2o0025_tls_023-80a.64">至班氏《五行》之誌．</seg>
<seg xml:id="KR2o0025_tls_023-80a.65">《元後》之傳，</seg>
<seg xml:id="KR2o0025_tls_023-80a.66">篇長卷短，</seg>
<seg xml:id="KR2o0025_tls_023-80a.67">則分子卷。</seg>
<seg xml:id="KR2o0025_tls_023-80a.68">是篇不可易，</seg>
<seg xml:id="KR2o0025_tls_023-80a.69">而卷可分合也。</seg>
<seg xml:id="KR2o0025_tls_023-80a.70">嗣是以後，</seg>
<seg xml:id="KR2o0025_tls_023-80a.71">訖於隋、唐，</seg>
<seg xml:id="KR2o0025_tls_023-80a.72">書之計卷者多，</seg>
<seg xml:id="KR2o0025_tls_023-80a.73">計篇者少。</seg>
<seg xml:id="KR2o0025_tls_023-80a.74">著述諸家，</seg>
<seg xml:id="KR2o0025_tls_023-80a.75">所謂一卷，</seg>
<seg xml:id="KR2o0025_tls_023-80a.76">往往即古人之所謂一篇；</seg>
<seg xml:id="KR2o0025_tls_023-80a.77">則事隨時變，</seg>
<seg xml:id="KR2o0025_tls_023-80a.78">人亦出於不自知也。</seg>
<seg xml:id="KR2o0025_tls_023-80a.79">惟司馬彪《續後漢誌》，</seg>
<seg xml:id="KR2o0025_tls_023-80a.80">八篇之書，</seg>
<seg xml:id="KR2o0025_tls_023-80a.81">分卷三十，</seg>
<seg xml:id="KR2o0025_tls_023-80a.82">割篇徇卷，</seg>
<seg xml:id="KR2o0025_tls_023-80a.83">大變班書子卷之法，</seg>
<seg xml:id="KR2o0025_tls_023-80a.84">作俑唐、宋史傳，</seg>
<seg xml:id="KR2o0025_tls_023-80a.85">失古人之義矣<note>《史》、《漢》之書，十二本紀、七十列傳、八書、十誌之類，但舉篇數，全書自了然也。《五行誌》分子卷五，《王莽傳》分子卷三，而篇目仍合為一，總卷之數，仍與相符，是以篇之起訖為主，不因卷帙繁重而茍分也。自司馬彪以八誌為三十卷，遂開割篇徇卷之例，篇卷混淆，而名實亦不正矣。歐陽《唐誌》五十，其實十三誌也，年表十五，其實止四表也。《宋史》列傳二百五十有五，《後妃》以一為二，《宗室》以一為四，李綱一人，傳分二卷，再並《道學》、《儒林》，以至《外國》、《蠻夷》之同名異卷，凡五十餘卷，其實不過一百九十餘卷耳。</note>。</seg>
</p>
<p>
<seg xml:id="KR2o0025_tls_023-81a.1">至於其間名小異而實不異者，</seg>
<seg xml:id="KR2o0025_tls_023-81a.2">道書稱，</seg>
<seg xml:id="KR2o0025_tls_023-81a.3">即卷之別名也，</seg>
<seg xml:id="KR2o0025_tls_023-81a.4">元人《說郛》用之。</seg>
<seg xml:id="KR2o0025_tls_023-81a.5">蒯通《雋永》稱首，</seg>
<seg xml:id="KR2o0025_tls_023-81a.6">則章之別名也，</seg>
<seg xml:id="KR2o0025_tls_023-81a.7">梁人《文選》用之。</seg>
<seg xml:id="KR2o0025_tls_023-81a.8">此則標新著異，</seg>
<seg xml:id="KR2o0025_tls_023-81a.9">名實故無傷也。</seg>
<seg xml:id="KR2o0025_tls_023-81a.10">唐、宋以來，</seg>
<seg xml:id="KR2o0025_tls_023-81a.11">卷軸之書，</seg>
<seg xml:id="KR2o0025_tls_023-81a.12">又變而為紙冊；</seg>
<seg xml:id="KR2o0025_tls_023-81a.13">則成書之易，</seg>
<seg xml:id="KR2o0025_tls_023-81a.14">較之古人，</seg>
<seg xml:id="KR2o0025_tls_023-81a.15">蓋不啻倍蓰已也。</seg>
<seg xml:id="KR2o0025_tls_023-81a.16">古人所謂簡帙繁重，</seg>
<seg xml:id="KR2o0025_tls_023-81a.17">不可合為一篇者<note>分上中下之類。</note>，</seg>
<seg xml:id="KR2o0025_tls_023-81a.18">今則再倍其書，</seg>
<seg xml:id="KR2o0025_tls_023-81a.19">而不難載之同冊矣。</seg>
<seg xml:id="KR2o0025_tls_023-81a.20">故自唐以前，</seg>
<seg xml:id="KR2o0025_tls_023-81a.21">分卷甚短。</seg>
<seg xml:id="KR2o0025_tls_023-81a.22">六朝及唐人文集，</seg>
<seg xml:id="KR2o0025_tls_023-81a.23">所為十卷，</seg>
<seg xml:id="KR2o0025_tls_023-81a.24">今人不過三四卷也。</seg>
<seg xml:id="KR2o0025_tls_023-81a.25">自宋以來，</seg>
<seg xml:id="KR2o0025_tls_023-81a.26">分卷遂長。</seg>
<seg xml:id="KR2o0025_tls_023-81a.27">以古人卷從卷軸，</seg>
<seg xml:id="KR2o0025_tls_023-81a.28">勢自不能過長；</seg>
<seg xml:id="KR2o0025_tls_023-81a.29">後人紙冊為書，</seg>
<seg xml:id="KR2o0025_tls_023-81a.30">不過存卷之名，</seg>
<seg xml:id="KR2o0025_tls_023-81a.31">則隨其意之所至，</seg>
<seg xml:id="KR2o0025_tls_023-81a.32">不難鉅冊以載也。</seg>
<seg xml:id="KR2o0025_tls_023-81a.33">以紙冊而存縑素為卷之名，</seg>
<seg xml:id="KR2o0025_tls_023-81a.34">亦猶漢人以縑素而存竹簡為篇之名，</seg>
<seg xml:id="KR2o0025_tls_023-81a.35">理本同也。</seg>
<seg xml:id="KR2o0025_tls_023-81a.36">然篇既用以計文之起訖矣，</seg>
<seg xml:id="KR2o0025_tls_023-81a.37">是終古不可改易，</seg>
<seg xml:id="KR2o0025_tls_023-81a.38">雖謂不從竹簡起義可也。</seg>
<seg xml:id="KR2o0025_tls_023-81a.39">卷則限於軸之長短，</seg>
<seg xml:id="KR2o0025_tls_023-81a.40">而並無一定起訖之例。</seg>
<seg xml:id="KR2o0025_tls_023-81a.41">今既不用縑素而用紙冊，</seg>
<seg xml:id="KR2o0025_tls_023-81a.42">自當量紙冊之能勝而為之界。</seg>
<seg xml:id="KR2o0025_tls_023-81a.43">其好古而標卷為名，</seg>
<seg xml:id="KR2o0025_tls_023-81a.44">從質而標冊為名，</seg>
<seg xml:id="KR2o0025_tls_023-81a.45">自無不可；</seg>
<seg xml:id="KR2o0025_tls_023-81a.46">不當又取卷數與冊本，</seg>
<seg xml:id="KR2o0025_tls_023-81a.47">故作參差，</seg>
<seg xml:id="KR2o0025_tls_023-81a.48">使人因卷尋篇，</seg>
<seg xml:id="KR2o0025_tls_023-81a.49">又復使人挾冊求卷，</seg>
<seg xml:id="KR2o0025_tls_023-81a.50">徒滋擾也。</seg>
<seg xml:id="KR2o0025_tls_023-81a.51">夫文之繁省起訖，</seg>
<seg xml:id="KR2o0025_tls_023-81a.52">不可執定；</seg>
<seg xml:id="KR2o0025_tls_023-81a.53">而方策之重，</seg>
<seg xml:id="KR2o0025_tls_023-81a.54">今又不行；</seg>
<seg xml:id="KR2o0025_tls_023-81a.55">
                        <note>古人寂寥短篇，亦可自為一書，孤行於世。蓋方策體重，不如後世片紙，難為一書也。</note>則篇自不能孤立，</seg>
<seg xml:id="KR2o0025_tls_023-81a.56">必依卷以連編，</seg>
<seg xml:id="KR2o0025_tls_023-81a.57">勢也。</seg>
<seg xml:id="KR2o0025_tls_023-81a.58">卷非一定而不可易，</seg>
<seg xml:id="KR2o0025_tls_023-81a.59">既欲包篇以合之，</seg>
<seg xml:id="KR2o0025_tls_023-81a.60">又欲破冊而分之，</seg>
<seg xml:id="KR2o0025_tls_023-81a.61">使人多一檢索於離合之外，</seg>
<seg xml:id="KR2o0025_tls_023-81a.62">又無關於義例焉，</seg>
<seg xml:id="KR2o0025_tls_023-81a.63">不亦擾擾多事乎？</seg>
<seg xml:id="KR2o0025_tls_023-81a.64">故著書但當論篇，</seg>
<seg xml:id="KR2o0025_tls_023-81a.65">不當計卷<note>卷不關於文之本數，篇則因文計數者也。故以篇為計，自不憂其有闕卷，以卷為計，不能保其無闕篇也。</note>。</seg>
<seg xml:id="KR2o0025_tls_023-81a.66">必欲計卷，</seg>
<seg xml:id="KR2o0025_tls_023-81a.67">聽其量冊短長，</seg>
<seg xml:id="KR2o0025_tls_023-81a.68">而為銓配可也。</seg>
<seg xml:id="KR2o0025_tls_023-81a.69">不計所載之冊，</seg>
<seg xml:id="KR2o0025_tls_023-81a.70">而銖銖分卷，</seg>
<seg xml:id="KR2o0025_tls_023-81a.71">以為題簽著錄之美觀，</seg>
<seg xml:id="KR2o0025_tls_023-81a.72">皆是泥古而忘實者也。</seg>
<seg xml:id="KR2o0025_tls_023-81a.73">《崇文》、《宋誌》，</seg>
<seg xml:id="KR2o0025_tls_023-81a.74">間有著冊而不詳卷者。</seg>
<seg xml:id="KR2o0025_tls_023-81a.75">明代《文淵閣目》，</seg>
<seg xml:id="KR2o0025_tls_023-81a.76">則但計冊而無卷矣。</seg>
<seg xml:id="KR2o0025_tls_023-81a.77">是雖著錄之闕典，</seg>
<seg xml:id="KR2o0025_tls_023-81a.78">然使卷冊茍無參差，</seg>
<seg xml:id="KR2o0025_tls_023-81a.79">何至有此弊也<note>古人已成之書，自不宜強改。</note>。</seg>
</p>
<p>
<seg xml:id="KR2o0025_tls_023-82a.1">天喻</seg>
</p>
<p>
<seg xml:id="KR2o0025_tls_023-83a.1">夫天渾然而無名者也。</seg>
<seg xml:id="KR2o0025_tls_023-83a.2">三垣、七曜、二十八宿、一十二次、三百六十五度、黃道、赤道，</seg>
<seg xml:id="KR2o0025_tls_023-83a.3">歷家強名之以紀數爾。</seg>
<seg xml:id="KR2o0025_tls_023-83a.4">古今以來，</seg>
<seg xml:id="KR2o0025_tls_023-83a.5">合之為文質損益，</seg>
<seg xml:id="KR2o0025_tls_023-83a.6">分之為學業事功，</seg>
<seg xml:id="KR2o0025_tls_023-83a.7">文章性命。</seg>
<seg xml:id="KR2o0025_tls_023-83a.8">當其始也，</seg>
<seg xml:id="KR2o0025_tls_023-83a.9">但有見於當然，</seg>
<seg xml:id="KR2o0025_tls_023-83a.10">而為乎其所不得不為，</seg>
<seg xml:id="KR2o0025_tls_023-83a.11">渾然無定名也。</seg>
<seg xml:id="KR2o0025_tls_023-83a.12">其分條別類，</seg>
<seg xml:id="KR2o0025_tls_023-83a.13">而名文名質，</seg>
<seg xml:id="KR2o0025_tls_023-83a.14">名為學業事功，</seg>
<seg xml:id="KR2o0025_tls_023-83a.15">文章性命，</seg>
<seg xml:id="KR2o0025_tls_023-83a.16">而不可合並者，</seg>
<seg xml:id="KR2o0025_tls_023-83a.17">皆因偏救弊，</seg>
<seg xml:id="KR2o0025_tls_023-83a.18">有所舉而詔示於人，</seg>
<seg xml:id="KR2o0025_tls_023-83a.19">不得已而強為之名，</seg>
<seg xml:id="KR2o0025_tls_023-83a.20">定趨向爾。</seg>
<seg xml:id="KR2o0025_tls_023-83a.21">後人不察其故而徇於其名，</seg>
<seg xml:id="KR2o0025_tls_023-83a.22">以謂是可自命其流品，</seg>
<seg xml:id="KR2o0025_tls_023-83a.23">而紛紛有入主出奴之勢焉。</seg>
<seg xml:id="KR2o0025_tls_023-83a.24">漢學宋學之交譏，</seg>
<seg xml:id="KR2o0025_tls_023-83a.25">訓詁辭章之互詆，</seg>
<seg xml:id="KR2o0025_tls_023-83a.26">德性學問之紛爭，</seg>
<seg xml:id="KR2o0025_tls_023-83a.27">是皆知其然而不知其所以然也。</seg>
</p>
<p>
<seg xml:id="KR2o0025_tls_023-84a.1">學業將以經世也，</seg>
<seg xml:id="KR2o0025_tls_023-84a.2">如治歷者，</seg>
<seg xml:id="KR2o0025_tls_023-84a.3">盡人功以求合於天行而已矣，</seg>
<seg xml:id="KR2o0025_tls_023-84a.4">初不自為意必也。</seg>
<seg xml:id="KR2o0025_tls_023-84a.5">其前人所略而後人詳之，</seg>
<seg xml:id="KR2o0025_tls_023-84a.6">前人所無而後人創之，</seg>
<seg xml:id="KR2o0025_tls_023-84a.7">前人所習而後人更之，</seg>
<seg xml:id="KR2o0025_tls_023-84a.8">譬若《月令》中星不可同於《堯典》，</seg>
<seg xml:id="KR2o0025_tls_023-84a.9">太初歷法不可同於《月令》，</seg>
<seg xml:id="KR2o0025_tls_023-84a.10">要於適當其宜而可矣。</seg>
<seg xml:id="KR2o0025_tls_023-84a.11">周公承文、武之後，</seg>
<seg xml:id="KR2o0025_tls_023-84a.12">而身為冢宰，</seg>
<seg xml:id="KR2o0025_tls_023-84a.13">故制作禮樂，</seg>
<seg xml:id="KR2o0025_tls_023-84a.14">為一代成憲。</seg>
<seg xml:id="KR2o0025_tls_023-84a.15">孔子生於衰世，</seg>
<seg xml:id="KR2o0025_tls_023-84a.16">有德無位，</seg>
<seg xml:id="KR2o0025_tls_023-84a.17">故述而不作，</seg>
<seg xml:id="KR2o0025_tls_023-84a.18">以明先王之大道。</seg>
<seg xml:id="KR2o0025_tls_023-84a.19">孟子當處士橫議之時，</seg>
<seg xml:id="KR2o0025_tls_023-84a.20">故力距楊、墨，</seg>
<seg xml:id="KR2o0025_tls_023-84a.21">以尊孔子之傳述。</seg>
<seg xml:id="KR2o0025_tls_023-84a.22">韓子當佛老熾盛之時，</seg>
<seg xml:id="KR2o0025_tls_023-84a.23">故推明聖道，</seg>
<seg xml:id="KR2o0025_tls_023-84a.24">以正天下之學術。</seg>
<seg xml:id="KR2o0025_tls_023-84a.25">程、朱當末學忘本之會，</seg>
<seg xml:id="KR2o0025_tls_023-84a.26">故辨明性理，</seg>
<seg xml:id="KR2o0025_tls_023-84a.27">以挽流俗之人心。</seg>
<seg xml:id="KR2o0025_tls_023-84a.28">其事與功，</seg>
<seg xml:id="KR2o0025_tls_023-84a.29">皆不相襲，</seg>
<seg xml:id="KR2o0025_tls_023-84a.30">而皆以言乎經世也。</seg>
<seg xml:id="KR2o0025_tls_023-84a.31">故學業者，</seg>
<seg xml:id="KR2o0025_tls_023-84a.32">所以辟風氣也。</seg>
<seg xml:id="KR2o0025_tls_023-84a.33">風氣未開，</seg>
<seg xml:id="KR2o0025_tls_023-84a.34">學業有以開之。</seg>
<seg xml:id="KR2o0025_tls_023-84a.35">風氣既弊，</seg>
<seg xml:id="KR2o0025_tls_023-84a.36">學業有以挽之。</seg>
<seg xml:id="KR2o0025_tls_023-84a.37">人心風俗，</seg>
<seg xml:id="KR2o0025_tls_023-84a.38">不能歷久而無弊，</seg>
<seg xml:id="KR2o0025_tls_023-84a.39">猶羲和、保章之法，</seg>
<seg xml:id="KR2o0025_tls_023-84a.40">不能歷久而不差也。</seg>
<seg xml:id="KR2o0025_tls_023-84a.41">因其弊而施補救，</seg>
<seg xml:id="KR2o0025_tls_023-84a.42">猶歷家之因其差而議更改也。</seg>
<seg xml:id="KR2o0025_tls_023-84a.43">歷法之差，</seg>
<seg xml:id="KR2o0025_tls_023-84a.44">非過則不及。</seg>
<seg xml:id="KR2o0025_tls_023-84a.45">風氣之弊，</seg>
<seg xml:id="KR2o0025_tls_023-84a.46">非偏重則偏輕也。</seg>
<seg xml:id="KR2o0025_tls_023-84a.47">重輕過不及之偏，</seg>
<seg xml:id="KR2o0025_tls_023-84a.48">非因其極而反之，</seg>
<seg xml:id="KR2o0025_tls_023-84a.49">不能得中正之宜也。</seg>
<seg xml:id="KR2o0025_tls_023-84a.50">好名之士，</seg>
<seg xml:id="KR2o0025_tls_023-84a.51">方且趨風氣而為學業，</seg>
<seg xml:id="KR2o0025_tls_023-84a.52">是以火救火，</seg>
<seg xml:id="KR2o0025_tls_023-84a.53">而水救水也。</seg>
</p>
<p>
<seg xml:id="KR2o0025_tls_023-85a.1">天定勝人，</seg>
<seg xml:id="KR2o0025_tls_023-85a.2">人定亦能勝天。</seg>
<seg xml:id="KR2o0025_tls_023-85a.3">二十八宿，</seg>
<seg xml:id="KR2o0025_tls_023-85a.4">十二次舍，</seg>
<seg xml:id="KR2o0025_tls_023-85a.5">以環天度數，</seg>
<seg xml:id="KR2o0025_tls_023-85a.6">盡春秋中國都邑。</seg>
<seg xml:id="KR2o0025_tls_023-85a.7">夫中國在大地中，</seg>
<seg xml:id="KR2o0025_tls_023-85a.8">東南之一隅耳。</seg>
<seg xml:id="KR2o0025_tls_023-85a.9">而周天之星度，</seg>
<seg xml:id="KR2o0025_tls_023-85a.10">屬之占驗，</seg>
<seg xml:id="KR2o0025_tls_023-85a.11">未嘗不應，</seg>
<seg xml:id="KR2o0025_tls_023-85a.12">此殆不可以理推測，</seg>
<seg xml:id="KR2o0025_tls_023-85a.13">蓋人定之勝於天也。</seg>
<seg xml:id="KR2o0025_tls_023-85a.14">且如子平之推人生年月日時，</seg>
<seg xml:id="KR2o0025_tls_023-85a.15">皆以六十甲子，</seg>
<seg xml:id="KR2o0025_tls_023-85a.16">分配五行生克。</seg>
<seg xml:id="KR2o0025_tls_023-85a.17">夫年月與時，</seg>
<seg xml:id="KR2o0025_tls_023-85a.18">並不以甲子為紀，</seg>
<seg xml:id="KR2o0025_tls_023-85a.19">古人未嘗有是言也。</seg>
<seg xml:id="KR2o0025_tls_023-85a.20">而後人既定其法，</seg>
<seg xml:id="KR2o0025_tls_023-85a.21">則亦推衍休咎而無不應，</seg>
<seg xml:id="KR2o0025_tls_023-85a.22">豈非人定之勝天乎？</seg>
<seg xml:id="KR2o0025_tls_023-85a.23">《易》曰「先天而天弗違」，</seg>
<seg xml:id="KR2o0025_tls_023-85a.24">蓋以此也。</seg>
<seg xml:id="KR2o0025_tls_023-85a.25">學問亦有人定勝天之理。</seg>
<seg xml:id="KR2o0025_tls_023-85a.26">理分無極太極，</seg>
<seg xml:id="KR2o0025_tls_023-85a.27">數分先天後天，</seg>
<seg xml:id="KR2o0025_tls_023-85a.28">圖有《河圖》、《洛書》，</seg>
<seg xml:id="KR2o0025_tls_023-85a.29">性分義理氣質，</seg>
<seg xml:id="KR2o0025_tls_023-85a.30">聖人之意，</seg>
<seg xml:id="KR2o0025_tls_023-85a.31">後賢以意測之，</seg>
<seg xml:id="KR2o0025_tls_023-85a.32">遂若聖人不妨如是解也。</seg>
<seg xml:id="KR2o0025_tls_023-85a.33">率由其說，</seg>
<seg xml:id="KR2o0025_tls_023-85a.34">亦可以希聖，</seg>
<seg xml:id="KR2o0025_tls_023-85a.35">亦可以希天。</seg>
<seg xml:id="KR2o0025_tls_023-85a.36">豈非人定之勝天乎？</seg>
<seg xml:id="KR2o0025_tls_023-85a.37">尊信太過，</seg>
<seg xml:id="KR2o0025_tls_023-85a.38">以謂真得聖人之意固非，</seg>
<seg xml:id="KR2o0025_tls_023-85a.39">即辨駁太過，</seg>
<seg xml:id="KR2o0025_tls_023-85a.40">以為諸儒詬詈，</seg>
<seg xml:id="KR2o0025_tls_023-85a.41">亦豈有當哉？</seg>
</p>
<p>
<seg xml:id="KR2o0025_tls_023-86a.1">師說</seg>
</p>
<p>
<seg xml:id="KR2o0025_tls_023-87a.1">韓退之曰：</seg>
<seg xml:id="KR2o0025_tls_023-87a.2">「師者，</seg>
<seg xml:id="KR2o0025_tls_023-87a.3">所以傳道受業解惑者也。」</seg>
<seg xml:id="KR2o0025_tls_023-87a.4">又曰：</seg>
<seg xml:id="KR2o0025_tls_023-87a.5">「師不必賢於弟子，</seg>
<seg xml:id="KR2o0025_tls_023-87a.6">弟子不必不如師。」</seg>
<seg xml:id="KR2o0025_tls_023-87a.7">「道之所存，</seg>
<seg xml:id="KR2o0025_tls_023-87a.8">師之所存也。」</seg>
<seg xml:id="KR2o0025_tls_023-87a.9">又曰：</seg>
<seg xml:id="KR2o0025_tls_023-87a.10">「巫醫百工之人，</seg>
<seg xml:id="KR2o0025_tls_023-87a.11">不恥相師。」</seg>
<seg xml:id="KR2o0025_tls_023-87a.12">而因怪當時之人，</seg>
<seg xml:id="KR2o0025_tls_023-87a.13">以相師為恥，</seg>
<seg xml:id="KR2o0025_tls_023-87a.14">而曾巫醫百工之不如。</seg>
<seg xml:id="KR2o0025_tls_023-87a.15">韓氏蓋為當時之敝俗而言之也，</seg>
<seg xml:id="KR2o0025_tls_023-87a.16">未及師之究竟也。</seg>
<seg xml:id="KR2o0025_tls_023-87a.17">《記》曰：</seg>
<seg xml:id="KR2o0025_tls_023-87a.18">「民生有三，</seg>
<seg xml:id="KR2o0025_tls_023-87a.19">事之如一，</seg>
<seg xml:id="KR2o0025_tls_023-87a.20">君、親、師也。」</seg>
<seg xml:id="KR2o0025_tls_023-87a.21">此為傳道言之也。</seg>
<seg xml:id="KR2o0025_tls_023-87a.22">授業解惑，</seg>
<seg xml:id="KR2o0025_tls_023-87a.23">則有差等矣。</seg>
<seg xml:id="KR2o0025_tls_023-87a.24">業有精粗，</seg>
<seg xml:id="KR2o0025_tls_023-87a.25">惑亦有大小，</seg>
<seg xml:id="KR2o0025_tls_023-87a.26">授且解者之為師，</seg>
<seg xml:id="KR2o0025_tls_023-87a.27">固然矣；</seg>
<seg xml:id="KR2o0025_tls_023-87a.28">然與傳道有間矣。</seg>
<seg xml:id="KR2o0025_tls_023-87a.29">巫醫百工之相師，</seg>
<seg xml:id="KR2o0025_tls_023-87a.30">亦不可以概視也。</seg>
<seg xml:id="KR2o0025_tls_023-87a.31">蓋有可易之師，</seg>
<seg xml:id="KR2o0025_tls_023-87a.32">與不可易之師，</seg>
<seg xml:id="KR2o0025_tls_023-87a.33">其相去也，</seg>
<seg xml:id="KR2o0025_tls_023-87a.34">不可同日語矣。</seg>
<seg xml:id="KR2o0025_tls_023-87a.35">知師之說者，</seg>
<seg xml:id="KR2o0025_tls_023-87a.36">其知天乎？</seg>
<seg xml:id="KR2o0025_tls_023-87a.37">蓋人皆聽命於天者也，</seg>
<seg xml:id="KR2o0025_tls_023-87a.38">天無聲臭，</seg>
<seg xml:id="KR2o0025_tls_023-87a.39">而俾君治之。</seg>
<seg xml:id="KR2o0025_tls_023-87a.40">人皆天所生也，</seg>
<seg xml:id="KR2o0025_tls_023-87a.41">天不物物而生，</seg>
<seg xml:id="KR2o0025_tls_023-87a.42">而親則生之。</seg>
<seg xml:id="KR2o0025_tls_023-87a.43">人皆學於天者也，</seg>
<seg xml:id="KR2o0025_tls_023-87a.44">天不諄諄而誨，</seg>
<seg xml:id="KR2o0025_tls_023-87a.45">而師則教之。</seg>
<seg xml:id="KR2o0025_tls_023-87a.46">然則君子而思事天也，</seg>
<seg xml:id="KR2o0025_tls_023-87a.47">亦在謹事三者而已矣。</seg>
</p>
<p>
<seg xml:id="KR2o0025_tls_023-88a.1">人失其道，</seg>
<seg xml:id="KR2o0025_tls_023-88a.2">則失所以為人，</seg>
<seg xml:id="KR2o0025_tls_023-88a.3">猶無其身，</seg>
<seg xml:id="KR2o0025_tls_023-88a.4">則無所以為生也。</seg>
<seg xml:id="KR2o0025_tls_023-88a.5">故父母生而師教，</seg>
<seg xml:id="KR2o0025_tls_023-88a.6">其理本無殊異。</seg>
<seg xml:id="KR2o0025_tls_023-88a.7">此七十子之服孔子，</seg>
<seg xml:id="KR2o0025_tls_023-88a.8">所以可與之死，</seg>
<seg xml:id="KR2o0025_tls_023-88a.9">可與之生，</seg>
<seg xml:id="KR2o0025_tls_023-88a.10">東西南北，</seg>
<seg xml:id="KR2o0025_tls_023-88a.11">不敢自有其身，</seg>
<seg xml:id="KR2o0025_tls_023-88a.12">非情親也，</seg>
<seg xml:id="KR2o0025_tls_023-88a.13">理勢不得不然也。</seg>
<seg xml:id="KR2o0025_tls_023-88a.14">若夫授業解惑，</seg>
<seg xml:id="KR2o0025_tls_023-88a.15">則有差等矣。</seg>
<seg xml:id="KR2o0025_tls_023-88a.16">經師授受，</seg>
<seg xml:id="KR2o0025_tls_023-88a.17">章句訓詁；</seg>
<seg xml:id="KR2o0025_tls_023-88a.18">史學淵源，</seg>
<seg xml:id="KR2o0025_tls_023-88a.19">筆削義例；</seg>
<seg xml:id="KR2o0025_tls_023-88a.20">皆為道體所該。</seg>
<seg xml:id="KR2o0025_tls_023-88a.21">古人「書不盡言，</seg>
<seg xml:id="KR2o0025_tls_023-88a.22">言不盡意」。</seg>
<seg xml:id="KR2o0025_tls_023-88a.23">竹帛之外，</seg>
<seg xml:id="KR2o0025_tls_023-88a.24">別有心傳，</seg>
<seg xml:id="KR2o0025_tls_023-88a.25">口耳轉受，</seg>
<seg xml:id="KR2o0025_tls_023-88a.26">必明所自，</seg>
<seg xml:id="KR2o0025_tls_023-88a.27">不啻宗支譜系不可亂也。</seg>
<seg xml:id="KR2o0025_tls_023-88a.28">此則必從其人而後受，</seg>
<seg xml:id="KR2o0025_tls_023-88a.29">茍非其人，</seg>
<seg xml:id="KR2o0025_tls_023-88a.30">即已無所受也，</seg>
<seg xml:id="KR2o0025_tls_023-88a.31">是不可易之師也。</seg>
<seg xml:id="KR2o0025_tls_023-88a.32">學問專家，</seg>
<seg xml:id="KR2o0025_tls_023-88a.33">文章經世，</seg>
<seg xml:id="KR2o0025_tls_023-88a.34">其中疾徐甘苦，</seg>
<seg xml:id="KR2o0025_tls_023-88a.35">可以意喻，</seg>
<seg xml:id="KR2o0025_tls_023-88a.36">不可言傳。</seg>
<seg xml:id="KR2o0025_tls_023-88a.37">此亦至道所寓，</seg>
<seg xml:id="KR2o0025_tls_023-88a.38">必從其人而後受，</seg>
<seg xml:id="KR2o0025_tls_023-88a.39">不從其人，</seg>
<seg xml:id="KR2o0025_tls_023-88a.40">即已無所受也，</seg>
<seg xml:id="KR2o0025_tls_023-88a.41">是不可易之師也。</seg>
<seg xml:id="KR2o0025_tls_023-88a.42">茍如是者，</seg>
<seg xml:id="KR2o0025_tls_023-88a.43">生則服勤，</seg>
<seg xml:id="KR2o0025_tls_023-88a.44">左右無方，</seg>
<seg xml:id="KR2o0025_tls_023-88a.45">沒則屍祝俎豆，</seg>
<seg xml:id="KR2o0025_tls_023-88a.46">如七十子之於孔子可也。</seg>
<seg xml:id="KR2o0025_tls_023-88a.47">至於講習經傳，</seg>
<seg xml:id="KR2o0025_tls_023-88a.48">旨無取於別裁；</seg>
<seg xml:id="KR2o0025_tls_023-88a.49">斧正文辭，</seg>
<seg xml:id="KR2o0025_tls_023-88a.50">義未見其獨立；</seg>
<seg xml:id="KR2o0025_tls_023-88a.51">人所共知共能，</seg>
<seg xml:id="KR2o0025_tls_023-88a.52">彼偶得而教我；</seg>
<seg xml:id="KR2o0025_tls_023-88a.53">從甲不終，</seg>
<seg xml:id="KR2o0025_tls_023-88a.54">不妨去而就乙；</seg>
<seg xml:id="KR2o0025_tls_023-88a.55">甲不我告，</seg>
<seg xml:id="KR2o0025_tls_023-88a.56">乙亦可詢；</seg>
<seg xml:id="KR2o0025_tls_023-88a.57">此則不究於道，</seg>
<seg xml:id="KR2o0025_tls_023-88a.58">即可易之師也。</seg>
<seg xml:id="KR2o0025_tls_023-88a.59">雖學問文章，</seg>
<seg xml:id="KR2o0025_tls_023-88a.60">亦末藝耳。</seg>
<seg xml:id="KR2o0025_tls_023-88a.61">其所取法，</seg>
<seg xml:id="KR2o0025_tls_023-88a.62">無異梓人之惎琢雕，</seg>
<seg xml:id="KR2o0025_tls_023-88a.63">紅女之傳絺繡，</seg>
<seg xml:id="KR2o0025_tls_023-88a.64">以為一日之長，</seg>
<seg xml:id="KR2o0025_tls_023-88a.65">拜而禮之，</seg>
<seg xml:id="KR2o0025_tls_023-88a.66">隨行隅坐，</seg>
<seg xml:id="KR2o0025_tls_023-88a.67">愛敬有加可也。</seg>
<seg xml:id="KR2o0025_tls_023-88a.68">必欲嚴昭事之三，</seg>
<seg xml:id="KR2o0025_tls_023-88a.69">而等生身之義，</seg>
<seg xml:id="KR2o0025_tls_023-88a.70">則責者罔，</seg>
<seg xml:id="KR2o0025_tls_023-88a.71">而施者亦不由衷矣。</seg>
</p>
<p>
<seg xml:id="KR2o0025_tls_023-89a.1">巫醫百工之師，</seg>
<seg xml:id="KR2o0025_tls_023-89a.2">固不得比於君子之道，</seg>
<seg xml:id="KR2o0025_tls_023-89a.3">然亦有說焉。</seg>
<seg xml:id="KR2o0025_tls_023-89a.4">技術之精，</seg>
<seg xml:id="KR2o0025_tls_023-89a.5">古人專業名家，</seg>
<seg xml:id="KR2o0025_tls_023-89a.6">亦有隱微獨喻，</seg>
<seg xml:id="KR2o0025_tls_023-89a.7">得其人而傳，</seg>
<seg xml:id="KR2o0025_tls_023-89a.8">非其人而不傳者，</seg>
<seg xml:id="KR2o0025_tls_023-89a.9">是亦不可易之師，</seg>
<seg xml:id="KR2o0025_tls_023-89a.10">亦當生則服勤，</seg>
<seg xml:id="KR2o0025_tls_023-89a.11">而沒則屍祝者也。</seg>
<seg xml:id="KR2o0025_tls_023-89a.12">古人飲食，</seg>
<seg xml:id="KR2o0025_tls_023-89a.13">必祭始為飲食之人，</seg>
<seg xml:id="KR2o0025_tls_023-89a.14">不忘本也。</seg>
<seg xml:id="KR2o0025_tls_023-89a.15">況成我道德術藝，</seg>
<seg xml:id="KR2o0025_tls_023-89a.16">而我固無從他受者乎？</seg>
<seg xml:id="KR2o0025_tls_023-89a.17">至於弟子不必不如師，</seg>
<seg xml:id="KR2o0025_tls_023-89a.18">師不必賢於弟子，</seg>
<seg xml:id="KR2o0025_tls_023-89a.19">則觀所得為何如耳。</seg>
<seg xml:id="KR2o0025_tls_023-89a.20">所爭在道，</seg>
<seg xml:id="KR2o0025_tls_023-89a.21">則技曲藝業之長，</seg>
<seg xml:id="KR2o0025_tls_023-89a.22">又何沾沾而較如不如哉？</seg>
</p>
<p>
<seg xml:id="KR2o0025_tls_023-90a.1">嗟夫！</seg>
<seg xml:id="KR2o0025_tls_023-90a.2">師道失傳久矣。</seg>
<seg xml:id="KR2o0025_tls_023-90a.3">有誌之士，</seg>
<seg xml:id="KR2o0025_tls_023-90a.4">求之天下，</seg>
<seg xml:id="KR2o0025_tls_023-90a.5">不見不可易之師；</seg>
<seg xml:id="KR2o0025_tls_023-90a.6">而觀於古今，</seg>
<seg xml:id="KR2o0025_tls_023-90a.7">中有怦怦動者，</seg>
<seg xml:id="KR2o0025_tls_023-90a.8">不覺囅然而笑，</seg>
<seg xml:id="KR2o0025_tls_023-90a.9">索焉不知涕之何從，</seg>
<seg xml:id="KR2o0025_tls_023-90a.10">是亦我之師也。</seg>
<seg xml:id="KR2o0025_tls_023-90a.11">不見其人，</seg>
<seg xml:id="KR2o0025_tls_023-90a.12">而於我乎隱相授受，</seg>
<seg xml:id="KR2o0025_tls_023-90a.13">譬則孤子見亡父於影像，</seg>
<seg xml:id="KR2o0025_tls_023-90a.14">雖無人告之，</seg>
<seg xml:id="KR2o0025_tls_023-90a.15">夢寐必將有警焉。</seg>
<seg xml:id="KR2o0025_tls_023-90a.16">而或者乃謂古人行事，</seg>
<seg xml:id="KR2o0025_tls_023-90a.17">不盡可法，</seg>
<seg xml:id="KR2o0025_tls_023-90a.18">不必以是為屍祝也。</seg>
<seg xml:id="KR2o0025_tls_023-90a.19">夫禹必祭鯀，</seg>
<seg xml:id="KR2o0025_tls_023-90a.20">尊所出也。</seg>
<seg xml:id="KR2o0025_tls_023-90a.21">兵祭蚩尤，</seg>
<seg xml:id="KR2o0025_tls_023-90a.22">宗創制也。</seg>
<seg xml:id="KR2o0025_tls_023-90a.23">若必選人而宗之，</seg>
<seg xml:id="KR2o0025_tls_023-90a.24">周、孔乃無遺憾矣。</seg>
<seg xml:id="KR2o0025_tls_023-90a.25">人子事其親，</seg>
<seg xml:id="KR2o0025_tls_023-90a.26">固有論功德，</seg>
<seg xml:id="KR2o0025_tls_023-90a.27">而祧禰以奉大父者耶？</seg>
</p>
<p>
<seg xml:id="KR2o0025_tls_023-91a.1">假年</seg>
</p>
<p>
<seg xml:id="KR2o0025_tls_023-92a.1">客有論學者，</seg>
<seg xml:id="KR2o0025_tls_023-92a.2">以謂書籍至後世而繁，</seg>
<seg xml:id="KR2o0025_tls_023-92a.3">人壽不能增加於前古，</seg>
<seg xml:id="KR2o0025_tls_023-92a.4">是以人才不古若也。</seg>
<seg xml:id="KR2o0025_tls_023-92a.5">今所有書，</seg>
<seg xml:id="KR2o0025_tls_023-92a.6">如能五百年生，</seg>
<seg xml:id="KR2o0025_tls_023-92a.7">學者可無遺憾矣。</seg>
<seg xml:id="KR2o0025_tls_023-92a.8">計千年後，</seg>
<seg xml:id="KR2o0025_tls_023-92a.9">書必數倍於今，</seg>
<seg xml:id="KR2o0025_tls_023-92a.10">則亦當以千年之壽副之，</seg>
<seg xml:id="KR2o0025_tls_023-92a.11">或傳以為名言也。</seg>
<seg xml:id="KR2o0025_tls_023-92a.12">余謂此愚不知學之言也。</seg>
<seg xml:id="KR2o0025_tls_023-92a.13">必若所言，</seg>
<seg xml:id="KR2o0025_tls_023-92a.14">造物雖假之以五千年，</seg>
<seg xml:id="KR2o0025_tls_023-92a.15">而猶不達者也。</seg>
</p>
<p>
<seg xml:id="KR2o0025_tls_023-93a.1">學問之於身心，</seg>
<seg xml:id="KR2o0025_tls_023-93a.2">猶饑寒之於衣食也。</seg>
<seg xml:id="KR2o0025_tls_023-93a.3">不以飽暖慊其終身，</seg>
<seg xml:id="KR2o0025_tls_023-93a.4">而欲假年以窮天下之衣食，</seg>
<seg xml:id="KR2o0025_tls_023-93a.5">非愚則罔也。</seg>
<seg xml:id="KR2o0025_tls_023-93a.6">傳曰：</seg>
<seg xml:id="KR2o0025_tls_023-93a.7">「至誠能盡其性，</seg>
<seg xml:id="KR2o0025_tls_023-93a.8">則能盡人之性；</seg>
<seg xml:id="KR2o0025_tls_023-93a.9">能盡人之性，</seg>
<seg xml:id="KR2o0025_tls_023-93a.10">則能盡物之性。」</seg>
<seg xml:id="KR2o0025_tls_023-93a.11">人之異於物者，</seg>
<seg xml:id="KR2o0025_tls_023-93a.12">仁義道德之粹，</seg>
<seg xml:id="KR2o0025_tls_023-93a.13">明物察倫之具，</seg>
<seg xml:id="KR2o0025_tls_023-93a.14">參天贊地之能，</seg>
<seg xml:id="KR2o0025_tls_023-93a.15">非物所得而全耳。</seg>
<seg xml:id="KR2o0025_tls_023-93a.16">若夫知覺運動，</seg>
<seg xml:id="KR2o0025_tls_023-93a.17">心知血氣之稟於天者，</seg>
<seg xml:id="KR2o0025_tls_023-93a.18">與物豈有殊哉？</seg>
<seg xml:id="KR2o0025_tls_023-93a.19">夫質大者所用不得小，</seg>
<seg xml:id="KR2o0025_tls_023-93a.20">質小者所資不待人，</seg>
<seg xml:id="KR2o0025_tls_023-93a.21">物各有極也。</seg>
<seg xml:id="KR2o0025_tls_023-93a.22">人亦一物也。</seg>
<seg xml:id="KR2o0025_tls_023-93a.23">鯤鵬之壽十億，</seg>
<seg xml:id="KR2o0025_tls_023-93a.24">雖千年其猶稚也。</seg>
<seg xml:id="KR2o0025_tls_023-93a.25">蟪蛄不知春秋，</seg>
<seg xml:id="KR2o0025_tls_023-93a.26">期月其大耋也。</seg>
<seg xml:id="KR2o0025_tls_023-93a.27">人於天地之間，</seg>
<seg xml:id="KR2o0025_tls_023-93a.28">百年為期之物也。</seg>
<seg xml:id="KR2o0025_tls_023-93a.29">心知血氣，</seg>
<seg xml:id="KR2o0025_tls_023-93a.30">足以周百年之給欲，</seg>
<seg xml:id="KR2o0025_tls_023-93a.31">而不可強致者也。</seg>
</p>
<p>
<seg xml:id="KR2o0025_tls_023-94a.1">夫子十五誌學，</seg>
<seg xml:id="KR2o0025_tls_023-94a.2">「七十而從心所欲，</seg>
<seg xml:id="KR2o0025_tls_023-94a.3">不逾矩。」</seg>
<seg xml:id="KR2o0025_tls_023-94a.4">聖人，</seg>
<seg xml:id="KR2o0025_tls_023-94a.5">人道之極也。</seg>
<seg xml:id="KR2o0025_tls_023-94a.6">人之學為聖者，</seg>
<seg xml:id="KR2o0025_tls_023-94a.7">但有十倍百倍之功，</seg>
<seg xml:id="KR2o0025_tls_023-94a.8">未聞待十倍百倍之年也。</seg>
<seg xml:id="KR2o0025_tls_023-94a.9">一得之能，</seg>
<seg xml:id="KR2o0025_tls_023-94a.10">一技之長，</seg>
<seg xml:id="KR2o0025_tls_023-94a.11">亦有誌學之始，</seg>
<seg xml:id="KR2o0025_tls_023-94a.12">與不逾矩之究竟也。</seg>
<seg xml:id="KR2o0025_tls_023-94a.13">其不能至於聖也，</seg>
<seg xml:id="KR2o0025_tls_023-94a.14">質之所限也，</seg>
<seg xml:id="KR2o0025_tls_023-94a.15">非年之所促也。</seg>
<seg xml:id="KR2o0025_tls_023-94a.16">顏子三十而夭，</seg>
<seg xml:id="KR2o0025_tls_023-94a.17">夫子曰：</seg>
<seg xml:id="KR2o0025_tls_023-94a.18">「惜乎！</seg>
<seg xml:id="KR2o0025_tls_023-94a.19">吾見其進也，</seg>
<seg xml:id="KR2o0025_tls_023-94a.20">未見其止也。」</seg>
<seg xml:id="KR2o0025_tls_023-94a.21">蓋痛其不足盡百年之究竟也。</seg>
<seg xml:id="KR2o0025_tls_023-94a.22">又曰：</seg>
<seg xml:id="KR2o0025_tls_023-94a.23">「後生可畏。</seg>
<seg xml:id="KR2o0025_tls_023-94a.24">四十五十而無聞焉，</seg>
<seg xml:id="KR2o0025_tls_023-94a.25">斯不足畏。」</seg>
<seg xml:id="KR2o0025_tls_023-94a.26">人生固有八十九十至百年者，</seg>
<seg xml:id="KR2o0025_tls_023-94a.27">今不待終其天年，</seg>
<seg xml:id="KR2o0025_tls_023-94a.28">而於四十五十，</seg>
<seg xml:id="KR2o0025_tls_023-94a.29">謂其不足畏者，</seg>
<seg xml:id="KR2o0025_tls_023-94a.30">亦約之以百年之生，</seg>
<seg xml:id="KR2o0025_tls_023-94a.31">度其心知血氣之用，</seg>
<seg xml:id="KR2o0025_tls_023-94a.32">固可意計而得也。</seg>
<seg xml:id="KR2o0025_tls_023-94a.33">五十無聞，</seg>
<seg xml:id="KR2o0025_tls_023-94a.34">雖使更千百年，</seg>
<seg xml:id="KR2o0025_tls_023-94a.35">亦猶是也。</seg>
</p>
<p>
<seg xml:id="KR2o0025_tls_023-95a.1">神仙長生之說，</seg>
<seg xml:id="KR2o0025_tls_023-95a.2">誠渺茫矣。</seg>
<seg xml:id="KR2o0025_tls_023-95a.3">同類殊能，</seg>
<seg xml:id="KR2o0025_tls_023-95a.4">則亦理之所有，</seg>
<seg xml:id="KR2o0025_tls_023-95a.5">故列仙洞靈之說，</seg>
<seg xml:id="KR2o0025_tls_023-95a.6">或有千百中之十一，</seg>
<seg xml:id="KR2o0025_tls_023-95a.7">不盡誣也。</seg>
<seg xml:id="KR2o0025_tls_023-95a.8">然而千歲之神仙，</seg>
<seg xml:id="KR2o0025_tls_023-95a.9">不聞有能勝於百歲之通儒，</seg>
<seg xml:id="KR2o0025_tls_023-95a.10">則假年不足懋學之明徵也。</seg>
<seg xml:id="KR2o0025_tls_023-95a.11">禹惜分陰，</seg>
<seg xml:id="KR2o0025_tls_023-95a.12">孔子「發憤忘食，</seg>
<seg xml:id="KR2o0025_tls_023-95a.13">樂以忘憂，</seg>
<seg xml:id="KR2o0025_tls_023-95a.14">不知老之將至。」</seg>
<seg xml:id="KR2o0025_tls_023-95a.15">又曰：</seg>
<seg xml:id="KR2o0025_tls_023-95a.16">「假我數年，</seg>
<seg xml:id="KR2o0025_tls_023-95a.17">五十以學《易》。」</seg>
<seg xml:id="KR2o0025_tls_023-95a.18">蓋懼不足盡百年之能事，</seg>
<seg xml:id="KR2o0025_tls_023-95a.19">以謂人力可至者，</seg>
<seg xml:id="KR2o0025_tls_023-95a.20">而吾有不至焉，</seg>
<seg xml:id="KR2o0025_tls_023-95a.21">則負吾生也。</seg>
<seg xml:id="KR2o0025_tls_023-95a.22">蟪蛄縱得鯤鵬之壽，</seg>
<seg xml:id="KR2o0025_tls_023-95a.23">其能止於啾啾之鳴也。</seg>
<seg xml:id="KR2o0025_tls_023-95a.24">蓋年可假，</seg>
<seg xml:id="KR2o0025_tls_023-95a.25">而質性不可變；</seg>
<seg xml:id="KR2o0025_tls_023-95a.26">是以聖賢愛日力，</seg>
<seg xml:id="KR2o0025_tls_023-95a.27">而不能憾百年之期蹙，</seg>
<seg xml:id="KR2o0025_tls_023-95a.28">所以謂之盡性也。</seg>
<seg xml:id="KR2o0025_tls_023-95a.29">世有童年早慧，</seg>
<seg xml:id="KR2o0025_tls_023-95a.30">誦讀兼人之倍蓰而猶不止焉者，</seg>
<seg xml:id="KR2o0025_tls_023-95a.31">宜大異於常人矣。</seg>
<seg xml:id="KR2o0025_tls_023-95a.32">及其成也，</seg>
<seg xml:id="KR2o0025_tls_023-95a.33">較量愚柔百倍之加功，</seg>
<seg xml:id="KR2o0025_tls_023-95a.34">不能遽勝也。</seg>
<seg xml:id="KR2o0025_tls_023-95a.35">則敏鈍雖殊，</seg>
<seg xml:id="KR2o0025_tls_023-95a.36">要皆畫於百年之能事，</seg>
<seg xml:id="KR2o0025_tls_023-95a.37">而心知血氣，</seg>
<seg xml:id="KR2o0025_tls_023-95a.38">可以理約之明徵也。</seg>
<seg xml:id="KR2o0025_tls_023-95a.39">今不知為己，</seg>
<seg xml:id="KR2o0025_tls_023-95a.40">而騖博以炫人，</seg>
<seg xml:id="KR2o0025_tls_023-95a.41">天下聞見不可盡，</seg>
<seg xml:id="KR2o0025_tls_023-95a.42">而人之好尚不可同；</seg>
<seg xml:id="KR2o0025_tls_023-95a.43">以有盡之生，</seg>
<seg xml:id="KR2o0025_tls_023-95a.44">而逐無窮之聞見；</seg>
<seg xml:id="KR2o0025_tls_023-95a.45">以一人之身，</seg>
<seg xml:id="KR2o0025_tls_023-95a.46">而逐無端之好尚；</seg>
<seg xml:id="KR2o0025_tls_023-95a.47">堯、舜有所不能也。</seg>
<seg xml:id="KR2o0025_tls_023-95a.48">孟子曰：</seg>
<seg xml:id="KR2o0025_tls_023-95a.49">「堯、舜之智，</seg>
<seg xml:id="KR2o0025_tls_023-95a.50">而不遍物。</seg>
<seg xml:id="KR2o0025_tls_023-95a.51">堯、舜之仁，</seg>
<seg xml:id="KR2o0025_tls_023-95a.52">不遍愛人。」</seg>
<seg xml:id="KR2o0025_tls_023-95a.53">今以凡猥之資，</seg>
<seg xml:id="KR2o0025_tls_023-95a.54">而欲窮堯、舜之所不遍，</seg>
<seg xml:id="KR2o0025_tls_023-95a.55">且欲假天年於五百焉；</seg>
<seg xml:id="KR2o0025_tls_023-95a.56">幸而不可能也，</seg>
<seg xml:id="KR2o0025_tls_023-95a.57">如其能之，</seg>
<seg xml:id="KR2o0025_tls_023-95a.58">是妖孽而已矣。</seg>
</p>
<p>
<seg xml:id="KR2o0025_tls_023-96a.1">族子廷楓曰：</seg>
<seg xml:id="KR2o0025_tls_023-96a.2">「叔父每見學者，</seg>
<seg xml:id="KR2o0025_tls_023-96a.3">自言苦無記性，</seg>
<seg xml:id="KR2o0025_tls_023-96a.4">書卷過目輒忘，</seg>
<seg xml:id="KR2o0025_tls_023-96a.5">因自解其不學。</seg>
<seg xml:id="KR2o0025_tls_023-96a.6">叔父輒曰：</seg>
<seg xml:id="KR2o0025_tls_023-96a.7">『君自不善學耳。</seg>
<seg xml:id="KR2o0025_tls_023-96a.8">果其善學，</seg>
<seg xml:id="KR2o0025_tls_023-96a.9">記性斷無不足用之理。</seg>
<seg xml:id="KR2o0025_tls_023-96a.10">書卷浩如煙海，</seg>
<seg xml:id="KR2o0025_tls_023-96a.11">雖聖人猶不能盡。</seg>
<seg xml:id="KR2o0025_tls_023-96a.12">古人所以貴博者，</seg>
<seg xml:id="KR2o0025_tls_023-96a.13">正謂業必能專，</seg>
<seg xml:id="KR2o0025_tls_023-96a.14">而後可與言博耳。</seg>
<seg xml:id="KR2o0025_tls_023-96a.15">蓋專則成家，</seg>
<seg xml:id="KR2o0025_tls_023-96a.16">成家則已立矣。</seg>
<seg xml:id="KR2o0025_tls_023-96a.17">宇宙名物，</seg>
<seg xml:id="KR2o0025_tls_023-96a.18">有切己者，</seg>
<seg xml:id="KR2o0025_tls_023-96a.19">雖錙銖不遺。</seg>
<seg xml:id="KR2o0025_tls_023-96a.20">不切己者，</seg>
<seg xml:id="KR2o0025_tls_023-96a.21">雖泰山不顧。</seg>
<seg xml:id="KR2o0025_tls_023-96a.22">如此用心，</seg>
<seg xml:id="KR2o0025_tls_023-96a.23">雖極鈍之資，</seg>
<seg xml:id="KR2o0025_tls_023-96a.24">未有不能記也。</seg>
<seg xml:id="KR2o0025_tls_023-96a.25">不知專業名家，</seg>
<seg xml:id="KR2o0025_tls_023-96a.26">而泛然求聖人之所不能盡，</seg>
<seg xml:id="KR2o0025_tls_023-96a.27">此愚公移公之智，</seg>
<seg xml:id="KR2o0025_tls_023-96a.28">而同斗筲之見也。』</seg>
<seg xml:id="KR2o0025_tls_023-96a.29">此篇蓋有為而發，</seg>
<seg xml:id="KR2o0025_tls_023-96a.30">是亦為誇多鬥靡者，</seg>
<seg xml:id="KR2o0025_tls_023-96a.31">下一針砭。</seg>
<seg xml:id="KR2o0025_tls_023-96a.32">故其辭亦莊亦諧，</seg>
<seg xml:id="KR2o0025_tls_023-96a.33">令人自發深省，</seg>
<seg xml:id="KR2o0025_tls_023-96a.34">與向來所語，</seg>
<seg xml:id="KR2o0025_tls_023-96a.35">學者足相證也。</seg>
</p>
<p>
<seg xml:id="KR2o0025_tls_023-97a.1">感遇</seg>
</p>
<p>
<seg xml:id="KR2o0025_tls_023-98a.1">古者官師政教出於一，</seg>
<seg xml:id="KR2o0025_tls_023-98a.2">秀民不藝其百畝，</seg>
<seg xml:id="KR2o0025_tls_023-98a.3">則餼於庠序，</seg>
<seg xml:id="KR2o0025_tls_023-98a.4">不有恒業<note>謂學業。</note>，</seg>
<seg xml:id="KR2o0025_tls_023-98a.5">必有恒產，</seg>
<seg xml:id="KR2o0025_tls_023-98a.6">無曠置也。</seg>
<seg xml:id="KR2o0025_tls_023-98a.7">周衰官失，</seg>
<seg xml:id="KR2o0025_tls_023-98a.8">道行私習於師儒，</seg>
<seg xml:id="KR2o0025_tls_023-98a.9">於是始有失職之士，</seg>
<seg xml:id="KR2o0025_tls_023-98a.10">孟子所謂尚誌者也。</seg>
<seg xml:id="KR2o0025_tls_023-98a.11">進不得祿享其恒業，</seg>
<seg xml:id="KR2o0025_tls_023-98a.12">退不得耕獲其恒產，</seg>
<seg xml:id="KR2o0025_tls_023-98a.13">處世孤危，</seg>
<seg xml:id="KR2o0025_tls_023-98a.14">所由來也<note>士與公卿大夫，皆謂爵秩，未有不農不秀之間，可稱尚誌者也。孟子所言，正指為官失師分，方有此等品目。</note>。</seg>
<seg xml:id="KR2o0025_tls_023-98a.15">聖賢有誌斯世，</seg>
<seg xml:id="KR2o0025_tls_023-98a.16">則有際可公養之仕，</seg>
<seg xml:id="KR2o0025_tls_023-98a.17">三就三去之道，</seg>
<seg xml:id="KR2o0025_tls_023-98a.18">遇合之際，</seg>
<seg xml:id="KR2o0025_tls_023-98a.19">蓋難言也。</seg>
<seg xml:id="KR2o0025_tls_023-98a.20">夫子將之荊，</seg>
<seg xml:id="KR2o0025_tls_023-98a.21">先之以子夏，</seg>
<seg xml:id="KR2o0025_tls_023-98a.22">申之以冉有。</seg>
<seg xml:id="KR2o0025_tls_023-98a.23">泄柳、申詳，</seg>
<seg xml:id="KR2o0025_tls_023-98a.24">無人乎繆公之側，</seg>
<seg xml:id="KR2o0025_tls_023-98a.25">則不能安其身。</seg>
<seg xml:id="KR2o0025_tls_023-98a.26">孟子去齊，</seg>
<seg xml:id="KR2o0025_tls_023-98a.27">時子致矜式之言，</seg>
<seg xml:id="KR2o0025_tls_023-98a.28">有客進留行之說。</seg>
<seg xml:id="KR2o0025_tls_023-98a.29">相需之殷，</seg>
<seg xml:id="KR2o0025_tls_023-98a.30">而相遇之疏，</seg>
<seg xml:id="KR2o0025_tls_023-98a.31">則有介紹旁通，</seg>
<seg xml:id="KR2o0025_tls_023-98a.32">維持調護，</seg>
<seg xml:id="KR2o0025_tls_023-98a.33">時勢之出於不得不然者也。</seg>
<seg xml:id="KR2o0025_tls_023-98a.34">聖賢進也以禮，</seg>
<seg xml:id="KR2o0025_tls_023-98a.35">退也以義，</seg>
<seg xml:id="KR2o0025_tls_023-98a.36">無所攖於外，</seg>
<seg xml:id="KR2o0025_tls_023-98a.37">故自得者全也。</seg>
<seg xml:id="KR2o0025_tls_023-98a.38">士無恒產，</seg>
<seg xml:id="KR2o0025_tls_023-98a.39">學也祿在其中，</seg>
<seg xml:id="KR2o0025_tls_023-98a.40">非畏其耕之餒，</seg>
<seg xml:id="KR2o0025_tls_023-98a.41">勢有不暇及也。</seg>
<seg xml:id="KR2o0025_tls_023-98a.42">雖然，</seg>
<seg xml:id="KR2o0025_tls_023-98a.43">三月無君，</seg>
<seg xml:id="KR2o0025_tls_023-98a.44">則死無廟祭，</seg>
<seg xml:id="KR2o0025_tls_023-98a.45">生無宴樂，</seg>
<seg xml:id="KR2o0025_tls_023-98a.46">霜露怛心，</seg>
<seg xml:id="KR2o0025_tls_023-98a.47">淒涼相吊，</seg>
<seg xml:id="KR2o0025_tls_023-98a.48">聖賢豈必遠於人情哉！</seg>
<seg xml:id="KR2o0025_tls_023-98a.49">君子固窮，</seg>
<seg xml:id="KR2o0025_tls_023-98a.50">枉尺直尋，</seg>
<seg xml:id="KR2o0025_tls_023-98a.51">羞同詭禦，</seg>
<seg xml:id="KR2o0025_tls_023-98a.52">非爭禮節，</seg>
<seg xml:id="KR2o0025_tls_023-98a.53">蓋恐不能全其所自得耳。</seg>
<seg xml:id="KR2o0025_tls_023-98a.54">古之不遇時者，</seg>
<seg xml:id="KR2o0025_tls_023-98a.55">隱居下位。</seg>
<seg xml:id="KR2o0025_tls_023-98a.56">後世下位，</seg>
<seg xml:id="KR2o0025_tls_023-98a.57">不可以幸致也。</seg>
<seg xml:id="KR2o0025_tls_023-98a.58">古之不為仕者，</seg>
<seg xml:id="KR2o0025_tls_023-98a.59">躬耕樂道。</seg>
<seg xml:id="KR2o0025_tls_023-98a.60">後世耕地，</seg>
<seg xml:id="KR2o0025_tls_023-98a.61">不可以幸求也。</seg>
<seg xml:id="KR2o0025_tls_023-98a.62">古人廉退之境，</seg>
<seg xml:id="KR2o0025_tls_023-98a.63">後世竭貪幸之術而求之，</seg>
<seg xml:id="KR2o0025_tls_023-98a.64">猶不得也。</seg>
<seg xml:id="KR2o0025_tls_023-98a.65">故責古之君子，</seg>
<seg xml:id="KR2o0025_tls_023-98a.66">但欲其明進退之節，</seg>
<seg xml:id="KR2o0025_tls_023-98a.67">不茍慕夫榮利而已。</seg>
<seg xml:id="KR2o0025_tls_023-98a.68">責後之君子，</seg>
<seg xml:id="KR2o0025_tls_023-98a.69">必具誌士溝壑、勇於喪元之守而後可；</seg>
<seg xml:id="KR2o0025_tls_023-98a.70">聖人處遇，</seg>
<seg xml:id="KR2o0025_tls_023-98a.71">固無所謂難易也；</seg>
<seg xml:id="KR2o0025_tls_023-98a.72">大賢以下，</seg>
<seg xml:id="KR2o0025_tls_023-98a.73">必盡責其喪元溝壑而後可，</seg>
<seg xml:id="KR2o0025_tls_023-98a.74">亦人情之難者也。</seg>
</p>
<p>
<seg xml:id="KR2o0025_tls_023-99a.1">商鞅浮嘗以帝道，</seg>
<seg xml:id="KR2o0025_tls_023-99a.2">賈生詳對於鬼神，</seg>
<seg xml:id="KR2o0025_tls_023-99a.3">或致隱之倦，</seg>
<seg xml:id="KR2o0025_tls_023-99a.4">或逢前席之迎，</seg>
<seg xml:id="KR2o0025_tls_023-99a.5">意各有所為也。</seg>
<seg xml:id="KR2o0025_tls_023-99a.6">然而或有遇不遇者，</seg>
<seg xml:id="KR2o0025_tls_023-99a.7">商因孝公之所欲，</seg>
<seg xml:id="KR2o0025_tls_023-99a.8">而賈操文帝之所難也。</seg>
<seg xml:id="KR2o0025_tls_023-99a.9">韓非致慨於《說難》，</seg>
<seg xml:id="KR2o0025_tls_023-99a.10">曼倩讬言於諧隱，</seg>
<seg xml:id="KR2o0025_tls_023-99a.11">蓋知非學之難，</seg>
<seg xml:id="KR2o0025_tls_023-99a.12">而所以申其學者難也。</seg>
<seg xml:id="KR2o0025_tls_023-99a.13">然而韓非卒死於說，</seg>
<seg xml:id="KR2o0025_tls_023-99a.14">而曼倩尚畜於俳，</seg>
<seg xml:id="KR2o0025_tls_023-99a.15">何也？</seg>
<seg xml:id="KR2o0025_tls_023-99a.16">一則露鍔而遭忌，</seg>
<seg xml:id="KR2o0025_tls_023-99a.17">一則韜鋒而幸全也。</seg>
<seg xml:id="KR2o0025_tls_023-99a.18">故君子不難以學術用天下，</seg>
<seg xml:id="KR2o0025_tls_023-99a.19">而難於所以用其學術之學術。</seg>
<seg xml:id="KR2o0025_tls_023-99a.20">古今時異勢殊，</seg>
<seg xml:id="KR2o0025_tls_023-99a.21">不可不辨也。</seg>
<seg xml:id="KR2o0025_tls_023-99a.22">古之學術簡而易，</seg>
<seg xml:id="KR2o0025_tls_023-99a.23">問其當否而已矣。</seg>
<seg xml:id="KR2o0025_tls_023-99a.24">後之學術曲而難，</seg>
<seg xml:id="KR2o0025_tls_023-99a.25">學術雖當，</seg>
<seg xml:id="KR2o0025_tls_023-99a.26">猶未能用，</seg>
<seg xml:id="KR2o0025_tls_023-99a.27">必有用其學術之學術，</seg>
<seg xml:id="KR2o0025_tls_023-99a.28">而其中又有工拙焉。</seg>
<seg xml:id="KR2o0025_tls_023-99a.29">身世之遭遇，</seg>
<seg xml:id="KR2o0025_tls_023-99a.30">未責其當否，</seg>
<seg xml:id="KR2o0025_tls_023-99a.31">先責其工拙。</seg>
<seg xml:id="KR2o0025_tls_023-99a.32">學術當而趨避不工，</seg>
<seg xml:id="KR2o0025_tls_023-99a.33">見擯於當時；</seg>
<seg xml:id="KR2o0025_tls_023-99a.34">工於遇而執持不當，</seg>
<seg xml:id="KR2o0025_tls_023-99a.35">見譏於後世。</seg>
<seg xml:id="KR2o0025_tls_023-99a.36">溝壑之患逼於前，</seg>
<seg xml:id="KR2o0025_tls_023-99a.37">而工拙之效驅於後。</seg>
<seg xml:id="KR2o0025_tls_023-99a.38">嗚呼！</seg>
<seg xml:id="KR2o0025_tls_023-99a.39">士之修明學術，</seg>
<seg xml:id="KR2o0025_tls_023-99a.40">欲求寡過，</seg>
<seg xml:id="KR2o0025_tls_023-99a.41">而能全其所自得，</seg>
<seg xml:id="KR2o0025_tls_023-99a.42">豈不難哉！</seg>
</p>
<p>
<seg xml:id="KR2o0025_tls_023-100a.1">且顯晦時也，</seg>
<seg xml:id="KR2o0025_tls_023-100a.2">窮通命也，</seg>
<seg xml:id="KR2o0025_tls_023-100a.3">才之生於天者有所獨，</seg>
<seg xml:id="KR2o0025_tls_023-100a.4">而學之成於人者有所優，</seg>
<seg xml:id="KR2o0025_tls_023-100a.5">一時緩急之用，</seg>
<seg xml:id="KR2o0025_tls_023-100a.6">與一代風尚所趨，</seg>
<seg xml:id="KR2o0025_tls_023-100a.7">不必適相合者，</seg>
<seg xml:id="KR2o0025_tls_023-100a.8">亦勢也。</seg>
<seg xml:id="KR2o0025_tls_023-100a.9">劉歆經術而不遇孝武，</seg>
<seg xml:id="KR2o0025_tls_023-100a.10">李廣飛將而不遇高皇，</seg>
<seg xml:id="KR2o0025_tls_023-100a.11">千古以為惜矣。</seg>
<seg xml:id="KR2o0025_tls_023-100a.12">周人學武，</seg>
<seg xml:id="KR2o0025_tls_023-100a.13">而世主尚文，</seg>
<seg xml:id="KR2o0025_tls_023-100a.14">改而學文，</seg>
<seg xml:id="KR2o0025_tls_023-100a.15">主又重武；</seg>
<seg xml:id="KR2o0025_tls_023-100a.16">方少而主好用老，</seg>
<seg xml:id="KR2o0025_tls_023-100a.17">既老而主好用少，</seg>
<seg xml:id="KR2o0025_tls_023-100a.18">白首泣塗，</seg>
<seg xml:id="KR2o0025_tls_023-100a.19">固其宜也。</seg>
<seg xml:id="KR2o0025_tls_023-100a.20">若夫下之所具，</seg>
<seg xml:id="KR2o0025_tls_023-100a.21">即為上之所求，</seg>
<seg xml:id="KR2o0025_tls_023-100a.22">相須綦亟，</seg>
<seg xml:id="KR2o0025_tls_023-100a.23">而相遇終疏者，</seg>
<seg xml:id="KR2o0025_tls_023-100a.24">則又不可勝道也。</seg>
<seg xml:id="KR2o0025_tls_023-100a.25">孝文拊髀而思頗、牧，</seg>
<seg xml:id="KR2o0025_tls_023-100a.26">而魏尚不免於罰作；</seg>
<seg xml:id="KR2o0025_tls_023-100a.27">理宗端拱而表程、朱，</seg>
<seg xml:id="KR2o0025_tls_023-100a.28">而真、魏不免於疏遠；</seg>
<seg xml:id="KR2o0025_tls_023-100a.29">則非學術之為難，</seg>
<seg xml:id="KR2o0025_tls_023-100a.30">而所以用其學術之學術，</seg>
<seg xml:id="KR2o0025_tls_023-100a.31">良哉其難也。</seg>
<seg xml:id="KR2o0025_tls_023-100a.32">望遠山者，</seg>
<seg xml:id="KR2o0025_tls_023-100a.33">高秀可挹，</seg>
<seg xml:id="KR2o0025_tls_023-100a.34">入其中而不覺也。</seg>
<seg xml:id="KR2o0025_tls_023-100a.35">追往事者，</seg>
<seg xml:id="KR2o0025_tls_023-100a.36">哀樂無端，</seg>
<seg xml:id="KR2o0025_tls_023-100a.37">處其境而不知也。</seg>
<seg xml:id="KR2o0025_tls_023-100a.38">漢武讀相如之賦，</seg>
<seg xml:id="KR2o0025_tls_023-100a.39">嘆其飄飄淩雲，</seg>
<seg xml:id="KR2o0025_tls_023-100a.40">恨不得與同時矣；</seg>
<seg xml:id="KR2o0025_tls_023-100a.41">及其既見相如，</seg>
<seg xml:id="KR2o0025_tls_023-100a.42">未聞加於一時侍從諸臣之右也。</seg>
<seg xml:id="KR2o0025_tls_023-100a.43">人固有愛其人而不知其學者，</seg>
<seg xml:id="KR2o0025_tls_023-100a.44">亦有愛其文而不知其人者。</seg>
<seg xml:id="KR2o0025_tls_023-100a.45">唐有牛、李之黨，</seg>
<seg xml:id="KR2o0025_tls_023-100a.46">惡白居易者，</seg>
<seg xml:id="KR2o0025_tls_023-100a.47">緘置白氏之作，</seg>
<seg xml:id="KR2o0025_tls_023-100a.48">以謂見則使人生愛，</seg>
<seg xml:id="KR2o0025_tls_023-100a.49">恐變初心。</seg>
<seg xml:id="KR2o0025_tls_023-100a.50">是於一人之文行殊愛憎也。</seg>
<seg xml:id="KR2o0025_tls_023-100a.51">鄭畋之女，</seg>
<seg xml:id="KR2o0025_tls_023-100a.52">諷詠羅隱之詩，</seg>
<seg xml:id="KR2o0025_tls_023-100a.53">至欲委身事之；</seg>
<seg xml:id="KR2o0025_tls_023-100a.54">後見羅隱貌寢，</seg>
<seg xml:id="KR2o0025_tls_023-100a.55">因之絕口不道。</seg>
<seg xml:id="KR2o0025_tls_023-100a.56">是於一人之才貌分去取也。</seg>
<seg xml:id="KR2o0025_tls_023-100a.57">文行殊愛憎，</seg>
<seg xml:id="KR2o0025_tls_023-100a.58">自出於黨私；</seg>
<seg xml:id="KR2o0025_tls_023-100a.59">才貌分去取，</seg>
<seg xml:id="KR2o0025_tls_023-100a.60">則是婦人女子之見也。</seg>
<seg xml:id="KR2o0025_tls_023-100a.61">然而世以學術相貴，</seg>
<seg xml:id="KR2o0025_tls_023-100a.62">讀古人書，</seg>
<seg xml:id="KR2o0025_tls_023-100a.63">常有生不並時之嘆；</seg>
<seg xml:id="KR2o0025_tls_023-100a.64">脫有遇焉，</seg>
<seg xml:id="KR2o0025_tls_023-100a.65">則又牽於黨援異同之見，</seg>
<seg xml:id="KR2o0025_tls_023-100a.66">甚而效鄭畋女子之別擇於容貌焉；</seg>
<seg xml:id="KR2o0025_tls_023-100a.67">則士之修明學術，</seg>
<seg xml:id="KR2o0025_tls_023-100a.68">欲求寡過，</seg>
<seg xml:id="KR2o0025_tls_023-100a.69">而能全其所自得，</seg>
<seg xml:id="KR2o0025_tls_023-100a.70">豈不難哉？</seg>
</p>
<p>
<seg xml:id="KR2o0025_tls_023-101a.1">淳於量飲於鬥石，</seg>
<seg xml:id="KR2o0025_tls_023-101a.2">無鬼論相於狗馬，</seg>
<seg xml:id="KR2o0025_tls_023-101a.3">所謂賦《關雎》而興淑女之思，</seg>
<seg xml:id="KR2o0025_tls_023-101a.4">詠《鹿鳴》而致嘉賓之意也。</seg>
<seg xml:id="KR2o0025_tls_023-101a.5">有所讬以起興，</seg>
<seg xml:id="KR2o0025_tls_023-101a.6">將以淺而入深，</seg>
<seg xml:id="KR2o0025_tls_023-101a.7">不特詩人微婉之風，</seg>
<seg xml:id="KR2o0025_tls_023-101a.8">實亦世士羔雁之質，</seg>
<seg xml:id="KR2o0025_tls_023-101a.9">欲行其學者，</seg>
<seg xml:id="KR2o0025_tls_023-101a.10">不得不度時人之所喻以漸入也。</seg>
<seg xml:id="KR2o0025_tls_023-101a.11">然而世之觀人者，</seg>
<seg xml:id="KR2o0025_tls_023-101a.12">聞《關雎》而索河洲，</seg>
<seg xml:id="KR2o0025_tls_023-101a.13">言《鹿鳴》而求蘋野，</seg>
<seg xml:id="KR2o0025_tls_023-101a.14">淑女嘉賓則棄置而弗道也。</seg>
<seg xml:id="KR2o0025_tls_023-101a.15">中人之情，</seg>
<seg xml:id="KR2o0025_tls_023-101a.16">樂易而畏難，</seg>
<seg xml:id="KR2o0025_tls_023-101a.17">喜同而惡異，</seg>
<seg xml:id="KR2o0025_tls_023-101a.18">聽其言而不察其言之所謂者，</seg>
<seg xml:id="KR2o0025_tls_023-101a.19">十常八九也。</seg>
<seg xml:id="KR2o0025_tls_023-101a.20">有賤丈夫者，</seg>
<seg xml:id="KR2o0025_tls_023-101a.21">知其遇合若是之難也，</seg>
<seg xml:id="KR2o0025_tls_023-101a.22">則又舍其所長，</seg>
<seg xml:id="KR2o0025_tls_023-101a.23">而強其所短，</seg>
<seg xml:id="KR2o0025_tls_023-101a.24">力趨風尚，</seg>
<seg xml:id="KR2o0025_tls_023-101a.25">不必求愜於心，</seg>
<seg xml:id="KR2o0025_tls_023-101a.26">風尚豈盡無所取哉？</seg>
<seg xml:id="KR2o0025_tls_023-101a.27">其開之者，</seg>
<seg xml:id="KR2o0025_tls_023-101a.28">嘗有所為；</seg>
<seg xml:id="KR2o0025_tls_023-101a.29">而趨之者，</seg>
<seg xml:id="KR2o0025_tls_023-101a.30">但襲其偽也。</seg>
<seg xml:id="KR2o0025_tls_023-101a.31">夫雅樂不亡於下裏，</seg>
<seg xml:id="KR2o0025_tls_023-101a.32">而亡於鄭聲，</seg>
<seg xml:id="KR2o0025_tls_023-101a.33">鄭聲工也。</seg>
<seg xml:id="KR2o0025_tls_023-101a.34">良苗不壞於蒿萊，</seg>
<seg xml:id="KR2o0025_tls_023-101a.35">而壞於莠草，</seg>
<seg xml:id="KR2o0025_tls_023-101a.36">莠草似也。</seg>
<seg xml:id="KR2o0025_tls_023-101a.37">學術不喪於流俗，</seg>
<seg xml:id="KR2o0025_tls_023-101a.38">而喪於偽學，</seg>
<seg xml:id="KR2o0025_tls_023-101a.39">偽學巧也。</seg>
<seg xml:id="KR2o0025_tls_023-101a.40">天下不知學術，</seg>
<seg xml:id="KR2o0025_tls_023-101a.41">未嘗不虛其心以有待也。</seg>
<seg xml:id="KR2o0025_tls_023-101a.42">偽學出，</seg>
<seg xml:id="KR2o0025_tls_023-101a.43">而天下不復知有自得之真學焉。</seg>
<seg xml:id="KR2o0025_tls_023-101a.44">此孔子之所以惡鄉願，</seg>
<seg xml:id="KR2o0025_tls_023-101a.45">而孟子之所為深嫉似是而非也。</seg>
<seg xml:id="KR2o0025_tls_023-101a.46">然而為是偽者，</seg>
<seg xml:id="KR2o0025_tls_023-101a.47">自謂所以用其學術耳。</seg>
<seg xml:id="KR2o0025_tls_023-101a.48">昔者夫子未嘗不獵較，</seg>
<seg xml:id="KR2o0025_tls_023-101a.49">而簿正之法卒不廢，</seg>
<seg xml:id="KR2o0025_tls_023-101a.50">兆不足行而後去也。</seg>
<seg xml:id="KR2o0025_tls_023-101a.51">然則所以用其學術之學術，</seg>
<seg xml:id="KR2o0025_tls_023-101a.52">聖賢不廢也。</seg>
<seg xml:id="KR2o0025_tls_023-101a.53">學術不能隨風尚之變，</seg>
<seg xml:id="KR2o0025_tls_023-101a.54">則又不必聖賢，</seg>
<seg xml:id="KR2o0025_tls_023-101a.55">雖梓匠輪輿，</seg>
<seg xml:id="KR2o0025_tls_023-101a.56">亦如是也。</seg>
<seg xml:id="KR2o0025_tls_023-101a.57">是以君子假兆以行學，</seg>
<seg xml:id="KR2o0025_tls_023-101a.58">而遇與不遇聽乎天。</seg>
<seg xml:id="KR2o0025_tls_023-101a.59">昔揚子雲早以雕蟲獲薦，</seg>
<seg xml:id="KR2o0025_tls_023-101a.60">而晚年草玄寂寞；</seg>
<seg xml:id="KR2o0025_tls_023-101a.61">劉知幾先以詞賦知名，</seg>
<seg xml:id="KR2o0025_tls_023-101a.62">而後因述史減譽。</seg>
<seg xml:id="KR2o0025_tls_023-101a.63">誠知其不可奈何，</seg>
<seg xml:id="KR2o0025_tls_023-101a.64">而安之若命也。</seg>
</p>
<p>
<seg xml:id="KR2o0025_tls_023-102a.1">辨似</seg>
</p>
<p>
<seg xml:id="KR2o0025_tls_023-103a.1">人藏其心，</seg>
<seg xml:id="KR2o0025_tls_023-103a.2">不可測度也，</seg>
<seg xml:id="KR2o0025_tls_023-103a.3">言者心之聲，</seg>
<seg xml:id="KR2o0025_tls_023-103a.4">善觀人者，</seg>
<seg xml:id="KR2o0025_tls_023-103a.5">觀其所言而已矣。</seg>
<seg xml:id="KR2o0025_tls_023-103a.6">人不必皆善，</seg>
<seg xml:id="KR2o0025_tls_023-103a.7">而所言未有不讬於善也。</seg>
<seg xml:id="KR2o0025_tls_023-103a.8">善觀人者，</seg>
<seg xml:id="KR2o0025_tls_023-103a.9">察其言善之故而已矣。</seg>
<seg xml:id="KR2o0025_tls_023-103a.10">夫子曰：</seg>
<seg xml:id="KR2o0025_tls_023-103a.11">「始吾於人也，</seg>
<seg xml:id="KR2o0025_tls_023-103a.12">聽其言而信其行；</seg>
<seg xml:id="KR2o0025_tls_023-103a.13">今吾於人也，</seg>
<seg xml:id="KR2o0025_tls_023-103a.14">聽其言而觀其行。」</seg>
<seg xml:id="KR2o0025_tls_023-103a.15">恐其所言不出於意之所謂誠然也。</seg>
<seg xml:id="KR2o0025_tls_023-103a.16">夫言不由中，</seg>
<seg xml:id="KR2o0025_tls_023-103a.17">如無情之訟，</seg>
<seg xml:id="KR2o0025_tls_023-103a.18">辭窮而情易見，</seg>
<seg xml:id="KR2o0025_tls_023-103a.19">非君子之所患也。</seg>
<seg xml:id="KR2o0025_tls_023-103a.20">學術之患，</seg>
<seg xml:id="KR2o0025_tls_023-103a.21">莫患乎同一君子之言，</seg>
<seg xml:id="KR2o0025_tls_023-103a.22">同一有為言之也，</seg>
<seg xml:id="KR2o0025_tls_023-103a.23">求其所以為言者，</seg>
<seg xml:id="KR2o0025_tls_023-103a.24">咫尺之間，</seg>
<seg xml:id="KR2o0025_tls_023-103a.25">而有霄壤之判焉，</seg>
<seg xml:id="KR2o0025_tls_023-103a.26">似之而非也。</seg>
</p>
<p>
<seg xml:id="KR2o0025_tls_023-104a.1">天下之言，</seg>
<seg xml:id="KR2o0025_tls_023-104a.2">本無多也<note>言有千變萬化，宗旨不過數端可盡，故曰言本無多。</note>。</seg>
<seg xml:id="KR2o0025_tls_023-104a.3">人則萬變不齊者也。</seg>
<seg xml:id="KR2o0025_tls_023-104a.4">以萬變不齊之人，</seg>
<seg xml:id="KR2o0025_tls_023-104a.5">而發為無多之言，</seg>
<seg xml:id="KR2o0025_tls_023-104a.6">宜其跡異而言則不得不同矣。</seg>
<seg xml:id="KR2o0025_tls_023-104a.7">譬如城止四門，</seg>
<seg xml:id="KR2o0025_tls_023-104a.8">城內之人千萬，</seg>
<seg xml:id="KR2o0025_tls_023-104a.9">出門而有攸往，</seg>
<seg xml:id="KR2o0025_tls_023-104a.10">必不止四途，</seg>
<seg xml:id="KR2o0025_tls_023-104a.11">而所從出者，</seg>
<seg xml:id="KR2o0025_tls_023-104a.12">止四門也。</seg>
<seg xml:id="KR2o0025_tls_023-104a.13">然則趨向雖不同，</seg>
<seg xml:id="KR2o0025_tls_023-104a.14">而當其發軔不得不同也。</seg>
<seg xml:id="KR2o0025_tls_023-104a.15">非有意以相襲也，</seg>
<seg xml:id="KR2o0025_tls_023-104a.16">非投東而偽西也，</seg>
<seg xml:id="KR2o0025_tls_023-104a.17">勢使然也。</seg>
</p>
<p>
<seg xml:id="KR2o0025_tls_023-105a.1">樹藝五谷，</seg>
<seg xml:id="KR2o0025_tls_023-105a.2">所以為烝民粒食計也。</seg>
<seg xml:id="KR2o0025_tls_023-105a.3">儀狄曰：</seg>
<seg xml:id="KR2o0025_tls_023-105a.4">「五谷不可不熟也。」</seg>
<seg xml:id="KR2o0025_tls_023-105a.5">問其何為而祈熟，</seg>
<seg xml:id="KR2o0025_tls_023-105a.6">則曰：</seg>
<seg xml:id="KR2o0025_tls_023-105a.7">「不熟無以為酒漿也。」</seg>
<seg xml:id="KR2o0025_tls_023-105a.8">教民蠶桑，</seg>
<seg xml:id="KR2o0025_tls_023-105a.9">所以為老者衣帛計也。</seg>
<seg xml:id="KR2o0025_tls_023-105a.10">蚩尤曰：</seg>
<seg xml:id="KR2o0025_tls_023-105a.11">「蠶桑不可不植也。」</seg>
<seg xml:id="KR2o0025_tls_023-105a.12">詰其何為而欲植，</seg>
<seg xml:id="KR2o0025_tls_023-105a.13">則曰：</seg>
<seg xml:id="KR2o0025_tls_023-105a.14">「不植無以為旌旗也。」</seg>
<seg xml:id="KR2o0025_tls_023-105a.15">夫儀狄、蚩尤，</seg>
<seg xml:id="KR2o0025_tls_023-105a.16">豈不誠然須粟帛哉？</seg>
<seg xml:id="KR2o0025_tls_023-105a.17">然而斯同衣食，</seg>
<seg xml:id="KR2o0025_tls_023-105a.18">不可得而賴矣。</seg>
</p>
<p>
<seg xml:id="KR2o0025_tls_023-106a.1">《易》曰：</seg>
<seg xml:id="KR2o0025_tls_023-106a.2">「陰陽不測之謂神。」</seg>
<seg xml:id="KR2o0025_tls_023-106a.3">又曰：</seg>
<seg xml:id="KR2o0025_tls_023-106a.4">「神也者，</seg>
<seg xml:id="KR2o0025_tls_023-106a.5">妙萬物而為言者也。」</seg>
<seg xml:id="KR2o0025_tls_023-106a.6">孟子曰：</seg>
<seg xml:id="KR2o0025_tls_023-106a.7">「大而化之之謂聖，</seg>
<seg xml:id="KR2o0025_tls_023-106a.8">聖而不可知之之謂神。」</seg>
<seg xml:id="KR2o0025_tls_023-106a.9">此神化神妙之說所由來也。</seg>
<seg xml:id="KR2o0025_tls_023-106a.10">夫陰陽不測，</seg>
<seg xml:id="KR2o0025_tls_023-106a.11">不離乎陰陽也。</seg>
<seg xml:id="KR2o0025_tls_023-106a.12">妙萬物而為言，</seg>
<seg xml:id="KR2o0025_tls_023-106a.13">不離乎萬物也。</seg>
<seg xml:id="KR2o0025_tls_023-106a.14">聖不可知，</seg>
<seg xml:id="KR2o0025_tls_023-106a.15">不離乎充實光輝也。</seg>
<seg xml:id="KR2o0025_tls_023-106a.16">然而曰聖曰神曰妙者，</seg>
<seg xml:id="KR2o0025_tls_023-106a.17">使人不滯於跡，</seg>
<seg xml:id="KR2o0025_tls_023-106a.18">即所知見以想見所不可知見也。</seg>
<seg xml:id="KR2o0025_tls_023-106a.19">學術文章，</seg>
<seg xml:id="KR2o0025_tls_023-106a.20">有神妙之境焉。</seg>
<seg xml:id="KR2o0025_tls_023-106a.21">末學膚受，</seg>
<seg xml:id="KR2o0025_tls_023-106a.22">泥跡以求之，</seg>
<seg xml:id="KR2o0025_tls_023-106a.23">其真知者，</seg>
<seg xml:id="KR2o0025_tls_023-106a.24">以謂中有神妙，</seg>
<seg xml:id="KR2o0025_tls_023-106a.25">可以意會而不可以言傳者也。</seg>
<seg xml:id="KR2o0025_tls_023-106a.26">不學無識者，</seg>
<seg xml:id="KR2o0025_tls_023-106a.27">窒於心而無所入，</seg>
<seg xml:id="KR2o0025_tls_023-106a.28">窮於辨而無所出，</seg>
<seg xml:id="KR2o0025_tls_023-106a.29">亦曰可意會而不可言傳也。</seg>
<seg xml:id="KR2o0025_tls_023-106a.30">故君子惡夫似之而非者也。</seg>
</p>
<p>
<seg xml:id="KR2o0025_tls_023-107a.1">伯昏瞀人謂列禦寇曰：</seg>
<seg xml:id="KR2o0025_tls_023-107a.2">「人將保汝矣，</seg>
<seg xml:id="KR2o0025_tls_023-107a.3">非汝能使人保也，</seg>
<seg xml:id="KR2o0025_tls_023-107a.4">乃汝不能使人毋汝保也。」</seg>
<seg xml:id="KR2o0025_tls_023-107a.5">然則不能使人保者下也，</seg>
<seg xml:id="KR2o0025_tls_023-107a.6">能使人毋保者上也，</seg>
<seg xml:id="KR2o0025_tls_023-107a.7">中則為人所保矣。</seg>
<seg xml:id="KR2o0025_tls_023-107a.8">故天下惟中境易別，</seg>
<seg xml:id="KR2o0025_tls_023-107a.9">上出乎中而下不及中，</seg>
<seg xml:id="KR2o0025_tls_023-107a.10">恒相似也。</seg>
<seg xml:id="KR2o0025_tls_023-107a.11">學問之始，</seg>
<seg xml:id="KR2o0025_tls_023-107a.12">未能記誦，</seg>
<seg xml:id="KR2o0025_tls_023-107a.13">博涉既深，</seg>
<seg xml:id="KR2o0025_tls_023-107a.14">將超記誦。</seg>
<seg xml:id="KR2o0025_tls_023-107a.15">故記誦者，</seg>
<seg xml:id="KR2o0025_tls_023-107a.16">學問之舟車也。</seg>
<seg xml:id="KR2o0025_tls_023-107a.17">人有所適也，</seg>
<seg xml:id="KR2o0025_tls_023-107a.18">必資乎舟車；</seg>
<seg xml:id="KR2o0025_tls_023-107a.19">至其地，</seg>
<seg xml:id="KR2o0025_tls_023-107a.20">則舍舟車矣。</seg>
<seg xml:id="KR2o0025_tls_023-107a.21">一步不行者，</seg>
<seg xml:id="KR2o0025_tls_023-107a.22">則亦不用舟車矣。</seg>
<seg xml:id="KR2o0025_tls_023-107a.23">不用舟車之人，</seg>
<seg xml:id="KR2o0025_tls_023-107a.24">乃讬舍舟車者為同調焉。</seg>
<seg xml:id="KR2o0025_tls_023-107a.25">故君了惡夫似之而非者也<note>程子見謝上蔡多識經傳，便謂玩物喪誌，畢竟與孔門「一貫」不似。</note>。</seg>
</p>
<p>
<seg xml:id="KR2o0025_tls_023-108a.1">理之初見，</seg>
<seg xml:id="KR2o0025_tls_023-108a.2">毋論智愚與賢不肖，</seg>
<seg xml:id="KR2o0025_tls_023-108a.3">不甚遠也。</seg>
<seg xml:id="KR2o0025_tls_023-108a.4">再思之，</seg>
<seg xml:id="KR2o0025_tls_023-108a.5">則恍惚而不可恃矣。</seg>
<seg xml:id="KR2o0025_tls_023-108a.6">三思之，</seg>
<seg xml:id="KR2o0025_tls_023-108a.7">則眩惑而若奪之矣。</seg>
<seg xml:id="KR2o0025_tls_023-108a.8">非再三之力，</seg>
<seg xml:id="KR2o0025_tls_023-108a.9">轉不如初也。</seg>
<seg xml:id="KR2o0025_tls_023-108a.10">初見立乎其外，</seg>
<seg xml:id="KR2o0025_tls_023-108a.11">故神全，</seg>
<seg xml:id="KR2o0025_tls_023-108a.12">再三則入乎其中，</seg>
<seg xml:id="KR2o0025_tls_023-108a.13">而身已從其旋折也。</seg>
<seg xml:id="KR2o0025_tls_023-108a.14">必盡其旋折，</seg>
<seg xml:id="KR2o0025_tls_023-108a.15">而後復得初見之至境焉，</seg>
<seg xml:id="KR2o0025_tls_023-108a.16">故學問不可以憚煩也。</seg>
<seg xml:id="KR2o0025_tls_023-108a.17">然當身從旋折之際，</seg>
<seg xml:id="KR2o0025_tls_023-108a.18">神無初見之全，</seg>
<seg xml:id="KR2o0025_tls_023-108a.19">必時時憶其初見，</seg>
<seg xml:id="KR2o0025_tls_023-108a.20">以為恍惚眩惑之指南焉，</seg>
<seg xml:id="KR2o0025_tls_023-108a.21">庶幾哉有以復其初也。</seg>
<seg xml:id="KR2o0025_tls_023-108a.22">吾見今之好學者，</seg>
<seg xml:id="KR2o0025_tls_023-108a.23">初非有所見而為也，</seg>
<seg xml:id="KR2o0025_tls_023-108a.24">後亦無所期於至也，</seg>
<seg xml:id="KR2o0025_tls_023-108a.25">發憤攻苦，</seg>
<seg xml:id="KR2o0025_tls_023-108a.26">以謂吾學可以加人而已矣，</seg>
<seg xml:id="KR2o0025_tls_023-108a.27">泛焉不系之舟，</seg>
<seg xml:id="KR2o0025_tls_023-108a.28">雖日馳千里，</seg>
<seg xml:id="KR2o0025_tls_023-108a.29">何適於用乎？</seg>
<seg xml:id="KR2o0025_tls_023-108a.30">乃曰學問不可以憚煩。</seg>
<seg xml:id="KR2o0025_tls_023-108a.31">故君子惡夫似之而非者也。</seg>
</p>
<p>
<seg xml:id="KR2o0025_tls_023-109a.1">夫言所以明理，</seg>
<seg xml:id="KR2o0025_tls_023-109a.2">而文辭則所以載之之器也。</seg>
<seg xml:id="KR2o0025_tls_023-109a.3">虛車徒飾，</seg>
<seg xml:id="KR2o0025_tls_023-109a.4">而主者無聞，</seg>
<seg xml:id="KR2o0025_tls_023-109a.5">故溺於文辭者，</seg>
<seg xml:id="KR2o0025_tls_023-109a.6">不足與言文也。</seg>
<seg xml:id="KR2o0025_tls_023-109a.7">《易》曰：</seg>
<seg xml:id="KR2o0025_tls_023-109a.8">「物相雜，</seg>
<seg xml:id="KR2o0025_tls_023-109a.9">故曰文。」</seg>
<seg xml:id="KR2o0025_tls_023-109a.10">又曰：</seg>
<seg xml:id="KR2o0025_tls_023-109a.11">「其旨遠，</seg>
<seg xml:id="KR2o0025_tls_023-109a.12">其辭文。」</seg>
<seg xml:id="KR2o0025_tls_023-109a.13">《書》曰：</seg>
<seg xml:id="KR2o0025_tls_023-109a.14">「政貴有恒，</seg>
<seg xml:id="KR2o0025_tls_023-109a.15">辭尚體要。」</seg>
<seg xml:id="KR2o0025_tls_023-109a.16">《詩》曰：</seg>
<seg xml:id="KR2o0025_tls_023-109a.17">「辭之輯矣，</seg>
<seg xml:id="KR2o0025_tls_023-109a.18">民之洽矣。」</seg>
<seg xml:id="KR2o0025_tls_023-109a.19">《記》曰：</seg>
<seg xml:id="KR2o0025_tls_023-109a.20">「毋剿說，</seg>
<seg xml:id="KR2o0025_tls_023-109a.21">毋雷同，</seg>
<seg xml:id="KR2o0025_tls_023-109a.22">則古昔，</seg>
<seg xml:id="KR2o0025_tls_023-109a.23">稱先王。」</seg>
<seg xml:id="KR2o0025_tls_023-109a.24">傳曰：</seg>
<seg xml:id="KR2o0025_tls_023-109a.25">「辭達而已矣。」</seg>
<seg xml:id="KR2o0025_tls_023-109a.26">曾子曰：</seg>
<seg xml:id="KR2o0025_tls_023-109a.27">「出辭氣，</seg>
<seg xml:id="KR2o0025_tls_023-109a.28">斯遠鄙倍矣。」</seg>
<seg xml:id="KR2o0025_tls_023-109a.29">經傳聖賢之言，</seg>
<seg xml:id="KR2o0025_tls_023-109a.30">未嘗不以文為貴也。</seg>
<seg xml:id="KR2o0025_tls_023-109a.31">蓋文固所以載理，</seg>
<seg xml:id="KR2o0025_tls_023-109a.32">文不備，</seg>
<seg xml:id="KR2o0025_tls_023-109a.33">則理不明也。</seg>
<seg xml:id="KR2o0025_tls_023-109a.34">且文亦自有其理，</seg>
<seg xml:id="KR2o0025_tls_023-109a.35">妍媸好醜，</seg>
<seg xml:id="KR2o0025_tls_023-109a.36">人見之者，</seg>
<seg xml:id="KR2o0025_tls_023-109a.37">不約而有同然之情，</seg>
<seg xml:id="KR2o0025_tls_023-109a.38">又不關於所載之理者，</seg>
<seg xml:id="KR2o0025_tls_023-109a.39">即文之理也。</seg>
<seg xml:id="KR2o0025_tls_023-109a.40">故文之至者，</seg>
<seg xml:id="KR2o0025_tls_023-109a.41">文辭非其所重爾，</seg>
<seg xml:id="KR2o0025_tls_023-109a.42">非無文辭也。</seg>
<seg xml:id="KR2o0025_tls_023-109a.43">而陋儒不學，</seg>
<seg xml:id="KR2o0025_tls_023-109a.44">猥曰「工文則害道」。</seg>
<seg xml:id="KR2o0025_tls_023-109a.45">故君子惡夫似之而非者也。</seg>
</p>
<p>
<seg xml:id="KR2o0025_tls_023-110a.1">陸士衡曰：</seg>
<seg xml:id="KR2o0025_tls_023-110a.2">「雖杼軸於予懷，</seg>
<seg xml:id="KR2o0025_tls_023-110a.3">怵他人之我先；</seg>
<seg xml:id="KR2o0025_tls_023-110a.4">荀傷廉而愆義，</seg>
<seg xml:id="KR2o0025_tls_023-110a.5">亦雖愛而必捐。」</seg>
<seg xml:id="KR2o0025_tls_023-110a.6">蓋言文章之士，</seg>
<seg xml:id="KR2o0025_tls_023-110a.7">極其心之所得，</seg>
<seg xml:id="KR2o0025_tls_023-110a.8">常恐古人先我而有是言；</seg>
<seg xml:id="KR2o0025_tls_023-110a.9">茍果與古人同，</seg>
<seg xml:id="KR2o0025_tls_023-110a.10">便為傷廉愆義，</seg>
<seg xml:id="KR2o0025_tls_023-110a.11">雖可愛之甚，</seg>
<seg xml:id="KR2o0025_tls_023-110a.12">必割之也。</seg>
<seg xml:id="KR2o0025_tls_023-110a.13">韓退之曰：</seg>
<seg xml:id="KR2o0025_tls_023-110a.14">「惟古於文必己出，</seg>
<seg xml:id="KR2o0025_tls_023-110a.15">降而不能乃剿襲。」</seg>
<seg xml:id="KR2o0025_tls_023-110a.16">亦此意也。</seg>
<seg xml:id="KR2o0025_tls_023-110a.17">立言之士，</seg>
<seg xml:id="KR2o0025_tls_023-110a.18">以意為宗，</seg>
<seg xml:id="KR2o0025_tls_023-110a.19">蓋與辭章家流不同科也。</seg>
<seg xml:id="KR2o0025_tls_023-110a.20">人同此心，</seg>
<seg xml:id="KR2o0025_tls_023-110a.21">心同此理。</seg>
<seg xml:id="KR2o0025_tls_023-110a.22">宇宙遼擴，</seg>
<seg xml:id="KR2o0025_tls_023-110a.23">故籍紛揉，</seg>
<seg xml:id="KR2o0025_tls_023-110a.24">安能必其所言古人皆未言邪？</seg>
<seg xml:id="KR2o0025_tls_023-110a.25">此無傷者一也。</seg>
<seg xml:id="KR2o0025_tls_023-110a.26">人心又有不同，</seg>
<seg xml:id="KR2o0025_tls_023-110a.27">如其面焉。</seg>
<seg xml:id="KR2o0025_tls_023-110a.28">茍無意而偶同，</seg>
<seg xml:id="KR2o0025_tls_023-110a.29">則其委折輕重，</seg>
<seg xml:id="KR2o0025_tls_023-110a.30">必有不盡同者，</seg>
<seg xml:id="KR2o0025_tls_023-110a.31">人自得而辨之。</seg>
<seg xml:id="KR2o0025_tls_023-110a.32">此無傷者二也。</seg>
<seg xml:id="KR2o0025_tls_023-110a.33">著書宗旨無多，</seg>
<seg xml:id="KR2o0025_tls_023-110a.34">其言則萬千而未有已也，</seg>
<seg xml:id="KR2o0025_tls_023-110a.35">偶與古人相同，</seg>
<seg xml:id="KR2o0025_tls_023-110a.36">不過一二，</seg>
<seg xml:id="KR2o0025_tls_023-110a.37">所不同者，</seg>
<seg xml:id="KR2o0025_tls_023-110a.38">足以概其偶同。</seg>
<seg xml:id="KR2o0025_tls_023-110a.39">此無傷者三也。</seg>
<seg xml:id="KR2o0025_tls_023-110a.40">吾見今之立言者，</seg>
<seg xml:id="KR2o0025_tls_023-110a.41">本無所謂宗旨，</seg>
<seg xml:id="KR2o0025_tls_023-110a.42">引古人言而申明之，</seg>
<seg xml:id="KR2o0025_tls_023-110a.43">申明之旨，</seg>
<seg xml:id="KR2o0025_tls_023-110a.44">則皆古人所已具也。</seg>
<seg xml:id="KR2o0025_tls_023-110a.45">雖然，</seg>
<seg xml:id="KR2o0025_tls_023-110a.46">此則才弱者之所為，</seg>
<seg xml:id="KR2o0025_tls_023-110a.47">人一望而知之，</seg>
<seg xml:id="KR2o0025_tls_023-110a.48">終歸覆瓿，</seg>
<seg xml:id="KR2o0025_tls_023-110a.49">於事固無所傷也。</seg>
<seg xml:id="KR2o0025_tls_023-110a.50">乃有黠者，</seg>
<seg xml:id="KR2o0025_tls_023-110a.51">易古人之貌，</seg>
<seg xml:id="KR2o0025_tls_023-110a.52">而襲其意焉。</seg>
<seg xml:id="KR2o0025_tls_023-110a.53">同時之人有創論者，</seg>
<seg xml:id="KR2o0025_tls_023-110a.54">申其意而諱所自焉。</seg>
<seg xml:id="KR2o0025_tls_023-110a.55">或聞人言其所得，</seg>
<seg xml:id="KR2o0025_tls_023-110a.56">未筆於書，</seg>
<seg xml:id="KR2o0025_tls_023-110a.57">而遽竊其意以為己有；</seg>
<seg xml:id="KR2o0025_tls_023-110a.58">他日其人自著為書，</seg>
<seg xml:id="KR2o0025_tls_023-110a.59">乃反出其後焉。</seg>
<seg xml:id="KR2o0025_tls_023-110a.60">且其私智小慧，</seg>
<seg xml:id="KR2o0025_tls_023-110a.61">足以彌縫其隙，</seg>
<seg xml:id="KR2o0025_tls_023-110a.62">使人瞢然莫辨其底蘊焉。</seg>
<seg xml:id="KR2o0025_tls_023-110a.63">自非為所竊者覿面質之，</seg>
<seg xml:id="KR2o0025_tls_023-110a.64">且窮其所未至，</seg>
<seg xml:id="KR2o0025_tls_023-110a.65">其欺未易敗也。</seg>
<seg xml:id="KR2o0025_tls_023-110a.66">又或同其道者，</seg>
<seg xml:id="KR2o0025_tls_023-110a.67">亦嘗究心反覆，</seg>
<seg xml:id="KR2o0025_tls_023-110a.68">勘其本末，</seg>
<seg xml:id="KR2o0025_tls_023-110a.69">其隱始可攻也。</seg>
<seg xml:id="KR2o0025_tls_023-110a.70">然而盜名欺世，</seg>
<seg xml:id="KR2o0025_tls_023-110a.71">已非一日之厲矣。</seg>
<seg xml:id="KR2o0025_tls_023-110a.72">而當時之人，</seg>
<seg xml:id="KR2o0025_tls_023-110a.73">且曰某甲之學，</seg>
<seg xml:id="KR2o0025_tls_023-110a.74">不下某氏，</seg>
<seg xml:id="KR2o0025_tls_023-110a.75">某甲之業，</seg>
<seg xml:id="KR2o0025_tls_023-110a.76">勝某氏焉。</seg>
<seg xml:id="KR2o0025_tls_023-110a.77">故君子惡夫似之而非者也。</seg>
</p>
<p>
<seg xml:id="KR2o0025_tls_023-111a.1">萬世取信者，</seg>
<seg xml:id="KR2o0025_tls_023-111a.2">夫子一人而已。</seg>
<seg xml:id="KR2o0025_tls_023-111a.3">夫子之言不一端，</seg>
<seg xml:id="KR2o0025_tls_023-111a.4">而賢者各得其所長，</seg>
<seg xml:id="KR2o0025_tls_023-111a.5">不肖者各誤於所似。</seg>
<seg xml:id="KR2o0025_tls_023-111a.6">「誨人不倦」，</seg>
<seg xml:id="KR2o0025_tls_023-111a.7">非瀆蒙也。</seg>
<seg xml:id="KR2o0025_tls_023-111a.8">「予欲無言」，</seg>
<seg xml:id="KR2o0025_tls_023-111a.9">非絕教也。</seg>
<seg xml:id="KR2o0025_tls_023-111a.10">「好古敏求」，</seg>
<seg xml:id="KR2o0025_tls_023-111a.11">非務博也。</seg>
<seg xml:id="KR2o0025_tls_023-111a.12">「一以貫之」，</seg>
<seg xml:id="KR2o0025_tls_023-111a.13">非遺物也。</seg>
<seg xml:id="KR2o0025_tls_023-111a.14">蓋一言而可以無所不包，</seg>
<seg xml:id="KR2o0025_tls_023-111a.15">雖夫子之聖，</seg>
<seg xml:id="KR2o0025_tls_023-111a.16">亦不能也。</seg>
<seg xml:id="KR2o0025_tls_023-111a.17">得其一言，</seg>
<seg xml:id="KR2o0025_tls_023-111a.18">不求是而求似，</seg>
<seg xml:id="KR2o0025_tls_023-111a.19">賢與不肖，</seg>
<seg xml:id="KR2o0025_tls_023-111a.20">存乎其人，</seg>
<seg xml:id="KR2o0025_tls_023-111a.21">夫子之所無如何也。</seg>
<seg xml:id="KR2o0025_tls_023-111a.22">孟子善學孔子者也。</seg>
<seg xml:id="KR2o0025_tls_023-111a.23">夫子言仁知，</seg>
<seg xml:id="KR2o0025_tls_023-111a.24">而孟子言仁義，</seg>
<seg xml:id="KR2o0025_tls_023-111a.25">夫子為東周，</seg>
<seg xml:id="KR2o0025_tls_023-111a.26">而孟子王齊、梁；</seg>
<seg xml:id="KR2o0025_tls_023-111a.27">夫子「信而好古」，</seg>
<seg xml:id="KR2o0025_tls_023-111a.28">孟子乃曰：</seg>
<seg xml:id="KR2o0025_tls_023-111a.29">「盡信書，</seg>
<seg xml:id="KR2o0025_tls_023-111a.30">則不如無書。」</seg>
<seg xml:id="KR2o0025_tls_023-111a.31">而求孔子者，</seg>
<seg xml:id="KR2o0025_tls_023-111a.32">必自孟子也。</seg>
<seg xml:id="KR2o0025_tls_023-111a.33">故得其是者，</seg>
<seg xml:id="KR2o0025_tls_023-111a.34">不求似也。</seg>
<seg xml:id="KR2o0025_tls_023-111a.35">求得似者，</seg>
<seg xml:id="KR2o0025_tls_023-111a.36">必非其是者也。</seg>
<seg xml:id="KR2o0025_tls_023-111a.37">然而天下之誤於其似者，</seg>
<seg xml:id="KR2o0025_tls_023-111a.38">皆曰吾得其是矣。</seg>
</p>
<p>
<seg xml:id="KR2o0025_tls_023-112a.1">目錄 文史通義</seg>
</p>
<p>
<seg xml:id="KR2o0025_tls_023-113a.1">◀上一卷 卷四 下一卷▶</seg>
</p>
<p>
<seg xml:id="KR2o0025_tls_023-114a.1">說林</seg>
</p>
<p>
<seg xml:id="KR2o0025_tls_023-115a.1">道，</seg>
<seg xml:id="KR2o0025_tls_023-115a.2">公也。學，</seg>
<seg xml:id="KR2o0025_tls_023-115a.3">私也。</seg>
<seg xml:id="KR2o0025_tls_023-115a.4">君子學以致其道，</seg>
<seg xml:id="KR2o0025_tls_023-115a.5">將盡人以達於天也。</seg>
<seg xml:id="KR2o0025_tls_023-115a.6">人者何？</seg>
<seg xml:id="KR2o0025_tls_023-115a.7">聰明才力，</seg>
<seg xml:id="KR2o0025_tls_023-115a.8">分於形氣之私者也。</seg>
<seg xml:id="KR2o0025_tls_023-115a.9">天者何？</seg>
<seg xml:id="KR2o0025_tls_023-115a.10">中正平直，</seg>
<seg xml:id="KR2o0025_tls_023-115a.11">本於自然之公者也。</seg>
<seg xml:id="KR2o0025_tls_023-115a.12">故曰道公而學私。</seg>
</p>
<p>
<seg xml:id="KR2o0025_tls_023-116a.1">道同而術異者，</seg>
<seg xml:id="KR2o0025_tls_023-116a.2">韓非有《解老》、《喻老》之書，</seg>
<seg xml:id="KR2o0025_tls_023-116a.3">《列子》有《楊朱》之篇，</seg>
<seg xml:id="KR2o0025_tls_023-116a.4">墨者述晏嬰之事，</seg>
<seg xml:id="KR2o0025_tls_023-116a.5">作用不同，</seg>
<seg xml:id="KR2o0025_tls_023-116a.6">而理有相通者也。</seg>
<seg xml:id="KR2o0025_tls_023-116a.7">術同而趣異者，</seg>
<seg xml:id="KR2o0025_tls_023-116a.8">子張難子夏之交，</seg>
<seg xml:id="KR2o0025_tls_023-116a.9">荀卿非孟子之說，</seg>
<seg xml:id="KR2o0025_tls_023-116a.10">張儀破蘇秦之從，</seg>
<seg xml:id="KR2o0025_tls_023-116a.11">宗旨不殊，</seg>
<seg xml:id="KR2o0025_tls_023-116a.12">而所主互異者也。</seg>
</p>
<p>
<seg xml:id="KR2o0025_tls_023-117a.1">渥窪之駒，</seg>
<seg xml:id="KR2o0025_tls_023-117a.2">可以負百鈞而致千里，</seg>
<seg xml:id="KR2o0025_tls_023-117a.3">合兩渥窪之力，</seg>
<seg xml:id="KR2o0025_tls_023-117a.4">終不可致二千里。</seg>
<seg xml:id="KR2o0025_tls_023-117a.5">言乎絕學孤詣，</seg>
<seg xml:id="KR2o0025_tls_023-117a.6">性靈獨至，</seg>
<seg xml:id="KR2o0025_tls_023-117a.7">縱有偏闕，</seg>
<seg xml:id="KR2o0025_tls_023-117a.8">非人所得而助也。</seg>
<seg xml:id="KR2o0025_tls_023-117a.9">兩渥窪駒，</seg>
<seg xml:id="KR2o0025_tls_023-117a.10">不可致二千里；</seg>
<seg xml:id="KR2o0025_tls_023-117a.11">合兩渥窪之力，</seg>
<seg xml:id="KR2o0025_tls_023-117a.12">未始不可負二百鈞而各致千里。</seg>
<seg xml:id="KR2o0025_tls_023-117a.13">言乎鴻裁絕業，</seg>
<seg xml:id="KR2o0025_tls_023-117a.14">各效所長，</seg>
<seg xml:id="KR2o0025_tls_023-117a.15">縱有牴牾，</seg>
<seg xml:id="KR2o0025_tls_023-117a.16">非人所得而私據也。</seg>
</p>
<p>
<seg xml:id="KR2o0025_tls_023-118a.1">文辭非古人所重，</seg>
<seg xml:id="KR2o0025_tls_023-118a.2">草創討論，</seg>
<seg xml:id="KR2o0025_tls_023-118a.3">修飾潤色，</seg>
<seg xml:id="KR2o0025_tls_023-118a.4">固已合眾力而為辭矣。</seg>
<seg xml:id="KR2o0025_tls_023-118a.5">期於盡善，</seg>
<seg xml:id="KR2o0025_tls_023-118a.6">不期於矜私也。</seg>
<seg xml:id="KR2o0025_tls_023-118a.7">丁敬禮使曹子建潤色其文，</seg>
<seg xml:id="KR2o0025_tls_023-118a.8">以謂後世誰知定吾文者，</seg>
<seg xml:id="KR2o0025_tls_023-118a.9">是有意於欺世也。</seg>
<seg xml:id="KR2o0025_tls_023-118a.10">存其文而兼存與定之善否，</seg>
<seg xml:id="KR2o0025_tls_023-118a.11">是使後世讀一人之文，</seg>
<seg xml:id="KR2o0025_tls_023-118a.12">而獲兩善之益焉，</seg>
<seg xml:id="KR2o0025_tls_023-118a.13">所補豈不大乎？</seg>
</p>
<p>
<seg xml:id="KR2o0025_tls_023-119a.1">司馬遷襲《尚書》、《左》、《國》之文，</seg>
<seg xml:id="KR2o0025_tls_023-119a.2">非好同也，</seg>
<seg xml:id="KR2o0025_tls_023-119a.3">理勢之不得不然也。</seg>
<seg xml:id="KR2o0025_tls_023-119a.4">司馬遷點竄《尚書》、《左》、《國》之文，</seg>
<seg xml:id="KR2o0025_tls_023-119a.5">班固點竄司馬遷之文，</seg>
<seg xml:id="KR2o0025_tls_023-119a.6">非好異也，</seg>
<seg xml:id="KR2o0025_tls_023-119a.7">理勢之不得不然也。</seg>
<seg xml:id="KR2o0025_tls_023-119a.8">有事於此，</seg>
<seg xml:id="KR2o0025_tls_023-119a.9">詢人端末，</seg>
<seg xml:id="KR2o0025_tls_023-119a.10">豈必責其親聞見哉？</seg>
<seg xml:id="KR2o0025_tls_023-119a.11">張甲述所聞於李乙，</seg>
<seg xml:id="KR2o0025_tls_023-119a.12">豈盜襲哉？</seg>
<seg xml:id="KR2o0025_tls_023-119a.13">人心不同，</seg>
<seg xml:id="KR2o0025_tls_023-119a.14">如其面也。</seg>
<seg xml:id="KR2o0025_tls_023-119a.15">張甲述李乙之言，</seg>
<seg xml:id="KR2o0025_tls_023-119a.16">而聲容笑貌，</seg>
<seg xml:id="KR2o0025_tls_023-119a.17">不能盡為李乙，</seg>
<seg xml:id="KR2o0025_tls_023-119a.18">豈矯異哉？</seg>
</p>
<p>
<seg xml:id="KR2o0025_tls_023-120a.1">孔子學周公，</seg>
<seg xml:id="KR2o0025_tls_023-120a.2">周公監二代，</seg>
<seg xml:id="KR2o0025_tls_023-120a.3">二代本唐、虞，</seg>
<seg xml:id="KR2o0025_tls_023-120a.4">唐、虞法前古，</seg>
<seg xml:id="KR2o0025_tls_023-120a.5">故曰：</seg>
<seg xml:id="KR2o0025_tls_023-120a.6">「道之大原出於天。」</seg>
<seg xml:id="KR2o0025_tls_023-120a.7">蓋嘗觀於山下出泉，</seg>
<seg xml:id="KR2o0025_tls_023-120a.8">沙石隱顯，</seg>
<seg xml:id="KR2o0025_tls_023-120a.9">流註曲直，</seg>
<seg xml:id="KR2o0025_tls_023-120a.10">因微漸著，</seg>
<seg xml:id="KR2o0025_tls_023-120a.11">而知江河舟楫之原始也。</seg>
<seg xml:id="KR2o0025_tls_023-120a.12">觀於孩提嘔啞，</seg>
<seg xml:id="KR2o0025_tls_023-120a.13">有聲無言，</seg>
<seg xml:id="KR2o0025_tls_023-120a.14">形揣意求，</seg>
<seg xml:id="KR2o0025_tls_023-120a.15">而知文章著述之最初也。</seg>
</p>
<p>
<seg xml:id="KR2o0025_tls_023-121a.1">有一代之史，</seg>
<seg xml:id="KR2o0025_tls_023-121a.2">有一國之史，</seg>
<seg xml:id="KR2o0025_tls_023-121a.3">有一家之史，</seg>
<seg xml:id="KR2o0025_tls_023-121a.4">有一人之史。</seg>
<seg xml:id="KR2o0025_tls_023-121a.5">整齊故事，</seg>
<seg xml:id="KR2o0025_tls_023-121a.6">與專門家學之義不明<note>詳《釋通》、《答客問》。</note>，</seg>
<seg xml:id="KR2o0025_tls_023-121a.7">而一代之史，</seg>
<seg xml:id="KR2o0025_tls_023-121a.8">鮮有知之者矣。</seg>
<seg xml:id="KR2o0025_tls_023-121a.9">州縣方誌，</seg>
<seg xml:id="KR2o0025_tls_023-121a.10">與列國史記之義不明<note>詳《方誌》篇。</note>，</seg>
<seg xml:id="KR2o0025_tls_023-121a.11">而一國之史，</seg>
<seg xml:id="KR2o0025_tls_023-121a.12">鮮有知之者矣。</seg>
<seg xml:id="KR2o0025_tls_023-121a.13">譜牒不受史官成法，</seg>
<seg xml:id="KR2o0025_tls_023-121a.14">詳《家史》篇。</seg>
<seg xml:id="KR2o0025_tls_023-121a.15">而一家之史，</seg>
<seg xml:id="KR2o0025_tls_023-121a.16">鮮有知之者矣。</seg>
<seg xml:id="KR2o0025_tls_023-121a.17">諸子體例不明，</seg>
<seg xml:id="KR2o0025_tls_023-121a.18">文集各私撰者，</seg>
<seg xml:id="KR2o0025_tls_023-121a.19">而一人之史，</seg>
<seg xml:id="KR2o0025_tls_023-121a.20">鮮有知之者矣。</seg>
</p>
<p>
<seg xml:id="KR2o0025_tls_023-122a.1">展喜受命於展禽，</seg>
<seg xml:id="KR2o0025_tls_023-122a.2">則卻齊之辭，</seg>
<seg xml:id="KR2o0025_tls_023-122a.3">謂出展禽可也，</seg>
<seg xml:id="KR2o0025_tls_023-122a.4">謂出展喜可也。</seg>
<seg xml:id="KR2o0025_tls_023-122a.5">弟子承師說而著書，</seg>
<seg xml:id="KR2o0025_tls_023-122a.6">友生因咨訪而立解，</seg>
<seg xml:id="KR2o0025_tls_023-122a.7">後人援古義而敷言，</seg>
<seg xml:id="KR2o0025_tls_023-122a.8">不必諱其所出，</seg>
<seg xml:id="KR2o0025_tls_023-122a.9">亦自無愧於立言者也。</seg>
</p>
<p>
<seg xml:id="KR2o0025_tls_023-123a.1">子建好人譏訶其文，</seg>
<seg xml:id="KR2o0025_tls_023-123a.2">有不善者，</seg>
<seg xml:id="KR2o0025_tls_023-123a.3">應時改定；</seg>
<seg xml:id="KR2o0025_tls_023-123a.4">譏訶之言可存也，</seg>
<seg xml:id="KR2o0025_tls_023-123a.5">改定之文亦可存也。</seg>
<seg xml:id="KR2o0025_tls_023-123a.6">意卓而辭躓者，</seg>
<seg xml:id="KR2o0025_tls_023-123a.7">潤丹青於妙筆；</seg>
<seg xml:id="KR2o0025_tls_023-123a.8">辭豐而學疏者，</seg>
<seg xml:id="KR2o0025_tls_023-123a.9">資卷軸於腹笥。</seg>
<seg xml:id="KR2o0025_tls_023-123a.10">要有不朽之實，</seg>
<seg xml:id="KR2o0025_tls_023-123a.11">取資無足諱也。</seg>
</p>
<p>
<seg xml:id="KR2o0025_tls_023-124a.1">陳琳為曹洪作書上魏太子，</seg>
<seg xml:id="KR2o0025_tls_023-124a.2">言破賊之利害，</seg>
<seg xml:id="KR2o0025_tls_023-124a.3">此意誠出曹洪，</seg>
<seg xml:id="KR2o0025_tls_023-124a.4">明取陳琳之辭，</seg>
<seg xml:id="KR2o0025_tls_023-124a.5">收入曹洪之集可也。</seg>
<seg xml:id="KR2o0025_tls_023-124a.6">今雲：</seg>
<seg xml:id="KR2o0025_tls_023-124a.7">「欲令陳琳為書，</seg>
<seg xml:id="KR2o0025_tls_023-124a.8">琳頃多事，</seg>
<seg xml:id="KR2o0025_tls_023-124a.9">故竭老夫之思。」</seg>
<seg xml:id="KR2o0025_tls_023-124a.10">又雲：</seg>
<seg xml:id="KR2o0025_tls_023-124a.11">「怪乃輕其家邱，</seg>
<seg xml:id="KR2o0025_tls_023-124a.12">謂為倩人。」</seg>
<seg xml:id="KR2o0025_tls_023-124a.13">此掩著之醜也，</seg>
<seg xml:id="KR2o0025_tls_023-124a.14">不可入曹洪之集矣。</seg>
</p>
<p>
<seg xml:id="KR2o0025_tls_023-125a.1">譬彼禽鳥，</seg>
<seg xml:id="KR2o0025_tls_023-125a.2">誌識其身，</seg>
<seg xml:id="KR2o0025_tls_023-125a.3">文辭其羽翼也。</seg>
<seg xml:id="KR2o0025_tls_023-125a.4">有大鵬千里之身，</seg>
<seg xml:id="KR2o0025_tls_023-125a.5">而後可以運垂天之翼。</seg>
<seg xml:id="KR2o0025_tls_023-125a.6">鷃雀假雕鶚之翼，</seg>
<seg xml:id="KR2o0025_tls_023-125a.7">勢未舉而先躓矣，</seg>
<seg xml:id="KR2o0025_tls_023-125a.8">況鵬翼乎？</seg>
<seg xml:id="KR2o0025_tls_023-125a.9">故修辭不忌夫暫假，</seg>
<seg xml:id="KR2o0025_tls_023-125a.10">而貴有載辭之誌識，</seg>
<seg xml:id="KR2o0025_tls_023-125a.11">與己力之能勝而已矣。噫！</seg>
<seg xml:id="KR2o0025_tls_023-125a.12">此難與溺文辭之末者言也。</seg>
</p>
<p>
<seg xml:id="KR2o0025_tls_023-126a.1">諸子一家之宗旨，</seg>
<seg xml:id="KR2o0025_tls_023-126a.2">文體峻潔，</seg>
<seg xml:id="KR2o0025_tls_023-126a.3">而可參他人之辭。</seg>
<seg xml:id="KR2o0025_tls_023-126a.4">文集，</seg>
<seg xml:id="KR2o0025_tls_023-126a.5">雜撰之統匯，</seg>
<seg xml:id="KR2o0025_tls_023-126a.6">體制兼該，</seg>
<seg xml:id="KR2o0025_tls_023-126a.7">而不敢入他人之筆。</seg>
<seg xml:id="KR2o0025_tls_023-126a.8">其故何耶？</seg>
<seg xml:id="KR2o0025_tls_023-126a.9">蓋非文采辭致，</seg>
<seg xml:id="KR2o0025_tls_023-126a.10">不如諸子；</seg>
<seg xml:id="KR2o0025_tls_023-126a.11">而誌識卓然，</seg>
<seg xml:id="KR2o0025_tls_023-126a.12">有其離文字而自立於不朽者，</seg>
<seg xml:id="KR2o0025_tls_023-126a.13">不敢望諸子也。</seg>
<seg xml:id="KR2o0025_tls_023-126a.14">果有卓然成家之文集，</seg>
<seg xml:id="KR2o0025_tls_023-126a.15">雖入他人之代言，</seg>
<seg xml:id="KR2o0025_tls_023-126a.16">何傷乎！</seg>
</p>
<p>
<seg xml:id="KR2o0025_tls_023-127a.1">莊周《讓王》、《漁父》諸篇，</seg>
<seg xml:id="KR2o0025_tls_023-127a.2">辨其為真為贗；</seg>
<seg xml:id="KR2o0025_tls_023-127a.3">屈原《招魂》、《大招》之賦，</seg>
<seg xml:id="KR2o0025_tls_023-127a.4">爭其為玉為瑳；</seg>
<seg xml:id="KR2o0025_tls_023-127a.5">固矣夫！</seg>
<seg xml:id="KR2o0025_tls_023-127a.6">文士之見也。</seg>
</p>
<p>
<seg xml:id="KR2o0025_tls_023-128a.1">醴泉，</seg>
<seg xml:id="KR2o0025_tls_023-128a.2">水之似醴者也。</seg>
<seg xml:id="KR2o0025_tls_023-128a.3">天下莫不飲醴，</seg>
<seg xml:id="KR2o0025_tls_023-128a.4">而獨恨不得飲醴泉，</seg>
<seg xml:id="KR2o0025_tls_023-128a.5">甚矣！</seg>
<seg xml:id="KR2o0025_tls_023-128a.6">世之貴夫似是而非者也。</seg>
</p>
<p>
<seg xml:id="KR2o0025_tls_023-129a.1">著作之體，</seg>
<seg xml:id="KR2o0025_tls_023-129a.2">援引古義，</seg>
<seg xml:id="KR2o0025_tls_023-129a.3">襲用成文，</seg>
<seg xml:id="KR2o0025_tls_023-129a.4">不標所出，</seg>
<seg xml:id="KR2o0025_tls_023-129a.5">非為掠美，</seg>
<seg xml:id="KR2o0025_tls_023-129a.6">體勢有所不暇及也。</seg>
<seg xml:id="KR2o0025_tls_023-129a.7">亦必視其誌識之足以自立，</seg>
<seg xml:id="KR2o0025_tls_023-129a.8">而無所藉重於所引之言；</seg>
<seg xml:id="KR2o0025_tls_023-129a.9">且所引者，</seg>
<seg xml:id="KR2o0025_tls_023-129a.10">並懸天壤，</seg>
<seg xml:id="KR2o0025_tls_023-129a.11">而吾不病其重見焉，</seg>
<seg xml:id="KR2o0025_tls_023-129a.12">乃可語於著作之事也。</seg>
<seg xml:id="KR2o0025_tls_023-129a.13">考證之體，</seg>
<seg xml:id="KR2o0025_tls_023-129a.14">一字片言，</seg>
<seg xml:id="KR2o0025_tls_023-129a.15">必標所出。</seg>
<seg xml:id="KR2o0025_tls_023-129a.16">所出之書，</seg>
<seg xml:id="KR2o0025_tls_023-129a.17">或不一二而足，</seg>
<seg xml:id="KR2o0025_tls_023-129a.18">則必標最初者<note>譬如馬、班並有，用馬而不用班。</note>。</seg>
<seg xml:id="KR2o0025_tls_023-129a.19">最初之書既亡，</seg>
<seg xml:id="KR2o0025_tls_023-129a.20">則必標所引者<note>譬如劉向《七略》既亡，而部次見於《漢·藝文誌》，阮孝緒《七錄》既亡，而闕目見於《隋·經籍誌》註。則引《七略》、《七錄》之文，必雲《漢誌》、《隋註》。</note>。</seg>
<seg xml:id="KR2o0025_tls_023-129a.21">乃是慎言其餘之定法也。</seg>
<seg xml:id="KR2o0025_tls_023-129a.22">書有並見，</seg>
<seg xml:id="KR2o0025_tls_023-129a.23">而不數其初，</seg>
<seg xml:id="KR2o0025_tls_023-129a.24">陋矣。</seg>
<seg xml:id="KR2o0025_tls_023-129a.25">引用逸書而不標所出<note>使人觀其所引，一似逸書猶存。</note>，</seg>
<seg xml:id="KR2o0025_tls_023-129a.26">罔矣。</seg>
<seg xml:id="KR2o0025_tls_023-129a.27">以考證之體，</seg>
<seg xml:id="KR2o0025_tls_023-129a.28">而妄援著作之義，</seg>
<seg xml:id="KR2o0025_tls_023-129a.29">以自文其剽竊之私焉，</seg>
<seg xml:id="KR2o0025_tls_023-129a.30">謬矣。</seg>
</p>
<p>
<seg xml:id="KR2o0025_tls_023-130a.1">文辭，</seg>
<seg xml:id="KR2o0025_tls_023-130a.2">猶三軍也；</seg>
<seg xml:id="KR2o0025_tls_023-130a.3">誌識，</seg>
<seg xml:id="KR2o0025_tls_023-130a.4">其將帥也。</seg>
<seg xml:id="KR2o0025_tls_023-130a.5">李廣入程不識之軍，</seg>
<seg xml:id="KR2o0025_tls_023-130a.6">而旌旗壁壘一新焉，</seg>
<seg xml:id="KR2o0025_tls_023-130a.7">固未嘗物物而變，</seg>
<seg xml:id="KR2o0025_tls_023-130a.8">事事而更之也。</seg>
<seg xml:id="KR2o0025_tls_023-130a.9">知此意者，</seg>
<seg xml:id="KR2o0025_tls_023-130a.10">可以襲用成文，</seg>
<seg xml:id="KR2o0025_tls_023-130a.11">而不必己出者矣。</seg>
</p>
<p>
<seg xml:id="KR2o0025_tls_023-131a.1">文辭，</seg>
<seg xml:id="KR2o0025_tls_023-131a.2">猶舟車也；</seg>
<seg xml:id="KR2o0025_tls_023-131a.3">誌識，</seg>
<seg xml:id="KR2o0025_tls_023-131a.4">其乘者也。</seg>
<seg xml:id="KR2o0025_tls_023-131a.5">輪欲其固，</seg>
<seg xml:id="KR2o0025_tls_023-131a.6">帆欲其捷，</seg>
<seg xml:id="KR2o0025_tls_023-131a.7">凡用舟車，</seg>
<seg xml:id="KR2o0025_tls_023-131a.8">莫不然也。</seg>
<seg xml:id="KR2o0025_tls_023-131a.9">東西南北，</seg>
<seg xml:id="KR2o0025_tls_023-131a.10">存乎其乘者矣。</seg>
<seg xml:id="KR2o0025_tls_023-131a.11">知此義者，</seg>
<seg xml:id="KR2o0025_tls_023-131a.12">可以以我用文，</seg>
<seg xml:id="KR2o0025_tls_023-131a.13">而不致以文役我者矣。</seg>
</p>
<p>
<seg xml:id="KR2o0025_tls_023-132a.1">文辭，</seg>
<seg xml:id="KR2o0025_tls_023-132a.2">猶品物也；</seg>
<seg xml:id="KR2o0025_tls_023-132a.3">誌識，</seg>
<seg xml:id="KR2o0025_tls_023-132a.4">其工師也。</seg>
<seg xml:id="KR2o0025_tls_023-132a.5">橙橘樝梅，</seg>
<seg xml:id="KR2o0025_tls_023-132a.6">庖人得之，</seg>
<seg xml:id="KR2o0025_tls_023-132a.7">選甘脆以供籩實也；</seg>
<seg xml:id="KR2o0025_tls_023-132a.8">醫師取之，</seg>
<seg xml:id="KR2o0025_tls_023-132a.9">備藥毒以療疾疢也。</seg>
<seg xml:id="KR2o0025_tls_023-132a.10">知此義者，</seg>
<seg xml:id="KR2o0025_tls_023-132a.11">可以同文異取，</seg>
<seg xml:id="KR2o0025_tls_023-132a.12">同取異用，</seg>
<seg xml:id="KR2o0025_tls_023-132a.13">而不滯其跡者矣<note>古書斷章取義，各有所用，拘儒不達，介介而爭。</note>。</seg>
</p>
<p>
<seg xml:id="KR2o0025_tls_023-133a.1">文辭，</seg>
<seg xml:id="KR2o0025_tls_023-133a.2">猶金石也；</seg>
<seg xml:id="KR2o0025_tls_023-133a.3">誌識，</seg>
<seg xml:id="KR2o0025_tls_023-133a.4">其爐錘也。</seg>
<seg xml:id="KR2o0025_tls_023-133a.5">神奇可化臭腐，</seg>
<seg xml:id="KR2o0025_tls_023-133a.6">臭腐可化神奇。</seg>
<seg xml:id="KR2o0025_tls_023-133a.7">知此義者，</seg>
<seg xml:id="KR2o0025_tls_023-133a.8">可以不執一成之說矣<note>有所得者即神奇，無所得者即臭腐。</note>。</seg>
</p>
<p>
<seg xml:id="KR2o0025_tls_023-134a.1">文辭，</seg>
<seg xml:id="KR2o0025_tls_023-134a.2">猶財貨也；</seg>
<seg xml:id="KR2o0025_tls_023-134a.3">誌識，</seg>
<seg xml:id="KR2o0025_tls_023-134a.4">其良賈也。</seg>
<seg xml:id="KR2o0025_tls_023-134a.5">人棄我取，</seg>
<seg xml:id="KR2o0025_tls_023-134a.6">人取我與，</seg>
<seg xml:id="KR2o0025_tls_023-134a.7">則賈術通於神明。</seg>
<seg xml:id="KR2o0025_tls_023-134a.8">知此義者，</seg>
<seg xml:id="KR2o0025_tls_023-134a.9">可以斟酌風尚而立言矣<note>風尚偏趨，貴有識者持之。</note>。</seg>
</p>
<p>
<seg xml:id="KR2o0025_tls_023-135a.1">文辭，</seg>
<seg xml:id="KR2o0025_tls_023-135a.2">猶藥毒也；</seg>
<seg xml:id="KR2o0025_tls_023-135a.3">誌識，</seg>
<seg xml:id="KR2o0025_tls_023-135a.4">其醫工也。</seg>
<seg xml:id="KR2o0025_tls_023-135a.5">療寒以熱，</seg>
<seg xml:id="KR2o0025_tls_023-135a.6">熱過而厲甚於寒；</seg>
<seg xml:id="KR2o0025_tls_023-135a.7">療熱以寒，</seg>
<seg xml:id="KR2o0025_tls_023-135a.8">寒過而厲甚於熱。</seg>
<seg xml:id="KR2o0025_tls_023-135a.9">良醫當實甚，</seg>
<seg xml:id="KR2o0025_tls_023-135a.10">而已有反虛之憂，</seg>
<seg xml:id="KR2o0025_tls_023-135a.11">故治偏不激，</seg>
<seg xml:id="KR2o0025_tls_023-135a.12">而後無餘患也。</seg>
<seg xml:id="KR2o0025_tls_023-135a.13">知此義者，</seg>
<seg xml:id="KR2o0025_tls_023-135a.14">可以拯弊而處中矣。</seg>
</p>
<p>
<seg xml:id="KR2o0025_tls_023-136a.1">轉桔橰之機者，</seg>
<seg xml:id="KR2o0025_tls_023-136a.2">必周上下前後而運之。</seg>
<seg xml:id="KR2o0025_tls_023-136a.3">上推下挽，</seg>
<seg xml:id="KR2o0025_tls_023-136a.4">力所及也。</seg>
<seg xml:id="KR2o0025_tls_023-136a.5">正前正後，</seg>
<seg xml:id="KR2o0025_tls_023-136a.6">力不及也。</seg>
<seg xml:id="KR2o0025_tls_023-136a.7">倍其推，</seg>
<seg xml:id="KR2o0025_tls_023-136a.8">則前如墜，</seg>
<seg xml:id="KR2o0025_tls_023-136a.9">倍其挽，</seg>
<seg xml:id="KR2o0025_tls_023-136a.10">則後如躍，</seg>
<seg xml:id="KR2o0025_tls_023-136a.11">倍其力之所及，</seg>
<seg xml:id="KR2o0025_tls_023-136a.12">以為不及之地也。</seg>
<seg xml:id="KR2o0025_tls_023-136a.13">人之聰明知識，</seg>
<seg xml:id="KR2o0025_tls_023-136a.14">必有力所不及者，</seg>
<seg xml:id="KR2o0025_tls_023-136a.15">不可不知所倍以為之地也。</seg>
</p>
<p>
<seg xml:id="KR2o0025_tls_023-137a.1">五味之調，</seg>
<seg xml:id="KR2o0025_tls_023-137a.2">八音之奏，</seg>
<seg xml:id="KR2o0025_tls_023-137a.3">貴同用也。</seg>
<seg xml:id="KR2o0025_tls_023-137a.4">先後嘗之，</seg>
<seg xml:id="KR2o0025_tls_023-137a.5">先後聽之，</seg>
<seg xml:id="KR2o0025_tls_023-137a.6">不成味與聲矣。</seg>
<seg xml:id="KR2o0025_tls_023-137a.7">郵傳之達，</seg>
<seg xml:id="KR2o0025_tls_023-137a.8">刻漏之直，</seg>
<seg xml:id="KR2o0025_tls_023-137a.9">貴接續也。</seg>
<seg xml:id="KR2o0025_tls_023-137a.10">並馳同止，</seg>
<seg xml:id="KR2o0025_tls_023-137a.11">並直同休，</seg>
<seg xml:id="KR2o0025_tls_023-137a.12">不成郵與漏矣。</seg>
<seg xml:id="KR2o0025_tls_023-137a.13">書有數人共成者，</seg>
<seg xml:id="KR2o0025_tls_023-137a.14">歷先後之傳而益精，</seg>
<seg xml:id="KR2o0025_tls_023-137a.15">獲同時之助而愈疏也；</seg>
<seg xml:id="KR2o0025_tls_023-137a.16">先後無爭心，</seg>
<seg xml:id="KR2o0025_tls_023-137a.17">而同時有勝氣也；</seg>
<seg xml:id="KR2o0025_tls_023-137a.18">先後可授受，</seg>
<seg xml:id="KR2o0025_tls_023-137a.19">而同時難互喻也；</seg>
<seg xml:id="KR2o0025_tls_023-137a.20">先後有補救，</seg>
<seg xml:id="KR2o0025_tls_023-137a.21">而同時鮮整暇也。</seg>
</p>
<p>
<seg xml:id="KR2o0025_tls_023-138a.1">人之有能有不能者，</seg>
<seg xml:id="KR2o0025_tls_023-138a.2">無論凡庶聖賢，</seg>
<seg xml:id="KR2o0025_tls_023-138a.3">有所不免者也。</seg>
<seg xml:id="KR2o0025_tls_023-138a.4">以其所能而易其不能，</seg>
<seg xml:id="KR2o0025_tls_023-138a.5">則所求者，</seg>
<seg xml:id="KR2o0025_tls_023-138a.6">可以無弗得也。</seg>
<seg xml:id="KR2o0025_tls_023-138a.7">主義理者拙於辭章，</seg>
<seg xml:id="KR2o0025_tls_023-138a.8">能文辭者疏於徵實，</seg>
<seg xml:id="KR2o0025_tls_023-138a.9">三者交譏而未有已也。</seg>
<seg xml:id="KR2o0025_tls_023-138a.10">義理存乎識，</seg>
<seg xml:id="KR2o0025_tls_023-138a.11">辭章存乎才，</seg>
<seg xml:id="KR2o0025_tls_023-138a.12">徵實存乎學，</seg>
<seg xml:id="KR2o0025_tls_023-138a.13">劉子玄所以三長難兼之論也。</seg>
<seg xml:id="KR2o0025_tls_023-138a.14">一人不能兼，</seg>
<seg xml:id="KR2o0025_tls_023-138a.15">而咨訪以為功，</seg>
<seg xml:id="KR2o0025_tls_023-138a.16">未見古人絕業不可復紹也。</seg>
<seg xml:id="KR2o0025_tls_023-138a.17">私心據之，</seg>
<seg xml:id="KR2o0025_tls_023-138a.18">惟恐名之不自我擅焉，</seg>
<seg xml:id="KR2o0025_tls_023-138a.19">則三者不相為功，</seg>
<seg xml:id="KR2o0025_tls_023-138a.20">而且以相病矣。</seg>
</p>
<p>
<seg xml:id="KR2o0025_tls_023-139a.1">所謂好古者，</seg>
<seg xml:id="KR2o0025_tls_023-139a.2">非謂古之必勝乎今也，</seg>
<seg xml:id="KR2o0025_tls_023-139a.3">正以今不殊古，</seg>
<seg xml:id="KR2o0025_tls_023-139a.4">而於因革異同，</seg>
<seg xml:id="KR2o0025_tls_023-139a.5">求其折衷也。</seg>
<seg xml:id="KR2o0025_tls_023-139a.6">古之糟魄，</seg>
<seg xml:id="KR2o0025_tls_023-139a.7">可以為今之精華。</seg>
<seg xml:id="KR2o0025_tls_023-139a.8">非貴糟魄而直以為精華也，</seg>
<seg xml:id="KR2o0025_tls_023-139a.9">因糟魄之存，</seg>
<seg xml:id="KR2o0025_tls_023-139a.10">而可以想見精華之所出也<note>如類書本無深意，古類書，尤不如後世類書之詳備，然援引古書，為後世所不可得者，藉是以存，亦可貴寶矣。</note>。</seg>
<seg xml:id="KR2o0025_tls_023-139a.11">古之疵病，</seg>
<seg xml:id="KR2o0025_tls_023-139a.12">可以為後世之典型。</seg>
<seg xml:id="KR2o0025_tls_023-139a.13">非取疵病而直以之為典型也，</seg>
<seg xml:id="KR2o0025_tls_023-139a.14">因疵病之存，</seg>
<seg xml:id="KR2o0025_tls_023-139a.15">而可以想見典型之所在也<note>如《論衡》最為偏駁，然所稱說，有後世失其傳者，未嘗不藉以存。</note>。</seg>
<seg xml:id="KR2o0025_tls_023-139a.16">是則學之貴於考徵者，</seg>
<seg xml:id="KR2o0025_tls_023-139a.17">將以明其義理爾。</seg>
</p>
<p>
<seg xml:id="KR2o0025_tls_023-140a.1">出辭氣，</seg>
<seg xml:id="KR2o0025_tls_023-140a.2">斯遠鄙悖矣。</seg>
<seg xml:id="KR2o0025_tls_023-140a.3">悖者修辭之罪人，</seg>
<seg xml:id="KR2o0025_tls_023-140a.4">鄙則何以必遠也？</seg>
<seg xml:id="KR2o0025_tls_023-140a.5">不文則不辭，</seg>
<seg xml:id="KR2o0025_tls_023-140a.6">辭不足以存，</seg>
<seg xml:id="KR2o0025_tls_023-140a.7">而將並所以辭者亦亡也。</seg>
<seg xml:id="KR2o0025_tls_023-140a.8">諸子百家，</seg>
<seg xml:id="KR2o0025_tls_023-140a.9">悖於理而傳者有之矣，</seg>
<seg xml:id="KR2o0025_tls_023-140a.10">未有鄙於辭而傳者也。</seg>
<seg xml:id="KR2o0025_tls_023-140a.11">理不悖而鄙於辭，</seg>
<seg xml:id="KR2o0025_tls_023-140a.12">力不能勝，</seg>
<seg xml:id="KR2o0025_tls_023-140a.13">辭不鄙而悖於理，</seg>
<seg xml:id="KR2o0025_tls_023-140a.14">所謂五谷不熟，</seg>
<seg xml:id="KR2o0025_tls_023-140a.15">不如荑稗也。</seg>
<seg xml:id="KR2o0025_tls_023-140a.16">理重而辭輕，</seg>
<seg xml:id="KR2o0025_tls_023-140a.17">天下古今之通義也。</seg>
<seg xml:id="KR2o0025_tls_023-140a.18">然而鄙辭不能奪悖理，</seg>
<seg xml:id="KR2o0025_tls_023-140a.19">則妍媸好惡之公心，</seg>
<seg xml:id="KR2o0025_tls_023-140a.20">亦未嘗不出於理故也。</seg>
</p>
<p>
<seg xml:id="KR2o0025_tls_023-141a.1">波者水之風，</seg>
<seg xml:id="KR2o0025_tls_023-141a.2">風者空之波，</seg>
<seg xml:id="KR2o0025_tls_023-141a.3">夢者心之華，</seg>
<seg xml:id="KR2o0025_tls_023-141a.4">文者道之私。</seg>
<seg xml:id="KR2o0025_tls_023-141a.5">止水無波，</seg>
<seg xml:id="KR2o0025_tls_023-141a.6">靜空無風，</seg>
<seg xml:id="KR2o0025_tls_023-141a.7">至人無夢，</seg>
<seg xml:id="KR2o0025_tls_023-141a.8">至文無私。</seg>
</p>
<p>
<seg xml:id="KR2o0025_tls_023-142a.1">演口技者，</seg>
<seg xml:id="KR2o0025_tls_023-142a.2">能於一時並作人畜、水火、男婦、老稚千萬聲態，</seg>
<seg xml:id="KR2o0025_tls_023-142a.3">非真一口能作千萬態也。</seg>
<seg xml:id="KR2o0025_tls_023-142a.4">千萬聲態，</seg>
<seg xml:id="KR2o0025_tls_023-142a.5">齊於人耳，</seg>
<seg xml:id="KR2o0025_tls_023-142a.6">勢必有所止也。</seg>
<seg xml:id="KR2o0025_tls_023-142a.7">取其齊於耳者以為止，</seg>
<seg xml:id="KR2o0025_tls_023-142a.8">故操約而致聲多也。</seg>
<seg xml:id="KR2o0025_tls_023-142a.9">工繪事者，</seg>
<seg xml:id="KR2o0025_tls_023-142a.10">能於尺幅並見遠近、淺深、正側、回互千萬形狀，</seg>
<seg xml:id="KR2o0025_tls_023-142a.11">非真尺幅可具千萬狀也。</seg>
<seg xml:id="KR2o0025_tls_023-142a.12">千萬形狀齊於人目，</seg>
<seg xml:id="KR2o0025_tls_023-142a.13">勢亦有所止也。</seg>
<seg xml:id="KR2o0025_tls_023-142a.14">取其齊於目者以為止，</seg>
<seg xml:id="KR2o0025_tls_023-142a.15">故筆簡而著形眾也。</seg>
<seg xml:id="KR2o0025_tls_023-142a.16">夫聲色齊於耳目，</seg>
<seg xml:id="KR2o0025_tls_023-142a.17">義理齊於人心，</seg>
<seg xml:id="KR2o0025_tls_023-142a.18">等也。</seg>
<seg xml:id="KR2o0025_tls_023-142a.19">誠得義理之所齊，</seg>
<seg xml:id="KR2o0025_tls_023-142a.20">而文辭以是為止焉，</seg>
<seg xml:id="KR2o0025_tls_023-142a.21">可以與言著作矣。</seg>
</p>
<p>
<seg xml:id="KR2o0025_tls_023-143a.1">天下有可為其半，</seg>
<seg xml:id="KR2o0025_tls_023-143a.2">而不可為其全者。</seg>
<seg xml:id="KR2o0025_tls_023-143a.3">偏枯之藥，</seg>
<seg xml:id="KR2o0025_tls_023-143a.4">可以治偏枯；</seg>
<seg xml:id="KR2o0025_tls_023-143a.5">倍其偏枯之藥，</seg>
<seg xml:id="KR2o0025_tls_023-143a.6">不可以起死人也<note>此說見《呂氏春秋》。</note>。</seg>
<seg xml:id="KR2o0025_tls_023-143a.7">天下有可為其全，</seg>
<seg xml:id="KR2o0025_tls_023-143a.8">而不可為其半者。</seg>
<seg xml:id="KR2o0025_tls_023-143a.9">樵夫擔薪兩鈞，</seg>
<seg xml:id="KR2o0025_tls_023-143a.10">捷步以趨；</seg>
<seg xml:id="KR2o0025_tls_023-143a.11">去其半而不能行，</seg>
<seg xml:id="KR2o0025_tls_023-143a.12">非力不足，</seg>
<seg xml:id="KR2o0025_tls_023-143a.13">勢不便也。</seg>
<seg xml:id="KR2o0025_tls_023-143a.14">風尚所趨，</seg>
<seg xml:id="KR2o0025_tls_023-143a.15">必有其弊，</seg>
<seg xml:id="KR2o0025_tls_023-143a.16">君子立言以救弊，</seg>
<seg xml:id="KR2o0025_tls_023-143a.17">歸之中正而已矣。</seg>
<seg xml:id="KR2o0025_tls_023-143a.18">懼其不足奪時趨也，</seg>
<seg xml:id="KR2o0025_tls_023-143a.19">而矯之或過，</seg>
<seg xml:id="KR2o0025_tls_023-143a.20">則是倍用偏枯之藥而思起死人也。</seg>
<seg xml:id="KR2o0025_tls_023-143a.21">僅取救弊，</seg>
<seg xml:id="KR2o0025_tls_023-143a.22">而不推明斯道之全量，</seg>
<seg xml:id="KR2o0025_tls_023-143a.23">則是擔薪去半，</seg>
<seg xml:id="KR2o0025_tls_023-143a.24">而欲恤樵夫之力也。</seg>
</p>
<p>
<seg xml:id="KR2o0025_tls_023-144a.1">十寸為尺，</seg>
<seg xml:id="KR2o0025_tls_023-144a.2">八尺曰尋。</seg>
<seg xml:id="KR2o0025_tls_023-144a.3">度八十尺而可得十尋，</seg>
<seg xml:id="KR2o0025_tls_023-144a.4">度八百寸而不可得十尋者，</seg>
<seg xml:id="KR2o0025_tls_023-144a.5">積小易差也。</seg>
<seg xml:id="KR2o0025_tls_023-144a.6">一夫之力，</seg>
<seg xml:id="KR2o0025_tls_023-144a.7">可耕百畝，</seg>
<seg xml:id="KR2o0025_tls_023-144a.8">合八夫之力而可耕九百畝者，</seg>
<seg xml:id="KR2o0025_tls_023-144a.9">集長易興地。</seg>
<seg xml:id="KR2o0025_tls_023-144a.10">學問之事，</seg>
<seg xml:id="KR2o0025_tls_023-144a.11">能集所長，</seg>
<seg xml:id="KR2o0025_tls_023-144a.12">而不泥小數，</seg>
<seg xml:id="KR2o0025_tls_023-144a.13">善矣。</seg>
</p>
<p>
<seg xml:id="KR2o0025_tls_023-145a.1">風會所趨，</seg>
<seg xml:id="KR2o0025_tls_023-145a.2">庸人亦能勉赴；</seg>
<seg xml:id="KR2o0025_tls_023-145a.3">風會所去，</seg>
<seg xml:id="KR2o0025_tls_023-145a.4">豪傑有所不能振也。</seg>
<seg xml:id="KR2o0025_tls_023-145a.5">漢廷重經術，</seg>
<seg xml:id="KR2o0025_tls_023-145a.6">卒史亦能通六書，</seg>
<seg xml:id="KR2o0025_tls_023-145a.7">吏民上書，</seg>
<seg xml:id="KR2o0025_tls_023-145a.8">訛誤輒舉劾。</seg>
<seg xml:id="KR2o0025_tls_023-145a.9">後世文學之士，</seg>
<seg xml:id="KR2o0025_tls_023-145a.10">不習六書之義者多矣<note>羲之俗書，見譏韓氏，韓氏又雲：「為文宜略識字。」</note>。</seg>
<seg xml:id="KR2o0025_tls_023-145a.11">豈後世文學之士，</seg>
<seg xml:id="KR2o0025_tls_023-145a.12">聰明智力，</seg>
<seg xml:id="KR2o0025_tls_023-145a.13">不如漢廷卒史之良哉？</seg>
<seg xml:id="KR2o0025_tls_023-145a.14">風會使然也。</seg>
<seg xml:id="KR2o0025_tls_023-145a.15">越人相矜以燕語，</seg>
<seg xml:id="KR2o0025_tls_023-145a.16">能為燕語者，</seg>
<seg xml:id="KR2o0025_tls_023-145a.17">必其熟遊都會，</seg>
<seg xml:id="KR2o0025_tls_023-145a.18">長於閱歷，</seg>
<seg xml:id="KR2o0025_tls_023-145a.19">而口舌又自調利過人者也。</seg>
<seg xml:id="KR2o0025_tls_023-145a.20">及至燕，</seg>
<seg xml:id="KR2o0025_tls_023-145a.21">則庸奴賤婢，</seg>
<seg xml:id="KR2o0025_tls_023-145a.22">稚女髫童，</seg>
<seg xml:id="KR2o0025_tls_023-145a.23">皆燕語矣。</seg>
<seg xml:id="KR2o0025_tls_023-145a.24">以是矜越語之丈夫，</seg>
<seg xml:id="KR2o0025_tls_023-145a.25">豈通論哉？</seg>
<seg xml:id="KR2o0025_tls_023-145a.26">仲尼之門，</seg>
<seg xml:id="KR2o0025_tls_023-145a.27">五尺童子羞稱五霸。</seg>
<seg xml:id="KR2o0025_tls_023-145a.28">必謂五尺童子，</seg>
<seg xml:id="KR2o0025_tls_023-145a.29">其才識過於管仲、狐、趙諸賢焉，</seg>
<seg xml:id="KR2o0025_tls_023-145a.30">夫子之所不許也。</seg>
<seg xml:id="KR2o0025_tls_023-145a.31">五谷之與稊稗，</seg>
<seg xml:id="KR2o0025_tls_023-145a.32">其貴賤之品，</seg>
<seg xml:id="KR2o0025_tls_023-145a.33">有一定矣。</seg>
<seg xml:id="KR2o0025_tls_023-145a.34">然而不熟之五谷，</seg>
<seg xml:id="KR2o0025_tls_023-145a.35">猶遜有秋之稊稗焉。</seg>
<seg xml:id="KR2o0025_tls_023-145a.36">而讬一時風會所趨者，</seg>
<seg xml:id="KR2o0025_tls_023-145a.37">詡然自矜其途轍，</seg>
<seg xml:id="KR2o0025_tls_023-145a.38">以謂吾得寸木，</seg>
<seg xml:id="KR2o0025_tls_023-145a.39">實勝彼之岑樓焉，</seg>
<seg xml:id="KR2o0025_tls_023-145a.40">其亦可謂不達而已矣<note>尊漢學，尚鄭、許，今之風尚如此，此乃學古，非即古學也，居然唾棄一切，若隱有所恃。</note>。</seg>
</p>
<p>
<seg xml:id="KR2o0025_tls_023-146a.1">王公之仆圉，</seg>
<seg xml:id="KR2o0025_tls_023-146a.2">未必貴於士大夫之親介也。</seg>
<seg xml:id="KR2o0025_tls_023-146a.3">而是仆圉也，</seg>
<seg xml:id="KR2o0025_tls_023-146a.4">出入朱門甲第，</seg>
<seg xml:id="KR2o0025_tls_023-146a.5">詡然負異而驕士大夫曰：</seg>
<seg xml:id="KR2o0025_tls_023-146a.6">「吾門大。」</seg>
<seg xml:id="KR2o0025_tls_023-146a.7">不知士大夫者固得叱而系之，</seg>
<seg xml:id="KR2o0025_tls_023-146a.8">以請治於王公，</seg>
<seg xml:id="KR2o0025_tls_023-146a.9">王公亦必撻而楚之，</seg>
<seg xml:id="KR2o0025_tls_023-146a.10">以謝閑家之不飭也。</seg>
<seg xml:id="KR2o0025_tls_023-146a.11">學問不求有得，</seg>
<seg xml:id="KR2o0025_tls_023-146a.12">而矜所讬以為高，</seg>
<seg xml:id="KR2o0025_tls_023-146a.13">王公仆圉之類也。</seg>
</p>
<p>
<seg xml:id="KR2o0025_tls_023-147a.1">「喪欲速貧，</seg>
<seg xml:id="KR2o0025_tls_023-147a.2">死欲速朽」，</seg>
<seg xml:id="KR2o0025_tls_023-147a.3">有子以謂非君子之言；</seg>
<seg xml:id="KR2o0025_tls_023-147a.4">然則有為之言，</seg>
<seg xml:id="KR2o0025_tls_023-147a.5">不同正義，</seg>
<seg xml:id="KR2o0025_tls_023-147a.6">聖人有所不能免也。</seg>
<seg xml:id="KR2o0025_tls_023-147a.7">今之泥文辭者，</seg>
<seg xml:id="KR2o0025_tls_023-147a.8">不察立言之所謂，</seg>
<seg xml:id="KR2o0025_tls_023-147a.9">而遽斷其是非，</seg>
<seg xml:id="KR2o0025_tls_023-147a.10">是欲責人才過孔子也。</seg>
</p>
<p>
<seg xml:id="KR2o0025_tls_023-148a.1">《春秋》譏佞人<note>《公羊傳》。</note>。</seg>
<seg xml:id="KR2o0025_tls_023-148a.2">夫子嘗曰：</seg>
<seg xml:id="KR2o0025_tls_023-148a.3">「惡佞口之覆邦家者。</seg>
<seg xml:id="KR2o0025_tls_023-148a.4">是佞為邪僻之名矣。</seg>
<seg xml:id="KR2o0025_tls_023-148a.5">或人以為「雍也仁而不佞」。</seg>
<seg xml:id="KR2o0025_tls_023-148a.6">或人雖甚愚，</seg>
<seg xml:id="KR2o0025_tls_023-148a.7">何至惜仁人以不能為邪僻？</seg>
<seg xml:id="KR2o0025_tls_023-148a.8">且古人自謙稱不佞，</seg>
<seg xml:id="KR2o0025_tls_023-148a.9">豈以不能邪僻為謙哉？</seg>
<seg xml:id="KR2o0025_tls_023-148a.10">是則佞又聰明才辨之通稱也。</seg>
<seg xml:id="KR2o0025_tls_023-148a.11">荀子著《性惡》，</seg>
<seg xml:id="KR2o0025_tls_023-148a.12">以謂聖人為之「化性而起偽」。</seg>
<seg xml:id="KR2o0025_tls_023-148a.13">偽於六書，</seg>
<seg xml:id="KR2o0025_tls_023-148a.14">人為之正名也。</seg>
<seg xml:id="KR2o0025_tls_023-148a.15">荀卿之意，</seg>
<seg xml:id="KR2o0025_tls_023-148a.16">蓋言天質不可恃，</seg>
<seg xml:id="KR2o0025_tls_023-148a.17">而學問必藉於人為，</seg>
<seg xml:id="KR2o0025_tls_023-148a.18">非謂虛誑欺罔之偽也。</seg>
<seg xml:id="KR2o0025_tls_023-148a.19">而世之罪荀卿者，</seg>
<seg xml:id="KR2o0025_tls_023-148a.20">以謂誣聖為欺誑，</seg>
<seg xml:id="KR2o0025_tls_023-148a.21">是不察古人之所謂，</seg>
<seg xml:id="KR2o0025_tls_023-148a.22">而遽斷其是非也。</seg>
</p>
<p>
<seg xml:id="KR2o0025_tls_023-149a.1">古者文字無多，</seg>
<seg xml:id="KR2o0025_tls_023-149a.2">轉註通用，</seg>
<seg xml:id="KR2o0025_tls_023-149a.3">義每相兼。</seg>
<seg xml:id="KR2o0025_tls_023-149a.4">諸子著書，</seg>
<seg xml:id="KR2o0025_tls_023-149a.5">承用文字，</seg>
<seg xml:id="KR2o0025_tls_023-149a.6">各有主義，</seg>
<seg xml:id="KR2o0025_tls_023-149a.7">如軍中之令，</seg>
<seg xml:id="KR2o0025_tls_023-149a.8">官司之式，</seg>
<seg xml:id="KR2o0025_tls_023-149a.9">自為律例，</seg>
<seg xml:id="KR2o0025_tls_023-149a.10">其所立之解，</seg>
<seg xml:id="KR2o0025_tls_023-149a.11">不必彼此相通也。</seg>
<seg xml:id="KR2o0025_tls_023-149a.12">屈平之靈修，</seg>
<seg xml:id="KR2o0025_tls_023-149a.13">莊周之因是，</seg>
<seg xml:id="KR2o0025_tls_023-149a.14">韓非之參伍，</seg>
<seg xml:id="KR2o0025_tls_023-149a.15">鬼谷之捭闔。</seg>
<seg xml:id="KR2o0025_tls_023-149a.16">蘇張之縱衡，</seg>
<seg xml:id="KR2o0025_tls_023-149a.17">皆移置他人之書而莫知其所謂者也<note>佛家之根、塵、法、相，法律家之以、準、皆、各、及、其、即、若，皆是也。</note>。</seg>
</p>
<p>
<seg xml:id="KR2o0025_tls_023-150a.1">馮暖問孟嘗君，</seg>
<seg xml:id="KR2o0025_tls_023-150a.2">收責反命，</seg>
<seg xml:id="KR2o0025_tls_023-150a.3">何市而歸？</seg>
<seg xml:id="KR2o0025_tls_023-150a.4">則曰：</seg>
<seg xml:id="KR2o0025_tls_023-150a.5">「視吾家所寡有者。」</seg>
<seg xml:id="KR2o0025_tls_023-150a.6">學問經世，</seg>
<seg xml:id="KR2o0025_tls_023-150a.7">文章垂訓，</seg>
<seg xml:id="KR2o0025_tls_023-150a.8">如醫師之藥石偏枯，</seg>
<seg xml:id="KR2o0025_tls_023-150a.9">亦視世之寡有者而已矣。</seg>
<seg xml:id="KR2o0025_tls_023-150a.10">以學問文章，</seg>
<seg xml:id="KR2o0025_tls_023-150a.11">徇世之所尚，</seg>
<seg xml:id="KR2o0025_tls_023-150a.12">是猶既飽而進粱肉，</seg>
<seg xml:id="KR2o0025_tls_023-150a.13">既暖而增狐貉也。</seg>
<seg xml:id="KR2o0025_tls_023-150a.14">非其所長，</seg>
<seg xml:id="KR2o0025_tls_023-150a.15">而強以徇焉，</seg>
<seg xml:id="KR2o0025_tls_023-150a.16">是猶方飽粱肉，</seg>
<seg xml:id="KR2o0025_tls_023-150a.17">而進以糠秕，</seg>
<seg xml:id="KR2o0025_tls_023-150a.18">方擁狐貉，</seg>
<seg xml:id="KR2o0025_tls_023-150a.19">而進以裋褐也。</seg>
<seg xml:id="KR2o0025_tls_023-150a.20">其有暑資裘而寒資葛者，</seg>
<seg xml:id="KR2o0025_tls_023-150a.21">吾見亦罕矣。</seg>
</p>
<p>
<seg xml:id="KR2o0025_tls_023-151a.1">寶明珠者，</seg>
<seg xml:id="KR2o0025_tls_023-151a.2">必集魚目。</seg>
<seg xml:id="KR2o0025_tls_023-151a.3">尚美玉者，</seg>
<seg xml:id="KR2o0025_tls_023-151a.4">必競碔砆。</seg>
<seg xml:id="KR2o0025_tls_023-151a.5">是以身有一影，</seg>
<seg xml:id="KR2o0025_tls_023-151a.6">而罔兩居二三也<note>罔兩乃影旁微影，見《莊子》註。</note>。</seg>
<seg xml:id="KR2o0025_tls_023-151a.7">然而魚目碔砆之易售，</seg>
<seg xml:id="KR2o0025_tls_023-151a.8">較之明珠美玉為倍捷也。</seg>
<seg xml:id="KR2o0025_tls_023-151a.9">珠玉無心，</seg>
<seg xml:id="KR2o0025_tls_023-151a.10">而碔砆有意，</seg>
<seg xml:id="KR2o0025_tls_023-151a.11">有意易投也。</seg>
<seg xml:id="KR2o0025_tls_023-151a.12">珠玉難變，</seg>
<seg xml:id="KR2o0025_tls_023-151a.13">而碔砆能隨，</seg>
<seg xml:id="KR2o0025_tls_023-151a.14">能隨易合也。</seg>
<seg xml:id="KR2o0025_tls_023-151a.15">珠玉自用，</seg>
<seg xml:id="KR2o0025_tls_023-151a.16">而碔砆聽用，</seg>
<seg xml:id="KR2o0025_tls_023-151a.17">聽用易愜也。</seg>
<seg xml:id="KR2o0025_tls_023-151a.18">珠玉操三難之勢而無一定之價，</seg>
<seg xml:id="KR2o0025_tls_023-151a.19">碔砆乘三易之資而求價也廉，</seg>
<seg xml:id="KR2o0025_tls_023-151a.20">碔砆安得不售，</seg>
<seg xml:id="KR2o0025_tls_023-151a.21">而珠玉安得不棄乎？</seg>
</p>
<p>
<seg xml:id="KR2o0025_tls_023-152a.1">鴆之毒也，</seg>
<seg xml:id="KR2o0025_tls_023-152a.2">犀可解之。</seg>
<seg xml:id="KR2o0025_tls_023-152a.3">瘴之厲也，</seg>
<seg xml:id="KR2o0025_tls_023-152a.4">檳榔蘇之。</seg>
<seg xml:id="KR2o0025_tls_023-152a.5">有鴆之地，</seg>
<seg xml:id="KR2o0025_tls_023-152a.6">必有犀焉。</seg>
<seg xml:id="KR2o0025_tls_023-152a.7">瘴厲之鄉，</seg>
<seg xml:id="KR2o0025_tls_023-152a.8">必有檳榔。</seg>
<seg xml:id="KR2o0025_tls_023-152a.9">天地生物之仁，</seg>
<seg xml:id="KR2o0025_tls_023-152a.10">亦消息制化之理有固然也。</seg>
<seg xml:id="KR2o0025_tls_023-152a.11">漢儒傳經貴專門，</seg>
<seg xml:id="KR2o0025_tls_023-152a.12">專門則淵源不紊也。</seg>
<seg xml:id="KR2o0025_tls_023-152a.13">其弊專己守殘，</seg>
<seg xml:id="KR2o0025_tls_023-152a.14">而失之陋。</seg>
<seg xml:id="KR2o0025_tls_023-152a.15">劉歆《七略》，</seg>
<seg xml:id="KR2o0025_tls_023-152a.16">論次諸家流別，</seg>
<seg xml:id="KR2o0025_tls_023-152a.17">而推《官禮》之遺焉，</seg>
<seg xml:id="KR2o0025_tls_023-152a.18">所以解專陋之瘴厲也。</seg>
<seg xml:id="KR2o0025_tls_023-152a.19">唐世修書置館局，</seg>
<seg xml:id="KR2o0025_tls_023-152a.20">館局則各效所長也。</seg>
<seg xml:id="KR2o0025_tls_023-152a.21">其弊則漫無統紀，</seg>
<seg xml:id="KR2o0025_tls_023-152a.22">而失之亂。</seg>
<seg xml:id="KR2o0025_tls_023-152a.23">劉知幾《史通》，</seg>
<seg xml:id="KR2o0025_tls_023-152a.24">揚搉古今利病，</seg>
<seg xml:id="KR2o0025_tls_023-152a.25">而立法度之準焉，</seg>
<seg xml:id="KR2o0025_tls_023-152a.26">所以治散亂之瘴厲也。</seg>
<seg xml:id="KR2o0025_tls_023-152a.27">學問文章，</seg>
<seg xml:id="KR2o0025_tls_023-152a.28">隨其風尚所趨，</seg>
<seg xml:id="KR2o0025_tls_023-152a.29">而瘴厲時作者，</seg>
<seg xml:id="KR2o0025_tls_023-152a.30">不可不知檳榔犀角之用也。</seg>
</p>
<p>
<seg xml:id="KR2o0025_tls_023-153a.1">所慮夫藥者，</seg>
<seg xml:id="KR2o0025_tls_023-153a.2">為其偏於治病，</seg>
<seg xml:id="KR2o0025_tls_023-153a.3">病者服之可愈，</seg>
<seg xml:id="KR2o0025_tls_023-153a.4">常人服之，</seg>
<seg xml:id="KR2o0025_tls_023-153a.5">或反致於病也。</seg>
<seg xml:id="KR2o0025_tls_023-153a.6">夫天下無全功，</seg>
<seg xml:id="KR2o0025_tls_023-153a.7">聖人無全用。</seg>
<seg xml:id="KR2o0025_tls_023-153a.8">五谷至良貴矣，</seg>
<seg xml:id="KR2o0025_tls_023-153a.9">食之過乎其節，</seg>
<seg xml:id="KR2o0025_tls_023-153a.10">未嘗不可以殺人也。</seg>
<seg xml:id="KR2o0025_tls_023-153a.11">是故知養生者，</seg>
<seg xml:id="KR2o0025_tls_023-153a.12">百物皆可服。</seg>
<seg xml:id="KR2o0025_tls_023-153a.13">知體道者，</seg>
<seg xml:id="KR2o0025_tls_023-153a.14">諸家皆可存。</seg>
<seg xml:id="KR2o0025_tls_023-153a.15">六經三史，</seg>
<seg xml:id="KR2o0025_tls_023-153a.16">學術之淵源也。</seg>
<seg xml:id="KR2o0025_tls_023-153a.17">吾見不善治者之瘴厲矣。</seg>
</p>
<p>
<seg xml:id="KR2o0025_tls_023-154a.1">學問文學，</seg>
<seg xml:id="KR2o0025_tls_023-154a.2">聰明才辨，</seg>
<seg xml:id="KR2o0025_tls_023-154a.3">不足以持世，</seg>
<seg xml:id="KR2o0025_tls_023-154a.4">所以持世者，</seg>
<seg xml:id="KR2o0025_tls_023-154a.5">存乎識也。</seg>
<seg xml:id="KR2o0025_tls_023-154a.6">所貴乎識者，</seg>
<seg xml:id="KR2o0025_tls_023-154a.7">非特能持風尚之偏而已也，</seg>
<seg xml:id="KR2o0025_tls_023-154a.8">知其所偏之中，</seg>
<seg xml:id="KR2o0025_tls_023-154a.9">亦有不得而廢者焉。</seg>
<seg xml:id="KR2o0025_tls_023-154a.10">非特能用獨擅之長而已也，</seg>
<seg xml:id="KR2o0025_tls_023-154a.11">知己所擅之長，</seg>
<seg xml:id="KR2o0025_tls_023-154a.12">亦有不足以該者焉。</seg>
<seg xml:id="KR2o0025_tls_023-154a.13">不得而廢者，</seg>
<seg xml:id="KR2o0025_tls_023-154a.14">嚴於去偽<note>風尚所趨，不過一偏，惟偽讬者，並其偏得亦為所害。</note>，</seg>
<seg xml:id="KR2o0025_tls_023-154a.15">而慎於治偏<note>真有得者，但治其偏足矣。</note>，</seg>
<seg xml:id="KR2o0025_tls_023-154a.16">則可以無弊矣。</seg>
<seg xml:id="KR2o0025_tls_023-154a.17">不足以該者，</seg>
<seg xml:id="KR2o0025_tls_023-154a.18">闕所不知，</seg>
<seg xml:id="KR2o0025_tls_023-154a.19">而善推能者；</seg>
<seg xml:id="KR2o0025_tls_023-154a.20">無有其人，</seg>
<seg xml:id="KR2o0025_tls_023-154a.21">則自明所短，</seg>
<seg xml:id="KR2o0025_tls_023-154a.22">而懸以待之<note>人各有能有不能，充類至盡，聖人有所不能，庸何傷乎？今之偽趨逐勢者，無足責矣。其間有所得者，遇非己之所長，則強不知為知，否則大言欺人，以謂此外皆不足道。夫道大如天，彼不見天者，曾何足論。己處門內，偶然見天，而謂門外之天皆不足道，有是理乎？曾見其人，未暇數責。</note>，</seg>
<seg xml:id="KR2o0025_tls_023-154a.23">亦可以無欺於世矣。</seg>
<seg xml:id="KR2o0025_tls_023-154a.24">夫道公而我獨私之，</seg>
<seg xml:id="KR2o0025_tls_023-154a.25">不仁也。</seg>
<seg xml:id="KR2o0025_tls_023-154a.26">風尚所趨，</seg>
<seg xml:id="KR2o0025_tls_023-154a.27">循環往復，</seg>
<seg xml:id="KR2o0025_tls_023-154a.28">不可力勝，</seg>
<seg xml:id="KR2o0025_tls_023-154a.29">乃我不能持道之平，</seg>
<seg xml:id="KR2o0025_tls_023-154a.30">亦入循環往復之中，</seg>
<seg xml:id="KR2o0025_tls_023-154a.31">而思以力勝，</seg>
<seg xml:id="KR2o0025_tls_023-154a.32">不智也。</seg>
<seg xml:id="KR2o0025_tls_023-154a.33">不仁不智，</seg>
<seg xml:id="KR2o0025_tls_023-154a.34">不足以言學也。</seg>
<seg xml:id="KR2o0025_tls_023-154a.35">不足言學，</seg>
<seg xml:id="KR2o0025_tls_023-154a.36">而囂囂言學者乃紛紛也。</seg>
</p>
<p>
<seg xml:id="KR2o0025_tls_023-155a.1">知難</seg>
</p>
<p>
<seg xml:id="KR2o0025_tls_023-156a.1">為之難乎哉？</seg>
<seg xml:id="KR2o0025_tls_023-156a.2">知之難乎哉？</seg>
<seg xml:id="KR2o0025_tls_023-156a.3">夫人之所以謂知者，</seg>
<seg xml:id="KR2o0025_tls_023-156a.4">非知其姓與名也，</seg>
<seg xml:id="KR2o0025_tls_023-156a.5">亦非知其聲容之與笑貌也；</seg>
<seg xml:id="KR2o0025_tls_023-156a.6">讀其書，</seg>
<seg xml:id="KR2o0025_tls_023-156a.7">知其言，</seg>
<seg xml:id="KR2o0025_tls_023-156a.8">知其所以為言而已矣。</seg>
<seg xml:id="KR2o0025_tls_023-156a.9">讀其書者，</seg>
<seg xml:id="KR2o0025_tls_023-156a.10">天下比比矣；</seg>
<seg xml:id="KR2o0025_tls_023-156a.11">知其言者，</seg>
<seg xml:id="KR2o0025_tls_023-156a.12">千不得百焉。</seg>
<seg xml:id="KR2o0025_tls_023-156a.13">知其言者，</seg>
<seg xml:id="KR2o0025_tls_023-156a.14">天下寥寥矣；</seg>
<seg xml:id="KR2o0025_tls_023-156a.15">知其所以為言者，</seg>
<seg xml:id="KR2o0025_tls_023-156a.16">百不得一焉。</seg>
<seg xml:id="KR2o0025_tls_023-156a.17">然而天下皆曰：</seg>
<seg xml:id="KR2o0025_tls_023-156a.18">我能讀其書，</seg>
<seg xml:id="KR2o0025_tls_023-156a.19">知其所以為言矣。</seg>
<seg xml:id="KR2o0025_tls_023-156a.20">此知之難也。</seg>
<seg xml:id="KR2o0025_tls_023-156a.21">人知《易》為卜筮之書矣；</seg>
<seg xml:id="KR2o0025_tls_023-156a.22">夫子讀之，</seg>
<seg xml:id="KR2o0025_tls_023-156a.23">而知作者有憂患，</seg>
<seg xml:id="KR2o0025_tls_023-156a.24">是聖人之知聖人也。</seg>
<seg xml:id="KR2o0025_tls_023-156a.25">人知《離騷》為詞賦之祖矣；</seg>
<seg xml:id="KR2o0025_tls_023-156a.26">司馬遷讀之，</seg>
<seg xml:id="KR2o0025_tls_023-156a.27">而悲其誌，</seg>
<seg xml:id="KR2o0025_tls_023-156a.28">是賢人之知賢人也。</seg>
<seg xml:id="KR2o0025_tls_023-156a.29">夫不具司馬遷之誌，</seg>
<seg xml:id="KR2o0025_tls_023-156a.30">而欲知屈原之誌，</seg>
<seg xml:id="KR2o0025_tls_023-156a.31">不具夫子之憂，</seg>
<seg xml:id="KR2o0025_tls_023-156a.32">而欲知文王之憂，</seg>
<seg xml:id="KR2o0025_tls_023-156a.33">則幾乎罔矣。</seg>
<seg xml:id="KR2o0025_tls_023-156a.34">然則古之人，</seg>
<seg xml:id="KR2o0025_tls_023-156a.35">有其憂與其誌，</seg>
<seg xml:id="KR2o0025_tls_023-156a.36">不幸不得後之人有能憂其憂，</seg>
<seg xml:id="KR2o0025_tls_023-156a.37">誌其誌，</seg>
<seg xml:id="KR2o0025_tls_023-156a.38">而因以湮沒不章者，</seg>
<seg xml:id="KR2o0025_tls_023-156a.39">蓋不少矣。</seg>
</p>
<p>
<seg xml:id="KR2o0025_tls_023-157a.1">劉彥和曰：</seg>
<seg xml:id="KR2o0025_tls_023-157a.2">「《儲說》始出，</seg>
<seg xml:id="KR2o0025_tls_023-157a.3">《子虛》初成，</seg>
<seg xml:id="KR2o0025_tls_023-157a.4">秦皇、漢武恨不同時，</seg>
<seg xml:id="KR2o0025_tls_023-157a.5">既同時矣，</seg>
<seg xml:id="KR2o0025_tls_023-157a.6">韓囚馬輕。」</seg>
<seg xml:id="KR2o0025_tls_023-157a.7">蓋悲同時之知音不足恃也。</seg>
<seg xml:id="KR2o0025_tls_023-157a.8">夫李斯之嚴畏韓非，</seg>
<seg xml:id="KR2o0025_tls_023-157a.9">孝武之俳優司馬，</seg>
<seg xml:id="KR2o0025_tls_023-157a.10">乃知之深，</seg>
<seg xml:id="KR2o0025_tls_023-157a.11">處之當，</seg>
<seg xml:id="KR2o0025_tls_023-157a.12">而出於勢之不得不然，</seg>
<seg xml:id="KR2o0025_tls_023-157a.13">所謂跡似不知而心相知也。</seg>
<seg xml:id="KR2o0025_tls_023-157a.14">賈生遠謫長沙，</seg>
<seg xml:id="KR2o0025_tls_023-157a.15">其後召對宣室，</seg>
<seg xml:id="KR2o0025_tls_023-157a.16">文帝至雲：</seg>
<seg xml:id="KR2o0025_tls_023-157a.17">「久不見生，</seg>
<seg xml:id="KR2o0025_tls_023-157a.18">自謂過之」，</seg>
<seg xml:id="KR2o0025_tls_023-157a.19">見之乃知不及。</seg>
<seg xml:id="KR2o0025_tls_023-157a.20">君臣之際，</seg>
<seg xml:id="KR2o0025_tls_023-157a.21">可謂遇矣。</seg>
<seg xml:id="KR2o0025_tls_023-157a.22">然不知其治安之奏，</seg>
<seg xml:id="KR2o0025_tls_023-157a.23">而知其鬼神之對，</seg>
<seg xml:id="KR2o0025_tls_023-157a.24">所謂跡似相知而心不知也。</seg>
<seg xml:id="KR2o0025_tls_023-157a.25">劉知幾負絕世之學，</seg>
<seg xml:id="KR2o0025_tls_023-157a.26">見輕時流，</seg>
<seg xml:id="KR2o0025_tls_023-157a.27">及其三為史臣，</seg>
<seg xml:id="KR2o0025_tls_023-157a.28">再入東觀，</seg>
<seg xml:id="KR2o0025_tls_023-157a.29">可謂遇矣。</seg>
<seg xml:id="KR2o0025_tls_023-157a.30">然而語史才則千里降追，</seg>
<seg xml:id="KR2o0025_tls_023-157a.31">議史事則一言不合，</seg>
<seg xml:id="KR2o0025_tls_023-157a.32">所謂亦相知而心不知也。</seg>
<seg xml:id="KR2o0025_tls_023-157a.33">夫跡相知者，</seg>
<seg xml:id="KR2o0025_tls_023-157a.34">非如賈之知而不用，</seg>
<seg xml:id="KR2o0025_tls_023-157a.35">即如劉之用而不信矣。</seg>
<seg xml:id="KR2o0025_tls_023-157a.36">心相知者，</seg>
<seg xml:id="KR2o0025_tls_023-157a.37">非如馬之狎而見輕，</seg>
<seg xml:id="KR2o0025_tls_023-157a.38">即如韓之讒而遭戮矣。</seg>
<seg xml:id="KR2o0025_tls_023-157a.39">丈夫求知於世，</seg>
<seg xml:id="KR2o0025_tls_023-157a.40">得如韓、馬、賈、劉，</seg>
<seg xml:id="KR2o0025_tls_023-157a.41">亦雲盛矣；</seg>
<seg xml:id="KR2o0025_tls_023-157a.42">然而其得如彼，</seg>
<seg xml:id="KR2o0025_tls_023-157a.43">其失如此。</seg>
<seg xml:id="KR2o0025_tls_023-157a.44">若可恃，</seg>
<seg xml:id="KR2o0025_tls_023-157a.45">若不可恃；</seg>
<seg xml:id="KR2o0025_tls_023-157a.46">若可知，</seg>
<seg xml:id="KR2o0025_tls_023-157a.47">若不可知，</seg>
<seg xml:id="KR2o0025_tls_023-157a.48">此遇合之知所以難言也。</seg>
</p>
<p>
<seg xml:id="KR2o0025_tls_023-158a.1">莊子曰：</seg>
<seg xml:id="KR2o0025_tls_023-158a.2">「天下之治方術者，</seg>
<seg xml:id="KR2o0025_tls_023-158a.3">皆以其有為不可加矣。」</seg>
<seg xml:id="KR2o0025_tls_023-158a.4">夫「耳目口鼻，</seg>
<seg xml:id="KR2o0025_tls_023-158a.5">皆有所明，</seg>
<seg xml:id="KR2o0025_tls_023-158a.6">而不能相通。」</seg>
<seg xml:id="KR2o0025_tls_023-158a.7">而皆以己之所治，</seg>
<seg xml:id="KR2o0025_tls_023-158a.8">為不可加，</seg>
<seg xml:id="KR2o0025_tls_023-158a.9">是不自知之過也。</seg>
<seg xml:id="KR2o0025_tls_023-158a.10">天下鮮自知之人，</seg>
<seg xml:id="KR2o0025_tls_023-158a.11">故相知者少也<note>凡對己護前不服善者，皆不甚自知者也。</note>。</seg>
<seg xml:id="KR2o0025_tls_023-158a.12">世傳蕭穎士能識李華《古戰場文》，</seg>
<seg xml:id="KR2o0025_tls_023-158a.13">以謂文章有真賞。</seg>
<seg xml:id="KR2o0025_tls_023-158a.14">夫言根於心，</seg>
<seg xml:id="KR2o0025_tls_023-158a.15">其不同也如面。</seg>
<seg xml:id="KR2o0025_tls_023-158a.16">穎士不能一見而決其為華，</seg>
<seg xml:id="KR2o0025_tls_023-158a.17">而漫雲華足以及此，</seg>
<seg xml:id="KR2o0025_tls_023-158a.18">是未得謂之真知也。</seg>
<seg xml:id="KR2o0025_tls_023-158a.19">而世之能具蕭氏之識者，</seg>
<seg xml:id="KR2o0025_tls_023-158a.20">已萬不得一；</seg>
<seg xml:id="KR2o0025_tls_023-158a.21">若夫人之學業，</seg>
<seg xml:id="KR2o0025_tls_023-158a.22">固有不止於李華者，</seg>
<seg xml:id="KR2o0025_tls_023-158a.23">於世奚賴焉？</seg>
<seg xml:id="KR2o0025_tls_023-158a.24">凡受成形者，</seg>
<seg xml:id="KR2o0025_tls_023-158a.25">不能無殊致也。</seg>
<seg xml:id="KR2o0025_tls_023-158a.26">凡稟血氣者，</seg>
<seg xml:id="KR2o0025_tls_023-158a.27">不能無爭心也。</seg>
<seg xml:id="KR2o0025_tls_023-158a.28">有殊致，</seg>
<seg xml:id="KR2o0025_tls_023-158a.29">則入主出奴，</seg>
<seg xml:id="KR2o0025_tls_023-158a.30">黨同伐異之弊出矣。</seg>
<seg xml:id="KR2o0025_tls_023-158a.31">有爭心，</seg>
<seg xml:id="KR2o0025_tls_023-158a.32">則挾恐見破，</seg>
<seg xml:id="KR2o0025_tls_023-158a.33">嫉忌詆毀之端開矣。</seg>
<seg xml:id="KR2o0025_tls_023-158a.34">惠子曰：</seg>
<seg xml:id="KR2o0025_tls_023-158a.35">「奔者東走，</seg>
<seg xml:id="KR2o0025_tls_023-158a.36">追者亦東走；</seg>
<seg xml:id="KR2o0025_tls_023-158a.37">東走雖同，</seg>
<seg xml:id="KR2o0025_tls_023-158a.38">其東走之心則異。」</seg>
<seg xml:id="KR2o0025_tls_023-158a.39">今同走者眾矣，</seg>
<seg xml:id="KR2o0025_tls_023-158a.40">亦能知同步之心歟？</seg>
<seg xml:id="KR2o0025_tls_023-158a.41">若可恃，</seg>
<seg xml:id="KR2o0025_tls_023-158a.42">若不可恃，</seg>
<seg xml:id="KR2o0025_tls_023-158a.43">若可知，</seg>
<seg xml:id="KR2o0025_tls_023-158a.44">若不可知，</seg>
<seg xml:id="KR2o0025_tls_023-158a.45">此同道之知所以難言也。</seg>
</p>
<p>
<seg xml:id="KR2o0025_tls_023-159a.1">歐陽修嘗慨《七略》四部，</seg>
<seg xml:id="KR2o0025_tls_023-159a.2">目存書亡，</seg>
<seg xml:id="KR2o0025_tls_023-159a.3">以謂其人之不幸。</seg>
<seg xml:id="KR2o0025_tls_023-159a.4">蓋傷文章之不足恃也。</seg>
<seg xml:id="KR2o0025_tls_023-159a.5">然自獲麟以來，</seg>
<seg xml:id="KR2o0025_tls_023-159a.6">著作之業，</seg>
<seg xml:id="KR2o0025_tls_023-159a.7">得如馬遷、班固為盛矣。</seg>
<seg xml:id="KR2o0025_tls_023-159a.8">遷則藏之名山，</seg>
<seg xml:id="KR2o0025_tls_023-159a.9">而傳之其人，</seg>
<seg xml:id="KR2o0025_tls_023-159a.10">固則女弟卒業，</seg>
<seg xml:id="KR2o0025_tls_023-159a.11">而馬融伏閤以受其書，</seg>
<seg xml:id="KR2o0025_tls_023-159a.12">於今猶日月也。</seg>
<seg xml:id="KR2o0025_tls_023-159a.13">然讀《史》、《漢》之書，</seg>
<seg xml:id="KR2o0025_tls_023-159a.14">而察徐廣、裴骃、服虔、應劭諸家之詁釋，</seg>
<seg xml:id="KR2o0025_tls_023-159a.15">其間不得遷、固之意者，</seg>
<seg xml:id="KR2o0025_tls_023-159a.16">十常三四焉。</seg>
<seg xml:id="KR2o0025_tls_023-159a.17">以專門之攻習，</seg>
<seg xml:id="KR2o0025_tls_023-159a.18">猶未達古人之精微，</seg>
<seg xml:id="KR2o0025_tls_023-159a.19">況泛覽所及，</seg>
<seg xml:id="KR2o0025_tls_023-159a.20">愛憎由己耶？</seg>
<seg xml:id="KR2o0025_tls_023-159a.21">夫不傳者，</seg>
<seg xml:id="KR2o0025_tls_023-159a.22">有部目空存之慨；</seg>
<seg xml:id="KR2o0025_tls_023-159a.23">其傳者，</seg>
<seg xml:id="KR2o0025_tls_023-159a.24">又有推求失旨之病，</seg>
<seg xml:id="KR2o0025_tls_023-159a.25">與愛憎不齊之數。</seg>
<seg xml:id="KR2o0025_tls_023-159a.26">若可恃，</seg>
<seg xml:id="KR2o0025_tls_023-159a.27">若不可恃；</seg>
<seg xml:id="KR2o0025_tls_023-159a.28">若可知，</seg>
<seg xml:id="KR2o0025_tls_023-159a.29">若不可知；</seg>
<seg xml:id="KR2o0025_tls_023-159a.30">此身後之知所以難言也。</seg>
</p>
<p>
<seg xml:id="KR2o0025_tls_023-160a.1">人之所以異於木石者，</seg>
<seg xml:id="KR2o0025_tls_023-160a.2">情也。</seg>
<seg xml:id="KR2o0025_tls_023-160a.3">情之所以可貴者，</seg>
<seg xml:id="KR2o0025_tls_023-160a.4">相悅以解也。</seg>
<seg xml:id="KR2o0025_tls_023-160a.5">賢者不得達而相與行其誌，</seg>
<seg xml:id="KR2o0025_tls_023-160a.6">亦將窮而有與樂其道；</seg>
<seg xml:id="KR2o0025_tls_023-160a.7">不得生而隆遇合於當時，</seg>
<seg xml:id="KR2o0025_tls_023-160a.8">亦將歿而俟知己於後世。</seg>
<seg xml:id="KR2o0025_tls_023-160a.9">然而有其理者，</seg>
<seg xml:id="KR2o0025_tls_023-160a.10">不必有其事，</seg>
<seg xml:id="KR2o0025_tls_023-160a.11">接以跡者，</seg>
<seg xml:id="KR2o0025_tls_023-160a.12">不必接以心。</seg>
<seg xml:id="KR2o0025_tls_023-160a.13">若可恃，</seg>
<seg xml:id="KR2o0025_tls_023-160a.14">若不可恃；</seg>
<seg xml:id="KR2o0025_tls_023-160a.15">若可知，</seg>
<seg xml:id="KR2o0025_tls_023-160a.16">若不可知。</seg>
<seg xml:id="KR2o0025_tls_023-160a.17">後之視今，</seg>
<seg xml:id="KR2o0025_tls_023-160a.18">亦猶今之視昔。</seg>
<seg xml:id="KR2o0025_tls_023-160a.19">嗟乎！</seg>
<seg xml:id="KR2o0025_tls_023-160a.20">此伯牙之所以絕弦不鼓，</seg>
<seg xml:id="KR2o0025_tls_023-160a.21">而卞生之所以抱玉而悲號者也。</seg>
<seg xml:id="KR2o0025_tls_023-160a.22">夫鷃鵲啁啾，</seg>
<seg xml:id="KR2o0025_tls_023-160a.23">和者多也。</seg>
<seg xml:id="KR2o0025_tls_023-160a.24">茅葦黃白，</seg>
<seg xml:id="KR2o0025_tls_023-160a.25">靡者眾也。</seg>
<seg xml:id="KR2o0025_tls_023-160a.26">鳳高翔於千仞，</seg>
<seg xml:id="KR2o0025_tls_023-160a.27">桐孤生於百尋，</seg>
<seg xml:id="KR2o0025_tls_023-160a.28">知其寡和無偶，</seg>
<seg xml:id="KR2o0025_tls_023-160a.29">而不能屈折以從眾者，</seg>
<seg xml:id="KR2o0025_tls_023-160a.30">亦勢也。</seg>
<seg xml:id="KR2o0025_tls_023-160a.31">是以君子發憤忘食，</seg>
<seg xml:id="KR2o0025_tls_023-160a.32">闇然自修，</seg>
<seg xml:id="KR2o0025_tls_023-160a.33">不知老之將至，</seg>
<seg xml:id="KR2o0025_tls_023-160a.34">所以求適吾事而已。</seg>
<seg xml:id="KR2o0025_tls_023-160a.35">安能以有涯之生，</seg>
<seg xml:id="KR2o0025_tls_023-160a.36">而逐無涯之毀譽哉？</seg>
</p>
<p>
<seg xml:id="KR2o0025_tls_023-161a.1">釋通</seg>
</p>
<p>
<seg xml:id="KR2o0025_tls_023-162a.1">《易》曰：</seg>
<seg xml:id="KR2o0025_tls_023-162a.2">「惟君子為能通天下之誌。」</seg>
<seg xml:id="KR2o0025_tls_023-162a.3">說者謂君子以文明為德，</seg>
<seg xml:id="KR2o0025_tls_023-162a.4">同人之時，</seg>
<seg xml:id="KR2o0025_tls_023-162a.5">能達天下之誌也。</seg>
<seg xml:id="KR2o0025_tls_023-162a.6">《書》曰：</seg>
<seg xml:id="KR2o0025_tls_023-162a.7">「乃命重、黎，</seg>
<seg xml:id="KR2o0025_tls_023-162a.8">絕地天通。」</seg>
<seg xml:id="KR2o0025_tls_023-162a.9">說者謂人神不擾，</seg>
<seg xml:id="KR2o0025_tls_023-162a.10">各得其序也。</seg>
<seg xml:id="KR2o0025_tls_023-162a.11">夫先王懼人有匿誌，</seg>
<seg xml:id="KR2o0025_tls_023-162a.12">於是乎以文明出治，</seg>
<seg xml:id="KR2o0025_tls_023-162a.13">通明倫類，</seg>
<seg xml:id="KR2o0025_tls_023-162a.14">而廣同人之量焉。</seg>
<seg xml:id="KR2o0025_tls_023-162a.15">先王懼世有棼治，</seg>
<seg xml:id="KR2o0025_tls_023-162a.16">於是乎以人官分職，</seg>
<seg xml:id="KR2o0025_tls_023-162a.17">絕不為通，</seg>
<seg xml:id="KR2o0025_tls_023-162a.18">而嚴畔援之防焉。</seg>
<seg xml:id="KR2o0025_tls_023-162a.19">自六卿分典，</seg>
<seg xml:id="KR2o0025_tls_023-162a.20">五史治書<note>內史、外史、太史、小史、禦史。</note>，</seg>
<seg xml:id="KR2o0025_tls_023-162a.21">學專其師，</seg>
<seg xml:id="KR2o0025_tls_023-162a.22">官守其法，</seg>
<seg xml:id="KR2o0025_tls_023-162a.23">是絕地天通之義也。</seg>
<seg xml:id="KR2o0025_tls_023-162a.24">數會於九，</seg>
<seg xml:id="KR2o0025_tls_023-162a.25">書要於六，</seg>
<seg xml:id="KR2o0025_tls_023-162a.26">雜物撰德，</seg>
<seg xml:id="KR2o0025_tls_023-162a.27">同文共軌，</seg>
<seg xml:id="KR2o0025_tls_023-162a.28">是達天下誌之義也。</seg>
<seg xml:id="KR2o0025_tls_023-162a.29">夫子沒而微言絕，</seg>
<seg xml:id="KR2o0025_tls_023-162a.30">七十子喪而大義乖。</seg>
<seg xml:id="KR2o0025_tls_023-162a.31">漢氏之初，</seg>
<seg xml:id="KR2o0025_tls_023-162a.32">《春秋》分為五，</seg>
<seg xml:id="KR2o0025_tls_023-162a.33">《詩》分為四；</seg>
<seg xml:id="KR2o0025_tls_023-162a.34">然而治《公羊》者，</seg>
<seg xml:id="KR2o0025_tls_023-162a.35">不議《左》、《穀》；</seg>
<seg xml:id="KR2o0025_tls_023-162a.36">業韓《詩》者，</seg>
<seg xml:id="KR2o0025_tls_023-162a.37">不雜齊、魯；</seg>
<seg xml:id="KR2o0025_tls_023-162a.38">專門之業，</seg>
<seg xml:id="KR2o0025_tls_023-162a.39">斯其盛也。</seg>
<seg xml:id="KR2o0025_tls_023-162a.40">自後師法漸衰，</seg>
<seg xml:id="KR2o0025_tls_023-162a.41">學者聰明旁溢，</seg>
<seg xml:id="KR2o0025_tls_023-162a.42">異論紛起。</seg>
<seg xml:id="KR2o0025_tls_023-162a.43">於是深識遠覽之士，</seg>
<seg xml:id="KR2o0025_tls_023-162a.44">懼《爾雅》訓詁之篇，</seg>
<seg xml:id="KR2o0025_tls_023-162a.45">不足以盡絕代離辭，</seg>
<seg xml:id="KR2o0025_tls_023-162a.46">同實殊號，</seg>
<seg xml:id="KR2o0025_tls_023-162a.47">而綴學之徒，</seg>
<seg xml:id="KR2o0025_tls_023-162a.48">無由匯其指歸也；</seg>
<seg xml:id="KR2o0025_tls_023-162a.49">於是總《五經》之要，</seg>
<seg xml:id="KR2o0025_tls_023-162a.50">辨六藝之文，</seg>
<seg xml:id="KR2o0025_tls_023-162a.51">石渠《雜議》之屬<note>班固《藝文誌》、《五經雜議》十八篇。</note>，</seg>
<seg xml:id="KR2o0025_tls_023-162a.52">始離經而別自為書，</seg>
<seg xml:id="KR2o0025_tls_023-162a.53">則通之為義所由仿也。</seg>
<seg xml:id="KR2o0025_tls_023-162a.54">劉向總校《五經》，</seg>
<seg xml:id="KR2o0025_tls_023-162a.55">編錄三禮，</seg>
<seg xml:id="KR2o0025_tls_023-162a.56">其於戴氏諸記，</seg>
<seg xml:id="KR2o0025_tls_023-162a.57">標分品目，</seg>
<seg xml:id="KR2o0025_tls_023-162a.58">以類相從，</seg>
<seg xml:id="KR2o0025_tls_023-162a.59">而義非專一，</seg>
<seg xml:id="KR2o0025_tls_023-162a.60">若《檀弓》《禮運》諸篇，</seg>
<seg xml:id="KR2o0025_tls_023-162a.61">俱題通論，</seg>
<seg xml:id="KR2o0025_tls_023-162a.62">則通之定名所由著也<note>《隋誌》有《五經通義》八卷，註，梁有九卷，不著撰人。《唐誌》有劉向《五經通義》九卷。然唐以前，記傳無考。</note>。</seg>
</p>
<p>
<seg xml:id="KR2o0025_tls_023-163a.1">班固承建初之詔，</seg>
<seg xml:id="KR2o0025_tls_023-163a.2">作《白虎通義》<note>《儒林傳》稱《通義》，固本傳稱《通德論》，後人去義字，稱《白虎通》，非是。</note>。</seg>
<seg xml:id="KR2o0025_tls_023-163a.3">應劭湣時流之失，</seg>
<seg xml:id="KR2o0025_tls_023-163a.4">作《風俗通義》。</seg>
<seg xml:id="KR2o0025_tls_023-163a.5">蓋章句訓詁，</seg>
<seg xml:id="KR2o0025_tls_023-163a.6">末流浸失，</seg>
<seg xml:id="KR2o0025_tls_023-163a.7">而經解論議家言，</seg>
<seg xml:id="KR2o0025_tls_023-163a.8">起而救之。</seg>
<seg xml:id="KR2o0025_tls_023-163a.9">二子為書，</seg>
<seg xml:id="KR2o0025_tls_023-163a.10">是後世標通之權輿也。</seg>
<seg xml:id="KR2o0025_tls_023-163a.11">自是依經起義，</seg>
<seg xml:id="KR2o0025_tls_023-163a.12">則有集解、杜預《左傳》、範寧《穀梁》、何晏《論語》。</seg>
<seg xml:id="KR2o0025_tls_023-163a.13">集註、<note>荀爽《九家易》、崔靈恩《毛詩》、孔倫裴松之《喪服經傳》。</note>異同、<note>許慎《五經異義》、賀玚《五經異同評》。</note>然否<note>何休《公羊墨守》、鄭玄《駁議》、譙周《五經然否論》。</note>諸名；</seg>
<seg xml:id="KR2o0025_tls_023-163a.14">離經為書，</seg>
<seg xml:id="KR2o0025_tls_023-163a.15">則有六藝、<note>鄭玄論。</note>聖證、<note>王肅論。</note>匡謬、<note>唐顏師古《匡謬正俗》。</note>兼明<note>宋邱光庭《兼明書》。</note>諸目。</seg>
<seg xml:id="KR2o0025_tls_023-163a.16">其書雖不標通，</seg>
<seg xml:id="KR2o0025_tls_023-163a.17">而體實存通之義，</seg>
<seg xml:id="KR2o0025_tls_023-163a.18">經部流別，</seg>
<seg xml:id="KR2o0025_tls_023-163a.19">不可不辨也。</seg>
<seg xml:id="KR2o0025_tls_023-163a.20">若夫堯、舜之典，</seg>
<seg xml:id="KR2o0025_tls_023-163a.21">統名《夏書》；</seg>
<seg xml:id="KR2o0025_tls_023-163a.22">
                        <note>《左傳》稱《虞書》為《夏書》。馬融、鄭玄、王肅三家，首篇皆題《虞夏書》。伏生《大傳》，首篇亦題《虞夏傳》。</note>《國語》、《國策》，</seg>
<seg xml:id="KR2o0025_tls_023-163a.23">不從周記；</seg>
<seg xml:id="KR2o0025_tls_023-163a.24">《太史》百三十篇，</seg>
<seg xml:id="KR2o0025_tls_023-163a.25">自名一子；</seg>
<seg xml:id="KR2o0025_tls_023-163a.26">
                        <note>本名《太史公書》，不名《史記》也。</note>班固《五行》、《地理》，</seg>
<seg xml:id="KR2o0025_tls_023-163a.27">上溯夏、周<note>《地理》始《禹貢》，《五行》合《春秋》，補司馬遷之闕略，不必以漢為斷也。</note>。</seg>
<seg xml:id="KR2o0025_tls_023-163a.28">古人一家之言，</seg>
<seg xml:id="KR2o0025_tls_023-163a.29">文成法立，</seg>
<seg xml:id="KR2o0025_tls_023-163a.30">離合銓配，</seg>
<seg xml:id="KR2o0025_tls_023-163a.31">惟理是視，</seg>
<seg xml:id="KR2o0025_tls_023-163a.32">固未嘗別為標題，</seg>
<seg xml:id="KR2o0025_tls_023-163a.33">分其部次也。</seg>
<seg xml:id="KR2o0025_tls_023-163a.34">梁武帝以遷、固而下，</seg>
<seg xml:id="KR2o0025_tls_023-163a.35">斷代為書，</seg>
<seg xml:id="KR2o0025_tls_023-163a.36">於是上起三皇，</seg>
<seg xml:id="KR2o0025_tls_023-163a.37">下訖梁代，</seg>
<seg xml:id="KR2o0025_tls_023-163a.38">撰為《通史》一編，</seg>
<seg xml:id="KR2o0025_tls_023-163a.39">欲以包羅眾也。</seg>
<seg xml:id="KR2o0025_tls_023-163a.40">史籍標通，</seg>
<seg xml:id="KR2o0025_tls_023-163a.41">以濫觴也。</seg>
<seg xml:id="KR2o0025_tls_023-163a.42">嗣是而後，</seg>
<seg xml:id="KR2o0025_tls_023-163a.43">源流漸別。</seg>
<seg xml:id="KR2o0025_tls_023-163a.44">總古今之學術，</seg>
<seg xml:id="KR2o0025_tls_023-163a.45">而紀傳一規乎史遷，</seg>
<seg xml:id="KR2o0025_tls_023-163a.46">鄭樵《通誌》作焉<note>《通誌》精要，在乎義例。蓋一家之言，諸子之學識，而寓於諸史之規矩，原不以考據見長也。後人議其疏陋，非也。</note>。</seg>
<seg xml:id="KR2o0025_tls_023-163a.47">統前史之書誌，</seg>
<seg xml:id="KR2o0025_tls_023-163a.48">而撰述取法乎官《禮》，</seg>
<seg xml:id="KR2o0025_tls_023-163a.49">杜佑《通典》作焉<note>《通典》本劉秩《政典》。</note>。</seg>
<seg xml:id="KR2o0025_tls_023-163a.50">合紀傳之互文<note>紀傳之文，互為詳略。</note>，</seg>
<seg xml:id="KR2o0025_tls_023-163a.51">而編次總括乎荀、袁<note>荀悅《漢紀》三十卷，袁宏《後漢紀》三十卷，皆易紀傳為編年。</note>，</seg>
<seg xml:id="KR2o0025_tls_023-163a.52">司馬光《資治通鑒》作焉。</seg>
<seg xml:id="KR2o0025_tls_023-163a.53">匯公私之述作，</seg>
<seg xml:id="KR2o0025_tls_023-163a.54">而銓錄略仿乎孔、蕭<note>孔逭《文苑》百卷、昭明太子蕭統《文選》三十卷。</note>，</seg>
<seg xml:id="KR2o0025_tls_023-163a.55">裴潾《太和通選》作焉。</seg>
<seg xml:id="KR2o0025_tls_023-163a.56">此四子者，</seg>
<seg xml:id="KR2o0025_tls_023-163a.57">或存正史之規<note>《通誌》是也。自《隋誌》以後，皆以紀傳一類為正史。</note>，</seg>
<seg xml:id="KR2o0025_tls_023-163a.58">或正編年之的<note>《通鑒》。</note>，</seg>
<seg xml:id="KR2o0025_tls_023-163a.59">或以典故為紀綱<note>《通典》。</note>，</seg>
<seg xml:id="KR2o0025_tls_023-163a.60">或以詞章存文獻<note>《通選》。</note>，</seg>
<seg xml:id="KR2o0025_tls_023-163a.61">史部之通，</seg>
<seg xml:id="KR2o0025_tls_023-163a.62">於斯為極盛也<note>大部總選，意存掌故者，當隸史部，與論文家言不一例。</note>。</seg>
<seg xml:id="KR2o0025_tls_023-163a.63">至於高氏《小史》、<note>唐元和中，高峻及子迥。</note>姚氏《統史》<note>唐姚康復。</note>之屬，</seg>
<seg xml:id="KR2o0025_tls_023-163a.64">則撙節繁文，</seg>
<seg xml:id="KR2o0025_tls_023-163a.65">自就隱括者也。</seg>
<seg xml:id="KR2o0025_tls_023-163a.66">羅氏《路氏》、<note>宋羅泌。</note>鄧氏《函史》<note>明鄧元錫。</note>之屬，</seg>
<seg xml:id="KR2o0025_tls_023-163a.67">則自具別裁，</seg>
<seg xml:id="KR2o0025_tls_023-163a.68">成其家言者也<note>譙周《古史考》、蘇轍《古史》、馬骕《繹史》之屬，皆采摭經傳之書，與通史異。</note>。</seg>
<seg xml:id="KR2o0025_tls_023-163a.69">範氏《五代通錄》<note>宋範質以編年體，紀梁、唐、晉、漢、周事實。</note>，</seg>
<seg xml:id="KR2o0025_tls_023-163a.70">熊氏《九朝通略》<note>宋熊克合呂夷簡《三朝國史》、王珪《兩朝國史》、李燾洪邁等《四朝國史》，以編年體為九朝書。</note>，</seg>
<seg xml:id="KR2o0025_tls_023-163a.71">標通而限以朝代者也<note>易姓為代，傳統為朝。</note>。</seg>
<seg xml:id="KR2o0025_tls_023-163a.72">李氏《南·北史》<note>李延壽。</note>，</seg>
<seg xml:id="KR2o0025_tls_023-163a.73">薛歐《五代史》<note>薛居正、歐陽修俱有《五代史》。</note>，</seg>
<seg xml:id="KR2o0025_tls_023-163a.74">斷代而仍行通法者也<note>已上二類，雖通數代，終有限斷，非如梁武帝之《通史》，統合古今。</note>。</seg>
<seg xml:id="KR2o0025_tls_023-163a.75">其餘紀傳故事之流，</seg>
<seg xml:id="KR2o0025_tls_023-163a.76">補緝纂錄之策，</seg>
<seg xml:id="KR2o0025_tls_023-163a.77">紛然雜起，</seg>
<seg xml:id="KR2o0025_tls_023-163a.78">雖不能一律以繩，</seg>
<seg xml:id="KR2o0025_tls_023-163a.79">要皆仿蕭梁《通史》之義，</seg>
<seg xml:id="KR2o0025_tls_023-163a.80">而取便耳目，</seg>
<seg xml:id="KR2o0025_tls_023-163a.81">史部流別，</seg>
<seg xml:id="KR2o0025_tls_023-163a.82">不可不知也。</seg>
<seg xml:id="KR2o0025_tls_023-163a.83">夫師法失傳，</seg>
<seg xml:id="KR2o0025_tls_023-163a.84">而人情怯於復古，</seg>
<seg xml:id="KR2o0025_tls_023-163a.85">末流浸失，</seg>
<seg xml:id="KR2o0025_tls_023-163a.86">而學者囿於見聞。</seg>
<seg xml:id="KR2o0025_tls_023-163a.87">訓詁流而為經解，</seg>
<seg xml:id="KR2o0025_tls_023-163a.88">一變而入於子部儒家<note>應劭《風俗通義》，蔡邕《獨斷》之類。</note>，</seg>
<seg xml:id="KR2o0025_tls_023-163a.89">再變而入於俗儒語錄<note>程、朱語錄，記者有未別擇處，及至再傳而後浸失，故曰俗儒。</note>，</seg>
<seg xml:id="KR2o0025_tls_023-163a.90">三變而入於庸師講章<note>蒙存淺達之類，支離蔓衍，甚於語錄。</note>。</seg>
<seg xml:id="KR2o0025_tls_023-163a.91">不知者習而安焉，</seg>
<seg xml:id="KR2o0025_tls_023-163a.92">知者鄙而斥焉，</seg>
<seg xml:id="KR2o0025_tls_023-163a.93">而不知出於經解之通，</seg>
<seg xml:id="KR2o0025_tls_023-163a.94">而失其本旨者也。</seg>
<seg xml:id="KR2o0025_tls_023-163a.95">載筆匯而有通史，</seg>
<seg xml:id="KR2o0025_tls_023-163a.96">一變而流為史鈔<note>小史統史之類，但節正史，並無別裁，當入史鈔。向來著錄，入於通史，非是。史部有史鈔，始於《宋史》。</note>，</seg>
<seg xml:id="KR2o0025_tls_023-163a.97">再變而流為策士之括類<note>《文獻通考》之類，雖仿《通典》，而分析次比，實為類書之學。書無別識通裁，便於對策敷陳之用。</note>，</seg>
<seg xml:id="KR2o0025_tls_023-163a.98">三變而流為兔園之摘比<note>《綱鑒合纂》及《時務策括》之類。</note>，</seg>
<seg xml:id="KR2o0025_tls_023-163a.99">不知者習而安焉，</seg>
<seg xml:id="KR2o0025_tls_023-163a.100">知者鄙而斥焉，</seg>
<seg xml:id="KR2o0025_tls_023-163a.101">而不知出於史部之通，</seg>
<seg xml:id="KR2o0025_tls_023-163a.102">而亡其大原者也。</seg>
<seg xml:id="KR2o0025_tls_023-163a.103">且《七略》流而為四部，</seg>
<seg xml:id="KR2o0025_tls_023-163a.104">類例顯明，</seg>
<seg xml:id="KR2o0025_tls_023-163a.105">無復深求古人家法矣。</seg>
<seg xml:id="KR2o0025_tls_023-163a.106">然以語錄講章之混合，</seg>
<seg xml:id="KR2o0025_tls_023-163a.107">則經不為經，</seg>
<seg xml:id="KR2o0025_tls_023-163a.108">子不成子也。</seg>
<seg xml:id="KR2o0025_tls_023-163a.109">策括類摘之淆雜，</seg>
<seg xml:id="KR2o0025_tls_023-163a.110">則史不成史，</seg>
<seg xml:id="KR2o0025_tls_023-163a.111">集不為集也。</seg>
<seg xml:id="KR2o0025_tls_023-163a.112">四部不能收，</seg>
<seg xml:id="KR2o0025_tls_023-163a.113">九流無所別，</seg>
<seg xml:id="KR2o0025_tls_023-163a.114">紛紜雜出，</seg>
<seg xml:id="KR2o0025_tls_023-163a.115">妄欲附於通載，</seg>
<seg xml:id="KR2o0025_tls_023-163a.116">不可不嚴其辨也。</seg>
<seg xml:id="KR2o0025_tls_023-163a.117">夫古人著書，</seg>
<seg xml:id="KR2o0025_tls_023-163a.118">即彼陳編，</seg>
<seg xml:id="KR2o0025_tls_023-163a.119">就我創制，</seg>
<seg xml:id="KR2o0025_tls_023-163a.120">所以成專門之業也。</seg>
<seg xml:id="KR2o0025_tls_023-163a.121">後人並省凡目，</seg>
<seg xml:id="KR2o0025_tls_023-163a.122">取便檢閱，</seg>
<seg xml:id="KR2o0025_tls_023-163a.123">所以入記誦之陋也。</seg>
<seg xml:id="KR2o0025_tls_023-163a.124">夫經師但殊章句，</seg>
<seg xml:id="KR2o0025_tls_023-163a.125">即自名家<note>費直之《易》，申培之《詩》，《儒林傳》言其別無著述訓詁，而《藝文誌》有《費氏說》、《申公魯詩》，蓋即口授章句也。</note>，</seg>
<seg xml:id="KR2o0025_tls_023-163a.126">史書因襲相沿，</seg>
<seg xml:id="KR2o0025_tls_023-163a.127">無妨並見；</seg>
<seg xml:id="KR2o0025_tls_023-163a.128">
                        <note>如史遷本《春秋》、《國策》諸書，《漢書》本史遷所記，及劉歆所著者，當時兩書並存，不以因襲為嫌。</note>專門之業，</seg>
<seg xml:id="KR2o0025_tls_023-163a.129">別具心裁，</seg>
<seg xml:id="KR2o0025_tls_023-163a.130">不嫌貌似也。</seg>
<seg xml:id="KR2o0025_tls_023-163a.131">剿襲講義，</seg>
<seg xml:id="KR2o0025_tls_023-163a.132">沿習久而本旨已非<note>明人修《大全》，改先儒成說以就己意。</note>，</seg>
<seg xml:id="KR2o0025_tls_023-163a.133">摘比典故，</seg>
<seg xml:id="KR2o0025_tls_023-163a.134">原書出而舛訛莫掩，</seg>
<seg xml:id="KR2o0025_tls_023-163a.135">記誦之陋，</seg>
<seg xml:id="KR2o0025_tls_023-163a.136">漫無家法，</seg>
<seg xml:id="KR2o0025_tls_023-163a.137">易為剽竊也。</seg>
<seg xml:id="KR2o0025_tls_023-163a.138">然而專門之精，</seg>
<seg xml:id="KR2o0025_tls_023-163a.139">與剽竊之陋，</seg>
<seg xml:id="KR2o0025_tls_023-163a.140">其相判也，</seg>
<seg xml:id="KR2o0025_tls_023-163a.141">蓋在幾希之間，</seg>
<seg xml:id="KR2o0025_tls_023-163a.142">則別擇之不可不慎者也。</seg>
</p>
<p>
<seg xml:id="KR2o0025_tls_023-164a.1">通史之修，</seg>
<seg xml:id="KR2o0025_tls_023-164a.2">其便有六：</seg>
<seg xml:id="KR2o0025_tls_023-164a.3">一曰免重復，</seg>
<seg xml:id="KR2o0025_tls_023-164a.4">二曰均類例，</seg>
<seg xml:id="KR2o0025_tls_023-164a.5">三曰便銓配，</seg>
<seg xml:id="KR2o0025_tls_023-164a.6">四曰平是非，</seg>
<seg xml:id="KR2o0025_tls_023-164a.7">五曰去牴牾，</seg>
<seg xml:id="KR2o0025_tls_023-164a.8">六曰詳鄰事。</seg>
<seg xml:id="KR2o0025_tls_023-164a.9">其長有二：</seg>
<seg xml:id="KR2o0025_tls_023-164a.10">一曰具翦裁，</seg>
<seg xml:id="KR2o0025_tls_023-164a.11">二曰立家法。</seg>
<seg xml:id="KR2o0025_tls_023-164a.12">其弊有三：</seg>
<seg xml:id="KR2o0025_tls_023-164a.13">一曰無短長，</seg>
<seg xml:id="KR2o0025_tls_023-164a.14">二曰仍原題，</seg>
<seg xml:id="KR2o0025_tls_023-164a.15">三曰忘標目。</seg>
<seg xml:id="KR2o0025_tls_023-164a.16">何謂免重復？</seg>
<seg xml:id="KR2o0025_tls_023-164a.17">夫鼎革之際，</seg>
<seg xml:id="KR2o0025_tls_023-164a.18">人物事實，</seg>
<seg xml:id="KR2o0025_tls_023-164a.19">同出並見。</seg>
<seg xml:id="KR2o0025_tls_023-164a.20">勝國無徵，</seg>
<seg xml:id="KR2o0025_tls_023-164a.21">新王興瑞，</seg>
<seg xml:id="KR2o0025_tls_023-164a.22">即一事也。</seg>
<seg xml:id="KR2o0025_tls_023-164a.23">前朝草竊，</seg>
<seg xml:id="KR2o0025_tls_023-164a.24">新主前驅，</seg>
<seg xml:id="KR2o0025_tls_023-164a.25">即一人也。</seg>
<seg xml:id="KR2o0025_tls_023-164a.26">董卓、呂布，</seg>
<seg xml:id="KR2o0025_tls_023-164a.27">範、陳各為立傳，</seg>
<seg xml:id="KR2o0025_tls_023-164a.28">禪位冊詔，</seg>
<seg xml:id="KR2o0025_tls_023-164a.29">梁、陳並載全文，</seg>
<seg xml:id="KR2o0025_tls_023-164a.30">所謂復也。</seg>
<seg xml:id="KR2o0025_tls_023-164a.31">《通誌》總合為書，</seg>
<seg xml:id="KR2o0025_tls_023-164a.32">事可互見，</seg>
<seg xml:id="KR2o0025_tls_023-164a.33">文無重出，</seg>
<seg xml:id="KR2o0025_tls_023-164a.34">不亦善乎？</seg>
<seg xml:id="KR2o0025_tls_023-164a.35">何謂均類例？</seg>
<seg xml:id="KR2o0025_tls_023-164a.36">夫馬立《天官》，</seg>
<seg xml:id="KR2o0025_tls_023-164a.37">班創《地理》，</seg>
<seg xml:id="KR2o0025_tls_023-164a.38">《齊誌·天文》，</seg>
<seg xml:id="KR2o0025_tls_023-164a.39">不載推步；</seg>
<seg xml:id="KR2o0025_tls_023-164a.40">《唐書·藝文》不敘淵源；</seg>
<seg xml:id="KR2o0025_tls_023-164a.41">依古以來，</seg>
<seg xml:id="KR2o0025_tls_023-164a.42">參差如是。</seg>
<seg xml:id="KR2o0025_tls_023-164a.43">鄭樵著《略》，</seg>
<seg xml:id="KR2o0025_tls_023-164a.44">雖變史誌章程，</seg>
<seg xml:id="KR2o0025_tls_023-164a.45">自成家法；</seg>
<seg xml:id="KR2o0025_tls_023-164a.46">但六書七音，</seg>
<seg xml:id="KR2o0025_tls_023-164a.47">原非沿革，</seg>
<seg xml:id="KR2o0025_tls_023-164a.48">昆蟲草木，</seg>
<seg xml:id="KR2o0025_tls_023-164a.49">何嘗必欲易代相仍乎？</seg>
<seg xml:id="KR2o0025_tls_023-164a.50">惟通前後而勒成一家，</seg>
<seg xml:id="KR2o0025_tls_023-164a.51">則例由義起，</seg>
<seg xml:id="KR2o0025_tls_023-164a.52">自就隱括。</seg>
<seg xml:id="KR2o0025_tls_023-164a.53">《隋書·五代史誌》<note>梁、陳、北齊、周、隋。</note>，</seg>
<seg xml:id="KR2o0025_tls_023-164a.54">終勝沈、蕭、魏氏之書矣<note>沈約《宋誌》、蕭子顯《南齊誌》、魏收《魏誌》，皆參差不齊也。</note>。</seg>
<seg xml:id="KR2o0025_tls_023-164a.55">何謂便銓配？</seg>
<seg xml:id="KR2o0025_tls_023-164a.56">包羅諸史，</seg>
<seg xml:id="KR2o0025_tls_023-164a.57">制度相仍。</seg>
<seg xml:id="KR2o0025_tls_023-164a.58">惟人物挺生，</seg>
<seg xml:id="KR2o0025_tls_023-164a.59">各隨時世。</seg>
<seg xml:id="KR2o0025_tls_023-164a.60">自後妃宗室，</seg>
<seg xml:id="KR2o0025_tls_023-164a.61">標題著其朝代；</seg>
<seg xml:id="KR2o0025_tls_023-164a.62">至於臣下，</seg>
<seg xml:id="KR2o0025_tls_023-164a.63">則約略先後，</seg>
<seg xml:id="KR2o0025_tls_023-164a.64">以次相比<note>《南、北史》以宗室分冠諸臣之上，以為識別，歐陽《五代史》，始標別朝代。</note>。</seg>
<seg xml:id="KR2o0025_tls_023-164a.65">然子孫附於祖父，</seg>
<seg xml:id="KR2o0025_tls_023-164a.66">世家會聚宗支<note>《南、北史》王謝諸傳，不盡以朝代為斷。</note>。</seg>
<seg xml:id="KR2o0025_tls_023-164a.67">一門血脈相承，</seg>
<seg xml:id="KR2o0025_tls_023-164a.68">時世盛衰，</seg>
<seg xml:id="KR2o0025_tls_023-164a.69">亦可因而見矣。</seg>
<seg xml:id="KR2o0025_tls_023-164a.70">即楚之屈原，</seg>
<seg xml:id="KR2o0025_tls_023-164a.71">將漢之賈生同傳，</seg>
<seg xml:id="KR2o0025_tls_023-164a.72">周之太史，</seg>
<seg xml:id="KR2o0025_tls_023-164a.73">偕韓之公子同科，</seg>
<seg xml:id="KR2o0025_tls_023-164a.74">古人正有深意，</seg>
<seg xml:id="KR2o0025_tls_023-164a.75">相附而彰，</seg>
<seg xml:id="KR2o0025_tls_023-164a.76">義有獨斷，</seg>
<seg xml:id="KR2o0025_tls_023-164a.77">末學膚受，</seg>
<seg xml:id="KR2o0025_tls_023-164a.78">豈得從而妄議耶？</seg>
<seg xml:id="KR2o0025_tls_023-164a.79">何謂平是非？</seg>
<seg xml:id="KR2o0025_tls_023-164a.80">夫曲直之中，</seg>
<seg xml:id="KR2o0025_tls_023-164a.81">定於易代。</seg>
<seg xml:id="KR2o0025_tls_023-164a.82">然晉史終須帝魏，</seg>
<seg xml:id="KR2o0025_tls_023-164a.83">而周臣不立韓通，</seg>
<seg xml:id="KR2o0025_tls_023-164a.84">雖作者挺生，</seg>
<seg xml:id="KR2o0025_tls_023-164a.85">而國嫌宜慎，</seg>
<seg xml:id="KR2o0025_tls_023-164a.86">則亦無可如何者也。</seg>
<seg xml:id="KR2o0025_tls_023-164a.87">惟事隔數代，</seg>
<seg xml:id="KR2o0025_tls_023-164a.88">而衡鑒至公，</seg>
<seg xml:id="KR2o0025_tls_023-164a.89">庶幾筆削平允，</seg>
<seg xml:id="KR2o0025_tls_023-164a.90">而折衷定矣。</seg>
<seg xml:id="KR2o0025_tls_023-164a.91">何謂去牴牾？</seg>
<seg xml:id="KR2o0025_tls_023-164a.92">斷代為書，</seg>
<seg xml:id="KR2o0025_tls_023-164a.93">各有裁制，</seg>
<seg xml:id="KR2o0025_tls_023-164a.94">詳略去取，</seg>
<seg xml:id="KR2o0025_tls_023-164a.95">亦不相妨。</seg>
<seg xml:id="KR2o0025_tls_023-164a.96">惟首尾交錯，</seg>
<seg xml:id="KR2o0025_tls_023-164a.97">互有出入，</seg>
<seg xml:id="KR2o0025_tls_023-164a.98">則牴牾之端，</seg>
<seg xml:id="KR2o0025_tls_023-164a.99">從此見矣。</seg>
<seg xml:id="KR2o0025_tls_023-164a.100">居攝之事，</seg>
<seg xml:id="KR2o0025_tls_023-164a.101">班殊於範；</seg>
<seg xml:id="KR2o0025_tls_023-164a.102">二劉始末<note>劉表、劉焉。</note>，</seg>
<seg xml:id="KR2o0025_tls_023-164a.103">範異於陳。</seg>
<seg xml:id="KR2o0025_tls_023-164a.104">統合為編，</seg>
<seg xml:id="KR2o0025_tls_023-164a.105">庶幾免此。</seg>
<seg xml:id="KR2o0025_tls_023-164a.106">何謂詳鄰事？</seg>
<seg xml:id="KR2o0025_tls_023-164a.107">僣國載紀，</seg>
<seg xml:id="KR2o0025_tls_023-164a.108">四裔外國，</seg>
<seg xml:id="KR2o0025_tls_023-164a.109">勢不能與一代同其終始；</seg>
<seg xml:id="KR2o0025_tls_023-164a.110">而正朔紀傳，</seg>
<seg xml:id="KR2o0025_tls_023-164a.111">斷代為編，</seg>
<seg xml:id="KR2o0025_tls_023-164a.112">則是中朝典故居全，</seg>
<seg xml:id="KR2o0025_tls_023-164a.113">而藩國載紀乃參半也。</seg>
<seg xml:id="KR2o0025_tls_023-164a.114">惟南北統史，</seg>
<seg xml:id="KR2o0025_tls_023-164a.115">則後梁、東魏悉其端，</seg>
<seg xml:id="KR2o0025_tls_023-164a.116">而五代匯編，</seg>
<seg xml:id="KR2o0025_tls_023-164a.117">斯吳越、荊、潭終其紀也。</seg>
<seg xml:id="KR2o0025_tls_023-164a.118">凡此六者，</seg>
<seg xml:id="KR2o0025_tls_023-164a.119">所謂便也。</seg>
<seg xml:id="KR2o0025_tls_023-164a.120">何謂具翦裁？</seg>
<seg xml:id="KR2o0025_tls_023-164a.121">通合諸史，</seg>
<seg xml:id="KR2o0025_tls_023-164a.122">豈第括其凡例，</seg>
<seg xml:id="KR2o0025_tls_023-164a.123">亦當補其缺略，</seg>
<seg xml:id="KR2o0025_tls_023-164a.124">截其浮辭，</seg>
<seg xml:id="KR2o0025_tls_023-164a.125">平突填砌，</seg>
<seg xml:id="KR2o0025_tls_023-164a.126">乃就一家繩尺。</seg>
<seg xml:id="KR2o0025_tls_023-164a.127">若李氏《南、北》二史，</seg>
<seg xml:id="KR2o0025_tls_023-164a.128">文省前人，</seg>
<seg xml:id="KR2o0025_tls_023-164a.129">事詳往牒，</seg>
<seg xml:id="KR2o0025_tls_023-164a.130">故稱良史。</seg>
<seg xml:id="KR2o0025_tls_023-164a.131">蓋生乎後代，</seg>
<seg xml:id="KR2o0025_tls_023-164a.132">耳目聞見，</seg>
<seg xml:id="KR2o0025_tls_023-164a.133">自當有補前人，</seg>
<seg xml:id="KR2o0025_tls_023-164a.134">所謂憑藉之資，</seg>
<seg xml:id="KR2o0025_tls_023-164a.135">易為力也。</seg>
<seg xml:id="KR2o0025_tls_023-164a.136">何謂立家法？</seg>
<seg xml:id="KR2o0025_tls_023-164a.137">陳編具在，</seg>
<seg xml:id="KR2o0025_tls_023-164a.138">何貴重事編摩？</seg>
<seg xml:id="KR2o0025_tls_023-164a.139">專門之業，</seg>
<seg xml:id="KR2o0025_tls_023-164a.140">自具體要。</seg>
<seg xml:id="KR2o0025_tls_023-164a.141">若鄭氏《通誌》，</seg>
<seg xml:id="KR2o0025_tls_023-164a.142">卓識名理，</seg>
<seg xml:id="KR2o0025_tls_023-164a.143">獨見別裁，</seg>
<seg xml:id="KR2o0025_tls_023-164a.144">古人不能任其先聲，</seg>
<seg xml:id="KR2o0025_tls_023-164a.145">後代不能出其規範；</seg>
<seg xml:id="KR2o0025_tls_023-164a.146">雖事實無殊舊錄，</seg>
<seg xml:id="KR2o0025_tls_023-164a.147">而辨名正物，</seg>
<seg xml:id="KR2o0025_tls_023-164a.148">諸子之意，</seg>
<seg xml:id="KR2o0025_tls_023-164a.149">寓於史裁，</seg>
<seg xml:id="KR2o0025_tls_023-164a.150">終為不朽之業矣。</seg>
<seg xml:id="KR2o0025_tls_023-164a.151">凡此二者，</seg>
<seg xml:id="KR2o0025_tls_023-164a.152">所謂長也。</seg>
<seg xml:id="KR2o0025_tls_023-164a.153">何謂無短長？</seg>
<seg xml:id="KR2o0025_tls_023-164a.154">纂輯之書，</seg>
<seg xml:id="KR2o0025_tls_023-164a.155">略以次比，</seg>
<seg xml:id="KR2o0025_tls_023-164a.156">本無增損，</seg>
<seg xml:id="KR2o0025_tls_023-164a.157">但易標題，</seg>
<seg xml:id="KR2o0025_tls_023-164a.158">則劉知幾所謂「學者寧習本書，</seg>
<seg xml:id="KR2o0025_tls_023-164a.159">怠窺新錄」</seg>
<seg xml:id="KR2o0025_tls_023-164a.160">者矣。</seg>
<seg xml:id="KR2o0025_tls_023-164a.161">何謂仍原題？</seg>
<seg xml:id="KR2o0025_tls_023-164a.162">諸史異同，</seg>
<seg xml:id="KR2o0025_tls_023-164a.163">各為品目，</seg>
<seg xml:id="KR2o0025_tls_023-164a.164">作者不為更定，</seg>
<seg xml:id="KR2o0025_tls_023-164a.165">自就新裁。</seg>
<seg xml:id="KR2o0025_tls_023-164a.166">《南史》有《孝義》而無《列女》<note>詳《列女》篇。</note>，</seg>
<seg xml:id="KR2o0025_tls_023-164a.167">《通誌》稱《史記》以作時代<note>《通誌》漢、魏諸人，皆標漢、魏，稱時代，非稱史書也。而《史記》所載之人，亦標《史記》，而不標時代，則誤仍原文也。</note>，</seg>
<seg xml:id="KR2o0025_tls_023-164a.168">一隅三反，</seg>
<seg xml:id="KR2o0025_tls_023-164a.169">則去取失當者多矣。</seg>
<seg xml:id="KR2o0025_tls_023-164a.170">何謂忘題目？</seg>
<seg xml:id="KR2o0025_tls_023-164a.171">帝王、後妃、宗室、世家，</seg>
<seg xml:id="KR2o0025_tls_023-164a.172">標題朝代，</seg>
<seg xml:id="KR2o0025_tls_023-164a.173">其別易見。</seg>
<seg xml:id="KR2o0025_tls_023-164a.174">臣下列傳，</seg>
<seg xml:id="KR2o0025_tls_023-164a.175">自有與時事相值者，</seg>
<seg xml:id="KR2o0025_tls_023-164a.176">見於文詞，</seg>
<seg xml:id="KR2o0025_tls_023-164a.177">雖無標別，</seg>
<seg xml:id="KR2o0025_tls_023-164a.178">但玩敘次，</seg>
<seg xml:id="KR2o0025_tls_023-164a.179">自見朝代。</seg>
<seg xml:id="KR2o0025_tls_023-164a.180">至於《獨行》、《方伎》、《文苑》、《列女》諸篇，</seg>
<seg xml:id="KR2o0025_tls_023-164a.181">其人不盡涉於世事，</seg>
<seg xml:id="KR2o0025_tls_023-164a.182">一例編次，</seg>
<seg xml:id="KR2o0025_tls_023-164a.183">若《南史》吳逵、韓靈敏諸人，</seg>
<seg xml:id="KR2o0025_tls_023-164a.184">幾何不至於讀其書不知其世耶？</seg>
<seg xml:id="KR2o0025_tls_023-164a.185">凡此三者，</seg>
<seg xml:id="KR2o0025_tls_023-164a.186">所謂弊也。</seg>
</p>
<p>
<seg xml:id="KR2o0025_tls_023-165a.1">《說文》訓通為達，</seg>
<seg xml:id="KR2o0025_tls_023-165a.2">自此之彼之謂也。</seg>
<seg xml:id="KR2o0025_tls_023-165a.3">通者，</seg>
<seg xml:id="KR2o0025_tls_023-165a.4">所以通天下之不通也。</seg>
<seg xml:id="KR2o0025_tls_023-165a.5">讀《易》如無《書》，</seg>
<seg xml:id="KR2o0025_tls_023-165a.6">讀《書》如《無詩》。</seg>
<seg xml:id="KR2o0025_tls_023-165a.7">《爾雅》治訓詁，</seg>
<seg xml:id="KR2o0025_tls_023-165a.8">小學明六書，</seg>
<seg xml:id="KR2o0025_tls_023-165a.9">通之謂也。</seg>
<seg xml:id="KR2o0025_tls_023-165a.10">古人離合撰著，</seg>
<seg xml:id="KR2o0025_tls_023-165a.11">不言而喻，</seg>
<seg xml:id="KR2o0025_tls_023-165a.12">漢人以通為標目，</seg>
<seg xml:id="KR2o0025_tls_023-165a.13">梁世以通入史裁，</seg>
<seg xml:id="KR2o0025_tls_023-165a.14">則其體例，</seg>
<seg xml:id="KR2o0025_tls_023-165a.15">蓋有截然不可混合者矣。</seg>
<seg xml:id="KR2o0025_tls_023-165a.16">杜佑以劉秩《政典》為未盡，</seg>
<seg xml:id="KR2o0025_tls_023-165a.17">而上達於三五，</seg>
<seg xml:id="KR2o0025_tls_023-165a.18">《典》之所以名通也。</seg>
<seg xml:id="KR2o0025_tls_023-165a.19">奈何魏了翁取趙宋一代之掌故，</seg>
<seg xml:id="KR2o0025_tls_023-165a.20">亦標其名謂之《國朝通典》乎？</seg>
<seg xml:id="KR2o0025_tls_023-165a.21">既曰國朝，</seg>
<seg xml:id="KR2o0025_tls_023-165a.22">畫代為斷，</seg>
<seg xml:id="KR2o0025_tls_023-165a.23">何通之有？</seg>
<seg xml:id="KR2o0025_tls_023-165a.24">是亦循名而不思其義者也。</seg>
<seg xml:id="KR2o0025_tls_023-165a.25">六卿聯事，</seg>
<seg xml:id="KR2o0025_tls_023-165a.26">職官之書，</seg>
<seg xml:id="KR2o0025_tls_023-165a.27">亦有通之義也。</seg>
<seg xml:id="KR2o0025_tls_023-165a.28">奈何潘迪取有元禦史之職守，</seg>
<seg xml:id="KR2o0025_tls_023-165a.29">亦名其書謂之《憲臺通紀》耶？</seg>
<seg xml:id="KR2o0025_tls_023-165a.30">又地理之學，</seg>
<seg xml:id="KR2o0025_tls_023-165a.31">自有專門，</seg>
<seg xml:id="KR2o0025_tls_023-165a.32">州郡誌書，</seg>
<seg xml:id="KR2o0025_tls_023-165a.33">當隸外史<note>詳《外篇·亳州誌議》。</note>。</seg>
<seg xml:id="KR2o0025_tls_023-165a.34">前明改元代行省為十三布政使司，</seg>
<seg xml:id="KR2o0025_tls_023-165a.35">所隸府州縣衛，</seg>
<seg xml:id="KR2o0025_tls_023-165a.36">各有本誌。</seg>
<seg xml:id="KR2o0025_tls_023-165a.37">使司幅員既廣，</seg>
<seg xml:id="KR2o0025_tls_023-165a.38">所在府縣，</seg>
<seg xml:id="KR2o0025_tls_023-165a.39">懼其各自為書，</seg>
<seg xml:id="KR2o0025_tls_023-165a.40">未能一轍也，</seg>
<seg xml:id="KR2o0025_tls_023-165a.41">於是裒合所部，</seg>
<seg xml:id="KR2o0025_tls_023-165a.42">別為通誌。</seg>
<seg xml:id="KR2o0025_tls_023-165a.43">通者，</seg>
<seg xml:id="KR2o0025_tls_023-165a.44">所以通府州縣衛之各不相通也。</seg>
<seg xml:id="KR2o0025_tls_023-165a.45">奈何修通誌者，</seg>
<seg xml:id="KR2o0025_tls_023-165a.46">取府、州、縣、山、川、人、物，</seg>
<seg xml:id="KR2o0025_tls_023-165a.47">分類為編，</seg>
<seg xml:id="KR2o0025_tls_023-165a.48">以府領縣，</seg>
<seg xml:id="KR2o0025_tls_023-165a.49">以縣領事實人文，</seg>
<seg xml:id="KR2o0025_tls_023-165a.50">摘比分標，</seg>
<seg xml:id="KR2o0025_tls_023-165a.51">不相聯合？</seg>
<seg xml:id="KR2o0025_tls_023-165a.52">如是為書，</seg>
<seg xml:id="KR2o0025_tls_023-165a.53">則讀者但閱府縣本誌可矣，</seg>
<seg xml:id="KR2o0025_tls_023-165a.54">又何所取於通哉？</seg>
<seg xml:id="KR2o0025_tls_023-165a.55">夫通史人文，</seg>
<seg xml:id="KR2o0025_tls_023-165a.56">上下千年，</seg>
<seg xml:id="KR2o0025_tls_023-165a.57">然而義例所通，</seg>
<seg xml:id="KR2o0025_tls_023-165a.58">則隔代不嫌合撰。</seg>
<seg xml:id="KR2o0025_tls_023-165a.59">使司所領，</seg>
<seg xml:id="KR2o0025_tls_023-165a.60">不過數十州縣，</seg>
<seg xml:id="KR2o0025_tls_023-165a.61">而斤斤分界，</seg>
<seg xml:id="KR2o0025_tls_023-165a.62">惟恐越畔為虞，</seg>
<seg xml:id="KR2o0025_tls_023-165a.63">良由識乏通材，</seg>
<seg xml:id="KR2o0025_tls_023-165a.64">遂使書同胥史矣。</seg>
</p>
<p>
<seg xml:id="KR2o0025_tls_023-166a.1">橫通</seg>
</p>
<p>
<seg xml:id="KR2o0025_tls_023-167a.1">通人之名，</seg>
<seg xml:id="KR2o0025_tls_023-167a.2">不可概擬也，</seg>
<seg xml:id="KR2o0025_tls_023-167a.3">有專門之精，</seg>
<seg xml:id="KR2o0025_tls_023-167a.4">有兼覽之博。</seg>
<seg xml:id="KR2o0025_tls_023-167a.5">各有其不可易，</seg>
<seg xml:id="KR2o0025_tls_023-167a.6">易則不能為良；</seg>
<seg xml:id="KR2o0025_tls_023-167a.7">各有其不相謀，</seg>
<seg xml:id="KR2o0025_tls_023-167a.8">謀則不能為益。</seg>
<seg xml:id="KR2o0025_tls_023-167a.9">然通之為名，</seg>
<seg xml:id="KR2o0025_tls_023-167a.10">蓋取譬於道路，</seg>
<seg xml:id="KR2o0025_tls_023-167a.11">四沖八達，</seg>
<seg xml:id="KR2o0025_tls_023-167a.12">無不可至，</seg>
<seg xml:id="KR2o0025_tls_023-167a.13">謂之通也。</seg>
<seg xml:id="KR2o0025_tls_023-167a.14">亦取其心之所識，</seg>
<seg xml:id="KR2o0025_tls_023-167a.15">雖有高下、偏全、大小、廣狹之不同，</seg>
<seg xml:id="KR2o0025_tls_023-167a.16">而皆可以達於大道，</seg>
<seg xml:id="KR2o0025_tls_023-167a.17">故曰通也。</seg>
<seg xml:id="KR2o0025_tls_023-167a.18">然亦有不可四沖八達，</seg>
<seg xml:id="KR2o0025_tls_023-167a.19">不可達於大道，</seg>
<seg xml:id="KR2o0025_tls_023-167a.20">而亦不得不謂之通，</seg>
<seg xml:id="KR2o0025_tls_023-167a.21">是謂橫通。</seg>
<seg xml:id="KR2o0025_tls_023-167a.22">橫通之與通人，</seg>
<seg xml:id="KR2o0025_tls_023-167a.23">同而異，</seg>
<seg xml:id="KR2o0025_tls_023-167a.24">近而遠，</seg>
<seg xml:id="KR2o0025_tls_023-167a.25">合而離。</seg>
</p>
<p>
<seg xml:id="KR2o0025_tls_023-168a.1">老賈善於販書，</seg>
<seg xml:id="KR2o0025_tls_023-168a.2">舊家富於藏書，</seg>
<seg xml:id="KR2o0025_tls_023-168a.3">好事勇於刻書，</seg>
<seg xml:id="KR2o0025_tls_023-168a.4">皆博雅名流所與把臂入林者也。</seg>
<seg xml:id="KR2o0025_tls_023-168a.5">禮失求野，</seg>
<seg xml:id="KR2o0025_tls_023-168a.6">其聞見亦頗有可以補博雅名流所不及者，</seg>
<seg xml:id="KR2o0025_tls_023-168a.7">固君子之所必訪也。</seg>
<seg xml:id="KR2o0025_tls_023-168a.8">然其人不過琴工碑匠，</seg>
<seg xml:id="KR2o0025_tls_023-168a.9">藝業之得接於文雅者耳。</seg>
<seg xml:id="KR2o0025_tls_023-168a.10">所接名流既多，</seg>
<seg xml:id="KR2o0025_tls_023-168a.11">習聞清言名論，</seg>
<seg xml:id="KR2o0025_tls_023-168a.12">而胸無智珠，</seg>
<seg xml:id="KR2o0025_tls_023-168a.13">則道聽塗說，</seg>
<seg xml:id="KR2o0025_tls_023-168a.14">根底之淺陋，</seg>
<seg xml:id="KR2o0025_tls_023-168a.15">亦不難窺。</seg>
<seg xml:id="KR2o0025_tls_023-168a.16">周學士長發，</seg>
<seg xml:id="KR2o0025_tls_023-168a.17">以此輩人謂之橫通，</seg>
<seg xml:id="KR2o0025_tls_023-168a.18">其言奇而確也。</seg>
<seg xml:id="KR2o0025_tls_023-168a.19">故君子取其所長，</seg>
<seg xml:id="KR2o0025_tls_023-168a.20">而略其所短，</seg>
<seg xml:id="KR2o0025_tls_023-168a.21">譬琴工碑匠之足以資用而已矣。</seg>
<seg xml:id="KR2o0025_tls_023-168a.22">無如學者陋於聞見，</seg>
<seg xml:id="KR2o0025_tls_023-168a.23">接橫通之議論，</seg>
<seg xml:id="KR2o0025_tls_023-168a.24">已如疾雷之破山，</seg>
<seg xml:id="KR2o0025_tls_023-168a.25">遂使魚目混珠，</seg>
<seg xml:id="KR2o0025_tls_023-168a.26">清流無別。</seg>
<seg xml:id="KR2o0025_tls_023-168a.27">而其人亦遂囂然自命，</seg>
<seg xml:id="KR2o0025_tls_023-168a.28">不自知其通之出於橫也。</seg>
<seg xml:id="KR2o0025_tls_023-168a.29">江湖揮麈，</seg>
<seg xml:id="KR2o0025_tls_023-168a.30">別開琴工碑匠家風，</seg>
<seg xml:id="KR2o0025_tls_023-168a.31">君子所宜慎流別也。</seg>
</p>
<p>
<seg xml:id="KR2o0025_tls_023-169a.1">徐生善禮容，</seg>
<seg xml:id="KR2o0025_tls_023-169a.2">制氏識鏗鏘；</seg>
<seg xml:id="KR2o0025_tls_023-169a.3">漢廷討論禮樂，</seg>
<seg xml:id="KR2o0025_tls_023-169a.4">雖宿儒耆學，</seg>
<seg xml:id="KR2o0025_tls_023-169a.5">有不如徐生、制氏者矣。</seg>
<seg xml:id="KR2o0025_tls_023-169a.6">議禮樂者，</seg>
<seg xml:id="KR2o0025_tls_023-169a.7">豈可不與相接？</seg>
<seg xml:id="KR2o0025_tls_023-169a.8">然石渠天祿之議論，</seg>
<seg xml:id="KR2o0025_tls_023-169a.9">非徐生、制氏所得參也。</seg>
<seg xml:id="KR2o0025_tls_023-169a.10">此亦禮樂之橫通者也。</seg>
</p>
<p>
<seg xml:id="KR2o0025_tls_023-170a.1">橫通之人可少乎？</seg>
<seg xml:id="KR2o0025_tls_023-170a.2">不可少也。</seg>
<seg xml:id="KR2o0025_tls_023-170a.3">用其所通之橫，</seg>
<seg xml:id="KR2o0025_tls_023-170a.4">以佐君子之縱也。</seg>
<seg xml:id="KR2o0025_tls_023-170a.5">君子亦不沒其所資之橫也。</seg>
<seg xml:id="KR2o0025_tls_023-170a.6">則如徐生之禮容，</seg>
<seg xml:id="KR2o0025_tls_023-170a.7">制氏之鏗鏘，</seg>
<seg xml:id="KR2o0025_tls_023-170a.8">為補於禮樂，</seg>
<seg xml:id="KR2o0025_tls_023-170a.9">豈少也哉？</seg>
<seg xml:id="KR2o0025_tls_023-170a.10">無如彼不自知其橫也，</seg>
<seg xml:id="KR2o0025_tls_023-170a.11">君子亦不察識其橫也，</seg>
<seg xml:id="KR2o0025_tls_023-170a.12">是禮有玉帛，</seg>
<seg xml:id="KR2o0025_tls_023-170a.13">而織婦琢工，</seg>
<seg xml:id="KR2o0025_tls_023-170a.14">可參高堂之座，</seg>
<seg xml:id="KR2o0025_tls_023-170a.15">樂有鐘鼓，</seg>
<seg xml:id="KR2o0025_tls_023-170a.16">而镕金制革，</seg>
<seg xml:id="KR2o0025_tls_023-170a.17">可議河間之記也。</seg>
<seg xml:id="KR2o0025_tls_023-170a.18">故君子不可以不知流別，</seg>
<seg xml:id="KR2o0025_tls_023-170a.19">而橫通不可以強附清流，</seg>
<seg xml:id="KR2o0025_tls_023-170a.20">斯無惡矣。</seg>
</p>
<p>
<seg xml:id="KR2o0025_tls_023-171a.1">評婦女之詩文，</seg>
<seg xml:id="KR2o0025_tls_023-171a.2">則多假借；</seg>
<seg xml:id="KR2o0025_tls_023-171a.3">作橫通之序跋，</seg>
<seg xml:id="KR2o0025_tls_023-171a.4">則多稱許；</seg>
<seg xml:id="KR2o0025_tls_023-171a.5">一則憐其色，</seg>
<seg xml:id="KR2o0025_tls_023-171a.6">一則資其用也。</seg>
<seg xml:id="KR2o0025_tls_023-171a.7">設如試阮之糊名易書，</seg>
<seg xml:id="KR2o0025_tls_023-171a.8">俾略知臭味之人，</seg>
<seg xml:id="KR2o0025_tls_023-171a.9">詳晰辨之，</seg>
<seg xml:id="KR2o0025_tls_023-171a.10">有不可欺者矣。</seg>
<seg xml:id="KR2o0025_tls_023-171a.11">雖然，</seg>
<seg xml:id="KR2o0025_tls_023-171a.12">婦女之詩文，</seg>
<seg xml:id="KR2o0025_tls_023-171a.13">不過風雲月露，</seg>
<seg xml:id="KR2o0025_tls_023-171a.14">其陋易見。</seg>
<seg xml:id="KR2o0025_tls_023-171a.15">橫通之序跋，</seg>
<seg xml:id="KR2o0025_tls_023-171a.16">則稱許學術，</seg>
<seg xml:id="KR2o0025_tls_023-171a.17">一言為智為不智，</seg>
<seg xml:id="KR2o0025_tls_023-171a.18">君子於斯，</seg>
<seg xml:id="KR2o0025_tls_023-171a.19">宜有慎焉。</seg>
</p>
<p>
<seg xml:id="KR2o0025_tls_023-172a.1">橫通之人，</seg>
<seg xml:id="KR2o0025_tls_023-172a.2">無不好名。</seg>
<seg xml:id="KR2o0025_tls_023-172a.3">好名者，</seg>
<seg xml:id="KR2o0025_tls_023-172a.4">陋於知意者也。</seg>
<seg xml:id="KR2o0025_tls_023-172a.5">其所依附，</seg>
<seg xml:id="KR2o0025_tls_023-172a.6">必非第一流也。</seg>
<seg xml:id="KR2o0025_tls_023-172a.7">有如師曠之聰，</seg>
<seg xml:id="KR2o0025_tls_023-172a.8">辨別通於鬼神，</seg>
<seg xml:id="KR2o0025_tls_023-172a.9">斯惡之矣。</seg>
<seg xml:id="KR2o0025_tls_023-172a.10">故君子之交於橫通也，</seg>
<seg xml:id="KR2o0025_tls_023-172a.11">不盡其歡，</seg>
<seg xml:id="KR2o0025_tls_023-172a.12">不竭其忠，</seg>
<seg xml:id="KR2o0025_tls_023-172a.13">為有試之譽，</seg>
<seg xml:id="KR2o0025_tls_023-172a.14">留不盡之辭，</seg>
<seg xml:id="KR2o0025_tls_023-172a.15">則亦足以相處矣。</seg>
</p>
<p>
<seg xml:id="KR2o0025_tls_023-173a.1">繁稱</seg>
</p>
<p>
<seg xml:id="KR2o0025_tls_023-174a.1">嘗讀《左氏春秋》，</seg>
<seg xml:id="KR2o0025_tls_023-174a.2">而苦其書人名字，</seg>
<seg xml:id="KR2o0025_tls_023-174a.3">不為成法也。</seg>
<seg xml:id="KR2o0025_tls_023-174a.4">夫幼名，</seg>
<seg xml:id="KR2o0025_tls_023-174a.5">冠字，</seg>
<seg xml:id="KR2o0025_tls_023-174a.6">五十以伯仲，</seg>
<seg xml:id="KR2o0025_tls_023-174a.7">死謚，</seg>
<seg xml:id="KR2o0025_tls_023-174a.8">周道也。</seg>
<seg xml:id="KR2o0025_tls_023-174a.9">此則稱於禮文之言，</seg>
<seg xml:id="KR2o0025_tls_023-174a.10">非史文述事之例也。</seg>
<seg xml:id="KR2o0025_tls_023-174a.11">左氏則隨意雜舉，</seg>
<seg xml:id="KR2o0025_tls_023-174a.12">而無義例；</seg>
<seg xml:id="KR2o0025_tls_023-174a.13">且名字謚行以外，</seg>
<seg xml:id="KR2o0025_tls_023-174a.14">更及官爵封邑，</seg>
<seg xml:id="KR2o0025_tls_023-174a.15">一篇之中，</seg>
<seg xml:id="KR2o0025_tls_023-174a.16">錯出互見；</seg>
<seg xml:id="KR2o0025_tls_023-174a.17">茍非註釋相傳，</seg>
<seg xml:id="KR2o0025_tls_023-174a.18">有受授至今，</seg>
<seg xml:id="KR2o0025_tls_023-174a.19">不復識為何如人。</seg>
<seg xml:id="KR2o0025_tls_023-174a.20">是以後世史文，</seg>
<seg xml:id="KR2o0025_tls_023-174a.21">莫不鉆仰左氏，</seg>
<seg xml:id="KR2o0025_tls_023-174a.22">而獨於此事，</seg>
<seg xml:id="KR2o0025_tls_023-174a.23">不復相師也。</seg>
</p>
<p>
<seg xml:id="KR2o0025_tls_023-175a.1">史遷創列傳之體，</seg>
<seg xml:id="KR2o0025_tls_023-175a.2">列之為言，</seg>
<seg xml:id="KR2o0025_tls_023-175a.3">排列諸人為首尾，</seg>
<seg xml:id="KR2o0025_tls_023-175a.4">所以標異編年之傳也。</seg>
<seg xml:id="KR2o0025_tls_023-175a.5">然而列人名目，</seg>
<seg xml:id="KR2o0025_tls_023-175a.6">亦有不齊者，</seg>
<seg xml:id="KR2o0025_tls_023-175a.7">或爵<note>淮陰侯之類。</note>，</seg>
<seg xml:id="KR2o0025_tls_023-175a.8">或官<note>李將軍之類。</note>，</seg>
<seg xml:id="KR2o0025_tls_023-175a.9">或直書名，</seg>
<seg xml:id="KR2o0025_tls_023-175a.10">雖非左氏之錯出，</seg>
<seg xml:id="KR2o0025_tls_023-175a.11">究為義例不純也。</seg>
<seg xml:id="KR2o0025_tls_023-175a.12">或曰：</seg>
<seg xml:id="KR2o0025_tls_023-175a.13">遷有微意焉。</seg>
<seg xml:id="KR2o0025_tls_023-175a.14">夫據事直書，</seg>
<seg xml:id="KR2o0025_tls_023-175a.15">善惡自見，</seg>
<seg xml:id="KR2o0025_tls_023-175a.16">《春秋》之意也。</seg>
<seg xml:id="KR2o0025_tls_023-175a.17">必標目以示褒貶，</seg>
<seg xml:id="KR2o0025_tls_023-175a.18">何怪沈約、魏收諸書，</seg>
<seg xml:id="KR2o0025_tls_023-175a.19">直以標題為戲哉！</seg>
<seg xml:id="KR2o0025_tls_023-175a.20">況七十列傳，</seg>
<seg xml:id="KR2o0025_tls_023-175a.21">稱官爵者，</seg>
<seg xml:id="KR2o0025_tls_023-175a.22">偶一見之，</seg>
<seg xml:id="KR2o0025_tls_023-175a.23">餘並直書姓名，</seg>
<seg xml:id="KR2o0025_tls_023-175a.24">而又非例之所當貶；</seg>
<seg xml:id="KR2o0025_tls_023-175a.25">則史遷創始之初，</seg>
<seg xml:id="KR2o0025_tls_023-175a.26">不能無失雲爾。</seg>
<seg xml:id="KR2o0025_tls_023-175a.27">必從而為之辭，</seg>
<seg xml:id="KR2o0025_tls_023-175a.28">則害於道矣。</seg>
</p>
<p>
<seg xml:id="KR2o0025_tls_023-176a.1">唐末五代之風詭矣，</seg>
<seg xml:id="KR2o0025_tls_023-176a.2">稱人不名不姓，</seg>
<seg xml:id="KR2o0025_tls_023-176a.3">多為諧隱寓言，</seg>
<seg xml:id="KR2o0025_tls_023-176a.4">觀者乍覽其文，</seg>
<seg xml:id="KR2o0025_tls_023-176a.5">不知何許人也。</seg>
<seg xml:id="KR2o0025_tls_023-176a.6">如李曰隴西，</seg>
<seg xml:id="KR2o0025_tls_023-176a.7">王標瑯琊，</seg>
<seg xml:id="KR2o0025_tls_023-176a.8">雖頗乖忤，</seg>
<seg xml:id="KR2o0025_tls_023-176a.9">猶曰著郡望也。</seg>
<seg xml:id="KR2o0025_tls_023-176a.10">莊姓則稱漆園，</seg>
<seg xml:id="KR2o0025_tls_023-176a.11">牛姓乃稱太牢，</seg>
<seg xml:id="KR2o0025_tls_023-176a.12">則詼嘲諧劇，</seg>
<seg xml:id="KR2o0025_tls_023-176a.13">不復成文理矣。</seg>
<seg xml:id="KR2o0025_tls_023-176a.14">凡斯等類，</seg>
<seg xml:id="KR2o0025_tls_023-176a.15">始於駢麗華詞，</seg>
<seg xml:id="KR2o0025_tls_023-176a.16">漸於尺牘小說，</seg>
<seg xml:id="KR2o0025_tls_023-176a.17">而無識文人，</seg>
<seg xml:id="KR2o0025_tls_023-176a.18">乃用之以記事；</seg>
<seg xml:id="KR2o0025_tls_023-176a.19">宜乎試牘之文，</seg>
<seg xml:id="KR2o0025_tls_023-176a.20">流於茁軋，</seg>
<seg xml:id="KR2o0025_tls_023-176a.21">而文章一道入混沌矣。</seg>
</p>
<p>
<seg xml:id="KR2o0025_tls_023-177a.1">自歐、曾諸君，</seg>
<seg xml:id="KR2o0025_tls_023-177a.2">擴清唐末五季之詭僻，</seg>
<seg xml:id="KR2o0025_tls_023-177a.3">而宋、元三數百年，</seg>
<seg xml:id="KR2o0025_tls_023-177a.4">文辭雖有高下，</seg>
<seg xml:id="KR2o0025_tls_023-177a.5">氣體皆尚清真，</seg>
<seg xml:id="KR2o0025_tls_023-177a.6">斯足尚矣。</seg>
<seg xml:id="KR2o0025_tls_023-177a.7">而宋人又自開其纖詭之門者，</seg>
<seg xml:id="KR2o0025_tls_023-177a.8">則盡人而有號，</seg>
<seg xml:id="KR2o0025_tls_023-177a.9">一號不止，</seg>
<seg xml:id="KR2o0025_tls_023-177a.10">而且三數末已也。</seg>
<seg xml:id="KR2o0025_tls_023-177a.11">夫上古淳質，</seg>
<seg xml:id="KR2o0025_tls_023-177a.12">人止有名而已。</seg>
<seg xml:id="KR2o0025_tls_023-177a.13">周道尚文，</seg>
<seg xml:id="KR2o0025_tls_023-177a.14">幼名冠字。</seg>
<seg xml:id="KR2o0025_tls_023-177a.15">故卑行之於尊者，</seg>
<seg xml:id="KR2o0025_tls_023-177a.16">多避名而稱字。</seg>
<seg xml:id="KR2o0025_tls_023-177a.17">故曰字以表德。</seg>
<seg xml:id="KR2o0025_tls_023-177a.18">不足而加之以號，</seg>
<seg xml:id="KR2o0025_tls_023-177a.19">則何說也？</seg>
<seg xml:id="KR2o0025_tls_023-177a.20">流及近世，</seg>
<seg xml:id="KR2o0025_tls_023-177a.21">風俗日靡，</seg>
<seg xml:id="KR2o0025_tls_023-177a.22">始則去名而稱字，</seg>
<seg xml:id="KR2o0025_tls_023-177a.23">漸則去字而稱號；</seg>
<seg xml:id="KR2o0025_tls_023-177a.24">於是卑行之於所尊，</seg>
<seg xml:id="KR2o0025_tls_023-177a.25">不但諱名，</seg>
<seg xml:id="KR2o0025_tls_023-177a.26">且諱其字，</seg>
<seg xml:id="KR2o0025_tls_023-177a.27">以為觸犯，</seg>
<seg xml:id="KR2o0025_tls_023-177a.28">豈不諂且瀆乎？</seg>
<seg xml:id="KR2o0025_tls_023-177a.29">孔子曰：</seg>
<seg xml:id="KR2o0025_tls_023-177a.30">「名不正，</seg>
<seg xml:id="KR2o0025_tls_023-177a.31">則言不順。」</seg>
<seg xml:id="KR2o0025_tls_023-177a.32">稱號諱字，</seg>
<seg xml:id="KR2o0025_tls_023-177a.33">其不正不順之尤者乎？</seg>
</p>
<p>
<seg xml:id="KR2o0025_tls_023-178a.1">號之原起，</seg>
<seg xml:id="KR2o0025_tls_023-178a.2">不始於宋也。</seg>
<seg xml:id="KR2o0025_tls_023-178a.3">春秋、戰國，</seg>
<seg xml:id="KR2o0025_tls_023-178a.4">蓋已兆其端矣。</seg>
<seg xml:id="KR2o0025_tls_023-178a.5">陶朱、鴟夷子皮，</seg>
<seg xml:id="KR2o0025_tls_023-178a.6">有所讬而逃焉者也。</seg>
<seg xml:id="KR2o0025_tls_023-178a.7">鹖冠、鬼谷諸子，</seg>
<seg xml:id="KR2o0025_tls_023-178a.8">自隱姓名，</seg>
<seg xml:id="KR2o0025_tls_023-178a.9">人則因其所服所居而加之號也。</seg>
<seg xml:id="KR2o0025_tls_023-178a.10">皆非無故而雲然也。</seg>
<seg xml:id="KR2o0025_tls_023-178a.11">唐開元間，</seg>
<seg xml:id="KR2o0025_tls_023-178a.12">宗尚道教，</seg>
<seg xml:id="KR2o0025_tls_023-178a.13">則有真人賜號<note>南華、沖虛之類。</note>，</seg>
<seg xml:id="KR2o0025_tls_023-178a.14">法師賜號<note>葉靖法師之類。</note>，</seg>
<seg xml:id="KR2o0025_tls_023-178a.15">女冠賜號<note>太真玉妃之類。</note>，</seg>
<seg xml:id="KR2o0025_tls_023-178a.16">僧伽賜號<note>三藏法師之類。三藏在太宗時，不始開元，今以類舉及之。</note>，</seg>
<seg xml:id="KR2o0025_tls_023-178a.17">此則二氏之徒所標榜，</seg>
<seg xml:id="KR2o0025_tls_023-178a.18">後乃逮於隱逸<note>陳摶、林逋之類。</note>，</seg>
<seg xml:id="KR2o0025_tls_023-178a.19">尋播及於士流矣。</seg>
<seg xml:id="KR2o0025_tls_023-178a.20">然出朝廷所賜，</seg>
<seg xml:id="KR2o0025_tls_023-178a.21">雖非典要，</seg>
<seg xml:id="KR2o0025_tls_023-178a.22">猶非本人自號也。</seg>
<seg xml:id="KR2o0025_tls_023-178a.23">度當日所以榮寵之意，</seg>
<seg xml:id="KR2o0025_tls_023-178a.24">已死者同於謚法，</seg>
<seg xml:id="KR2o0025_tls_023-178a.25">未死者同於頭銜，</seg>
<seg xml:id="KR2o0025_tls_023-178a.26">蓋以空言相賞而已矣。</seg>
</p>
<p>
<seg xml:id="KR2o0025_tls_023-179a.1">自號之繁，</seg>
<seg xml:id="KR2o0025_tls_023-179a.2">仿於郡望，</seg>
<seg xml:id="KR2o0025_tls_023-179a.3">而沿失於末流之已甚者也。</seg>
<seg xml:id="KR2o0025_tls_023-179a.4">蓋自六朝門第爭標郡望，</seg>
<seg xml:id="KR2o0025_tls_023-179a.5">凡稱名者，</seg>
<seg xml:id="KR2o0025_tls_023-179a.6">不用其人所居之本貫，</seg>
<seg xml:id="KR2o0025_tls_023-179a.7">而惟以族姓著望，</seg>
<seg xml:id="KR2o0025_tls_023-179a.8">冠於題名，</seg>
<seg xml:id="KR2o0025_tls_023-179a.9">此劉子玄之所以反見笑於史官也。</seg>
<seg xml:id="KR2o0025_tls_023-179a.10">沿之既久，</seg>
<seg xml:id="KR2o0025_tls_023-179a.11">則以郡望為當時之文語而已矣。</seg>
<seg xml:id="KR2o0025_tls_023-179a.12">既以文語相與鮮新，</seg>
<seg xml:id="KR2o0025_tls_023-179a.13">則爭奇吊詭，</seg>
<seg xml:id="KR2o0025_tls_023-179a.14">名隨其意，</seg>
<seg xml:id="KR2o0025_tls_023-179a.15">自為標榜。</seg>
<seg xml:id="KR2o0025_tls_023-179a.16">故別號之始，</seg>
<seg xml:id="KR2o0025_tls_023-179a.17">多從山泉林藪以得名，</seg>
<seg xml:id="KR2o0025_tls_023-179a.18">此足徵為郡望之變，</seg>
<seg xml:id="KR2o0025_tls_023-179a.19">而因讬於所居之地者然也。</seg>
<seg xml:id="KR2o0025_tls_023-179a.20">漸乃易為堂軒亭苑，</seg>
<seg xml:id="KR2o0025_tls_023-179a.21">則因居地之變，</seg>
<seg xml:id="KR2o0025_tls_023-179a.22">而反讬於所居之室者然也。</seg>
<seg xml:id="KR2o0025_tls_023-179a.23">初則因其地，</seg>
<seg xml:id="KR2o0025_tls_023-179a.24">而後乃不必有其地者，</seg>
<seg xml:id="KR2o0025_tls_023-179a.25">造私臆之山川矣。</seg>
<seg xml:id="KR2o0025_tls_023-179a.26">初或有其室，</seg>
<seg xml:id="KR2o0025_tls_023-179a.27">而後乃不必有其室者，</seg>
<seg xml:id="KR2o0025_tls_023-179a.28">構空中之樓閣矣。</seg>
<seg xml:id="KR2o0025_tls_023-179a.29">識者但知人心之尚詭，</seg>
<seg xml:id="KR2o0025_tls_023-179a.30">而不知始於郡望之濫觴，</seg>
<seg xml:id="KR2o0025_tls_023-179a.31">是以君子惡夫作俑也。</seg>
</p>
<p>
<seg xml:id="KR2o0025_tls_023-180a.1">峰泉溪橋，</seg>
<seg xml:id="KR2o0025_tls_023-180a.2">樓亭軒館，</seg>
<seg xml:id="KR2o0025_tls_023-180a.3">亦既繁復而可厭矣，</seg>
<seg xml:id="KR2o0025_tls_023-180a.4">乃又有出於諧聲隱語，</seg>
<seg xml:id="KR2o0025_tls_023-180a.5">此則宋、元人之所未及開，</seg>
<seg xml:id="KR2o0025_tls_023-180a.6">而其風實熾於前明至近日也<note>或取字之同音者為號，或取字形離合者為號。</note>。</seg>
<seg xml:id="KR2o0025_tls_023-180a.7">夫盜賊自為號者，</seg>
<seg xml:id="KR2o0025_tls_023-180a.8">將以惑眾也<note>赤眉、黃巾，其類甚多。</note>。</seg>
<seg xml:id="KR2o0025_tls_023-180a.9">娼優自為號者，</seg>
<seg xml:id="KR2o0025_tls_023-180a.10">將以媚客也<note>燕鶯娟素之類甚多。</note>。</seg>
<seg xml:id="KR2o0025_tls_023-180a.11">而士大夫乃反不安其名字，</seg>
<seg xml:id="KR2o0025_tls_023-180a.12">而紛紛稱號焉，</seg>
<seg xml:id="KR2o0025_tls_023-180a.13">其亦不思而已矣。</seg>
</p>
<p>
<seg xml:id="KR2o0025_tls_023-181a.1">逸囚多改名，</seg>
<seg xml:id="KR2o0025_tls_023-181a.2">懼人知也。</seg>
<seg xml:id="KR2o0025_tls_023-181a.3">出婢必更名，</seg>
<seg xml:id="KR2o0025_tls_023-181a.4">易新主也。</seg>
<seg xml:id="KR2o0025_tls_023-181a.5">故屢逸之囚，</seg>
<seg xml:id="KR2o0025_tls_023-181a.6">轉賣之婢，</seg>
<seg xml:id="KR2o0025_tls_023-181a.7">其名必多，</seg>
<seg xml:id="KR2o0025_tls_023-181a.8">所謂無如何也。</seg>
<seg xml:id="KR2o0025_tls_023-181a.9">文人既已架字而立號，</seg>
<seg xml:id="KR2o0025_tls_023-181a.10">茍有寓意，</seg>
<seg xml:id="KR2o0025_tls_023-181a.11">不得不然，</seg>
<seg xml:id="KR2o0025_tls_023-181a.12">一已足矣。</seg>
<seg xml:id="KR2o0025_tls_023-181a.13">顧一號不足，</seg>
<seg xml:id="KR2o0025_tls_023-181a.14">而至於三且五焉。噫！</seg>
<seg xml:id="KR2o0025_tls_023-181a.15">可謂不憚煩矣。</seg>
</p>
<p>
<seg xml:id="KR2o0025_tls_023-182a.1">古人著書，</seg>
<seg xml:id="KR2o0025_tls_023-182a.2">往往不標篇名。</seg>
<seg xml:id="KR2o0025_tls_023-182a.3">後人校讎，</seg>
<seg xml:id="KR2o0025_tls_023-182a.4">即以篇首字句名篇。</seg>
<seg xml:id="KR2o0025_tls_023-182a.5">不標書名，</seg>
<seg xml:id="KR2o0025_tls_023-182a.6">後世校讎，</seg>
<seg xml:id="KR2o0025_tls_023-182a.7">即以其人名書，</seg>
<seg xml:id="KR2o0025_tls_023-182a.8">此見古人無意為標榜也。</seg>
<seg xml:id="KR2o0025_tls_023-182a.9">其有篇名書名者，</seg>
<seg xml:id="KR2o0025_tls_023-182a.10">皆明白易曉，</seg>
<seg xml:id="KR2o0025_tls_023-182a.11">未嘗有意為吊詭也。</seg>
<seg xml:id="KR2o0025_tls_023-182a.12">然而一書兩名，</seg>
<seg xml:id="KR2o0025_tls_023-182a.13">先後文質，</seg>
<seg xml:id="KR2o0025_tls_023-182a.14">未能一定，</seg>
<seg xml:id="KR2o0025_tls_023-182a.15">則皆校讎諸，</seg>
<seg xml:id="KR2o0025_tls_023-182a.16">易名著錄，</seg>
<seg xml:id="KR2o0025_tls_023-182a.17">相沿不察，</seg>
<seg xml:id="KR2o0025_tls_023-182a.18">遂開岐異；</seg>
<seg xml:id="KR2o0025_tls_023-182a.19">初非著書之人，</seg>
<seg xml:id="KR2o0025_tls_023-182a.20">自尚新奇，</seg>
<seg xml:id="KR2o0025_tls_023-182a.21">為吊詭也。</seg>
</p>
<p>
<seg xml:id="KR2o0025_tls_023-183a.1">有本名質而著錄從文者，</seg>
<seg xml:id="KR2o0025_tls_023-183a.2">有本名文而著錄從質者，</seg>
<seg xml:id="KR2o0025_tls_023-183a.3">有書本全而為人偏舉者，</seg>
<seg xml:id="KR2o0025_tls_023-183a.4">有書本偏而為人全稱者，</seg>
<seg xml:id="KR2o0025_tls_023-183a.5">學者不可不知也。</seg>
<seg xml:id="KR2o0025_tls_023-183a.6">本名質而著錄從文者，</seg>
<seg xml:id="KR2o0025_tls_023-183a.7">《老子》本無經名，</seg>
<seg xml:id="KR2o0025_tls_023-183a.8">而書尊《道德》；</seg>
<seg xml:id="KR2o0025_tls_023-183a.9">《莊子》本以人名，</seg>
<seg xml:id="KR2o0025_tls_023-183a.10">而書著《南華》之類，</seg>
<seg xml:id="KR2o0025_tls_023-183a.11">是也<note>漢稱《莊子》。唐則敕尊《南華真經》，在開元時《隋誌》已有《南華》之目。</note>。</seg>
<seg xml:id="KR2o0025_tls_023-183a.12">本名文而著錄從質者，</seg>
<seg xml:id="KR2o0025_tls_023-183a.13">劉安之書，</seg>
<seg xml:id="KR2o0025_tls_023-183a.14">本名《鴻烈解》，</seg>
<seg xml:id="KR2o0025_tls_023-183a.15">而《漢誌》但著《淮南內外》；</seg>
<seg xml:id="KR2o0025_tls_023-183a.16">蒯通之書，</seg>
<seg xml:id="KR2o0025_tls_023-183a.17">本名《雋永》，</seg>
<seg xml:id="KR2o0025_tls_023-183a.18">而《漢誌》但著《蒯通》本名之類，</seg>
<seg xml:id="KR2o0025_tls_023-183a.19">是也<note>《雋永》八十一首，見本傳，與誌不符。</note>。</seg>
<seg xml:id="KR2o0025_tls_023-183a.20">書名本全而為人偏舉者，</seg>
<seg xml:id="KR2o0025_tls_023-183a.21">《呂氏春秋》有十二紀、八覽、六論，</seg>
<seg xml:id="KR2o0025_tls_023-183a.22">而後人或稱《呂覽》；</seg>
<seg xml:id="KR2o0025_tls_023-183a.23">《屈原》二十五篇，</seg>
<seg xml:id="KR2o0025_tls_023-183a.24">《離騷》特其首篇，</seg>
<seg xml:id="KR2o0025_tls_023-183a.25">而後世竟稱《騷賦》之類是也<note>劉向名之《楚辭》，後世遂為專部。</note>。</seg>
<seg xml:id="KR2o0025_tls_023-183a.26">書名本偏而為人全稱者，</seg>
<seg xml:id="KR2o0025_tls_023-183a.27">《史記》為書策紀載總名，</seg>
<seg xml:id="KR2o0025_tls_023-183a.28">而後人專名《太史公書》；</seg>
<seg xml:id="KR2o0025_tls_023-183a.29">孫武八十餘篇，</seg>
<seg xml:id="KR2o0025_tls_023-183a.30">有圖有書，</seg>
<seg xml:id="KR2o0025_tls_023-183a.31">而後人即十三篇稱為《孫子》之類，</seg>
<seg xml:id="KR2o0025_tls_023-183a.32">是也。</seg>
<seg xml:id="KR2o0025_tls_023-183a.33">此皆校讎著錄之家所當留意<note>已詳《校讎通義》。</note>。</seg>
<seg xml:id="KR2o0025_tls_023-183a.34">雖亦質文升降，</seg>
<seg xml:id="KR2o0025_tls_023-183a.35">時會有然，</seg>
<seg xml:id="KR2o0025_tls_023-183a.36">而著錄之家，</seg>
<seg xml:id="KR2o0025_tls_023-183a.37">不為別白，</seg>
<seg xml:id="KR2o0025_tls_023-183a.38">則其流弊，</seg>
<seg xml:id="KR2o0025_tls_023-183a.39">無異別號稱名之吊詭矣。</seg>
</p>
<p>
<seg xml:id="KR2o0025_tls_023-184a.1">子史之書，</seg>
<seg xml:id="KR2o0025_tls_023-184a.2">名實同異，</seg>
<seg xml:id="KR2o0025_tls_023-184a.3">誠有流傳而不能免者矣。</seg>
<seg xml:id="KR2o0025_tls_023-184a.4">集部之興，</seg>
<seg xml:id="KR2o0025_tls_023-184a.5">皆出後人綴集，</seg>
<seg xml:id="KR2o0025_tls_023-184a.6">故因人立名，</seg>
<seg xml:id="KR2o0025_tls_023-184a.7">以示誌別；</seg>
<seg xml:id="KR2o0025_tls_023-184a.8">東京讬於初唐，</seg>
<seg xml:id="KR2o0025_tls_023-184a.9">無他歧也。</seg>
<seg xml:id="KR2o0025_tls_023-184a.10">中葉文人，</seg>
<seg xml:id="KR2o0025_tls_023-184a.11">自定文集，</seg>
<seg xml:id="KR2o0025_tls_023-184a.12">往往標識集名，</seg>
<seg xml:id="KR2o0025_tls_023-184a.13">《會昌一品》、元白《長慶》之類，</seg>
<seg xml:id="KR2o0025_tls_023-184a.14">抑亦支矣。</seg>
<seg xml:id="KR2o0025_tls_023-184a.15">然稱舉年代，</seg>
<seg xml:id="KR2o0025_tls_023-184a.16">猶之可也。</seg>
<seg xml:id="KR2o0025_tls_023-184a.17">或以地名<note>杜牧《樊川集》，獨孤及《毗陵集》之類。</note>，</seg>
<seg xml:id="KR2o0025_tls_023-184a.18">或以官名<note>韓偓《翰林集》。</note>，</seg>
<seg xml:id="KR2o0025_tls_023-184a.19">猶有所取。</seg>
<seg xml:id="KR2o0025_tls_023-184a.20">至於詼諧嘲弄，</seg>
<seg xml:id="KR2o0025_tls_023-184a.21">信意標名，</seg>
<seg xml:id="KR2o0025_tls_023-184a.22">如《錦囊》、<note>李松。</note>《忘筌》、<note>楊懷玉。</note>《披沙》、<note>李鹹用。</note>《屠龍》、<note>熊皦。</note>《聱書》、<note>沈顏。</note>《漫編》<note>元結。</note>，</seg>
<seg xml:id="KR2o0025_tls_023-184a.23">紛紛標目。</seg>
<seg xml:id="KR2o0025_tls_023-184a.24">而大雅之風，</seg>
<seg xml:id="KR2o0025_tls_023-184a.25">不可復作矣。</seg>
</p>
<p>
<seg xml:id="KR2o0025_tls_023-185a.1">子史之書，</seg>
<seg xml:id="KR2o0025_tls_023-185a.2">因其實而立之名，</seg>
<seg xml:id="KR2o0025_tls_023-185a.3">蓋有不得已焉耳。</seg>
<seg xml:id="KR2o0025_tls_023-185a.4">集則傳文之散著者也。</seg>
<seg xml:id="KR2o0025_tls_023-185a.5">篇什散著，</seg>
<seg xml:id="KR2o0025_tls_023-185a.6">則皆因事而發，</seg>
<seg xml:id="KR2o0025_tls_023-185a.7">各有標題，</seg>
<seg xml:id="KR2o0025_tls_023-185a.8">初無不辨宗旨之患也。</seg>
<seg xml:id="KR2o0025_tls_023-185a.9">故集詩集文，</seg>
<seg xml:id="KR2o0025_tls_023-185a.10">因其散而類為一人之言，</seg>
<seg xml:id="KR2o0025_tls_023-185a.11">則即人以名集，</seg>
<seg xml:id="KR2o0025_tls_023-185a.12">足以識矣。</seg>
<seg xml:id="KR2o0025_tls_023-185a.13">上焉者，</seg>
<seg xml:id="KR2o0025_tls_023-185a.14">文雖散而宗旨出於一，</seg>
<seg xml:id="KR2o0025_tls_023-185a.15">是固子史專家之遺範也。</seg>
<seg xml:id="KR2o0025_tls_023-185a.16">次焉者，</seg>
<seg xml:id="KR2o0025_tls_023-185a.17">文墨之佳，</seg>
<seg xml:id="KR2o0025_tls_023-185a.18">而萃為一，</seg>
<seg xml:id="KR2o0025_tls_023-185a.19">則亦雕龍技曲之一得也。</seg>
<seg xml:id="KR2o0025_tls_023-185a.20">其文與詩，</seg>
<seg xml:id="KR2o0025_tls_023-185a.21">既以各具標名，</seg>
<seg xml:id="KR2o0025_tls_023-185a.22">則固無庸取其會集之詩文而別名之也。</seg>
<seg xml:id="KR2o0025_tls_023-185a.23">人心好異，</seg>
<seg xml:id="KR2o0025_tls_023-185a.24">而競為標題，</seg>
<seg xml:id="KR2o0025_tls_023-185a.25">固已侈矣。</seg>
<seg xml:id="KR2o0025_tls_023-185a.26">至於一名不足，</seg>
<seg xml:id="KR2o0025_tls_023-185a.27">而分輯前後，</seg>
<seg xml:id="KR2o0025_tls_023-185a.28">離析篇章，</seg>
<seg xml:id="KR2o0025_tls_023-185a.29">或取歷官資格，</seg>
<seg xml:id="KR2o0025_tls_023-185a.30">或取遊歷程途，</seg>
<seg xml:id="KR2o0025_tls_023-185a.31">富貴則奢張榮顯，</seg>
<seg xml:id="KR2o0025_tls_023-185a.32">卑微則醞釀寒酸，</seg>
<seg xml:id="KR2o0025_tls_023-185a.33">巧立名目，</seg>
<seg xml:id="KR2o0025_tls_023-185a.34">橫分字號；</seg>
<seg xml:id="KR2o0025_tls_023-185a.35">遂使一人詩文，</seg>
<seg xml:id="KR2o0025_tls_023-185a.36">集名無數，</seg>
<seg xml:id="KR2o0025_tls_023-185a.37">標題之錄，</seg>
<seg xml:id="KR2o0025_tls_023-185a.38">靡於文辭，</seg>
<seg xml:id="KR2o0025_tls_023-185a.39">篇卷不可得而齊，</seg>
<seg xml:id="KR2o0025_tls_023-185a.40">著錄不可從而約；</seg>
<seg xml:id="KR2o0025_tls_023-185a.41">而問其宗旨，</seg>
<seg xml:id="KR2o0025_tls_023-185a.42">核其文華，</seg>
<seg xml:id="KR2o0025_tls_023-185a.43">黃茅白葦，</seg>
<seg xml:id="KR2o0025_tls_023-185a.44">毫髮無殊；</seg>
<seg xml:id="KR2o0025_tls_023-185a.45">是宜概付丙丁，</seg>
<seg xml:id="KR2o0025_tls_023-185a.46">豈可猥塵甲乙者乎？</seg>
</p>
<p>
<seg xml:id="KR2o0025_tls_023-186a.1">匡謬</seg>
</p>
<p>
<seg xml:id="KR2o0025_tls_023-187a.1">書之有序，</seg>
<seg xml:id="KR2o0025_tls_023-187a.2">所以明作書之旨也，</seg>
<seg xml:id="KR2o0025_tls_023-187a.3">非以為觀美也。</seg>
<seg xml:id="KR2o0025_tls_023-187a.4">序其篇者，</seg>
<seg xml:id="KR2o0025_tls_023-187a.5">所以明一篇之旨也。</seg>
<seg xml:id="KR2o0025_tls_023-187a.6">至於篇第相承，</seg>
<seg xml:id="KR2o0025_tls_023-187a.7">先後次序，</seg>
<seg xml:id="KR2o0025_tls_023-187a.8">古人蓋有取於義例者焉，</seg>
<seg xml:id="KR2o0025_tls_023-187a.9">亦有無所取於義例者焉，</seg>
<seg xml:id="KR2o0025_tls_023-187a.10">約其書之旨而為之，</seg>
<seg xml:id="KR2o0025_tls_023-187a.11">無所容勉強也。</seg>
<seg xml:id="KR2o0025_tls_023-187a.12">《周易·序卦》二篇，</seg>
<seg xml:id="KR2o0025_tls_023-187a.13">次序六十四卦相承之義，</seg>
<seg xml:id="KR2o0025_tls_023-187a.14">《乾》、《坤》、《屯》、《蒙》而下，</seg>
<seg xml:id="KR2o0025_tls_023-187a.15">承受各有說焉。</seg>
<seg xml:id="KR2o0025_tls_023-187a.16">《易》義雖不盡此，</seg>
<seg xml:id="KR2o0025_tls_023-187a.17">此亦《易》義所自具，</seg>
<seg xml:id="KR2o0025_tls_023-187a.18">而非強以相加也。</seg>
<seg xml:id="KR2o0025_tls_023-187a.19">吾觀後人之序書，</seg>
<seg xml:id="KR2o0025_tls_023-187a.20">則不得其解焉。</seg>
<seg xml:id="KR2o0025_tls_023-187a.21">書之本旨，</seg>
<seg xml:id="KR2o0025_tls_023-187a.22">初無篇第相仍之義列，</seg>
<seg xml:id="KR2o0025_tls_023-187a.23">觀於古人而有慕，</seg>
<seg xml:id="KR2o0025_tls_023-187a.24">則亦為之篇序焉。</seg>
<seg xml:id="KR2o0025_tls_023-187a.25">猥填泛語，</seg>
<seg xml:id="KR2o0025_tls_023-187a.26">強結韻言，</seg>
<seg xml:id="KR2o0025_tls_023-187a.27">以為故作某篇第一，</seg>
<seg xml:id="KR2o0025_tls_023-187a.28">故述某篇第二。</seg>
<seg xml:id="KR2o0025_tls_023-187a.29">自謂淮南、太史、班固、揚雄，</seg>
<seg xml:id="KR2o0025_tls_023-187a.30">何其惑耶？</seg>
<seg xml:id="KR2o0025_tls_023-187a.31">夫作之述之，</seg>
<seg xml:id="KR2o0025_tls_023-187a.32">誠聞命矣。</seg>
<seg xml:id="KR2o0025_tls_023-187a.33">故一故二，</seg>
<seg xml:id="KR2o0025_tls_023-187a.34">其說又安在哉？</seg>
<seg xml:id="KR2o0025_tls_023-187a.35">且如《序卦》、《屯》次《乾》、《坤》，</seg>
<seg xml:id="KR2o0025_tls_023-187a.36">必有其義。</seg>
<seg xml:id="KR2o0025_tls_023-187a.37">盈天地間惟萬物，</seg>
<seg xml:id="KR2o0025_tls_023-187a.38">《屯》次《乾》、《坤》之義也。</seg>
<seg xml:id="KR2o0025_tls_023-187a.39">故受之以《屯》者，</seg>
<seg xml:id="KR2o0025_tls_023-187a.40">蓋言不可受以《需》、《訟》諸卦，</seg>
<seg xml:id="KR2o0025_tls_023-187a.41">而必受以《屯》之故也。</seg>
<seg xml:id="KR2o0025_tls_023-187a.42">《蒙》、《需》以下，</seg>
<seg xml:id="KR2o0025_tls_023-187a.43">亦若是焉而已矣。</seg>
<seg xml:id="KR2o0025_tls_023-187a.44">此《序卦》之所以稱次第也。</seg>
<seg xml:id="KR2o0025_tls_023-187a.45">後人序篇，</seg>
<seg xml:id="KR2o0025_tls_023-187a.46">不過言斯篇之不可不作耳。</seg>
<seg xml:id="KR2o0025_tls_023-187a.47">必於甲前乙後，</seg>
<seg xml:id="KR2o0025_tls_023-187a.48">強以聯綴為文，</seg>
<seg xml:id="KR2o0025_tls_023-187a.49">豈有不可互易之理，</seg>
<seg xml:id="KR2o0025_tls_023-187a.50">如《屯》、《蒙》之相次乎？</seg>
<seg xml:id="KR2o0025_tls_023-187a.51">是則慕《易》序者，</seg>
<seg xml:id="KR2o0025_tls_023-187a.52">不如序《詩》、《書》之為得也。</seg>
<seg xml:id="KR2o0025_tls_023-187a.53">《詩》、《書》篇次，</seg>
<seg xml:id="KR2o0025_tls_023-187a.54">豈盡無義例哉？</seg>
<seg xml:id="KR2o0025_tls_023-187a.55">然必某篇若何而承某篇則無是也。</seg>
<seg xml:id="KR2o0025_tls_023-187a.56">六藝垂教，</seg>
<seg xml:id="KR2o0025_tls_023-187a.57">其揆一也。</seg>
<seg xml:id="KR2o0025_tls_023-187a.58">何必優於《易》序，</seg>
<seg xml:id="KR2o0025_tls_023-187a.59">而歉於《詩》、《書》之序乎？</seg>
</p>
<p>
<seg xml:id="KR2o0025_tls_023-188a.1">夫書為象數而作者，</seg>
<seg xml:id="KR2o0025_tls_023-188a.2">其篇章可以象數求也。</seg>
<seg xml:id="KR2o0025_tls_023-188a.3">其書初不關乎象數者，</seg>
<seg xml:id="KR2o0025_tls_023-188a.4">必求象數以實之，</seg>
<seg xml:id="KR2o0025_tls_023-188a.5">則鑿矣。</seg>
<seg xml:id="KR2o0025_tls_023-188a.6">《易》有兩儀四象，</seg>
<seg xml:id="KR2o0025_tls_023-188a.7">八八相生，</seg>
<seg xml:id="KR2o0025_tls_023-188a.8">其卦六十有四，</seg>
<seg xml:id="KR2o0025_tls_023-188a.9">皆出天理之自然也。</seg>
<seg xml:id="KR2o0025_tls_023-188a.10">《太玄》九九為八十一，</seg>
<seg xml:id="KR2o0025_tls_023-188a.11">《潛虛》五五為二十五，</seg>
<seg xml:id="KR2o0025_tls_023-188a.12">擬《易》之書，</seg>
<seg xml:id="KR2o0025_tls_023-188a.13">其數先定，</seg>
<seg xml:id="KR2o0025_tls_023-188a.14">而後摛文，</seg>
<seg xml:id="KR2o0025_tls_023-188a.15">故其篇章，</seg>
<seg xml:id="KR2o0025_tls_023-188a.16">同於兵法之部伍，</seg>
<seg xml:id="KR2o0025_tls_023-188a.17">可約而計也。</seg>
<seg xml:id="KR2o0025_tls_023-188a.18">司馬遷著百三十篇，</seg>
<seg xml:id="KR2o0025_tls_023-188a.19">自謂紹名世而繼《春秋》，</seg>
<seg xml:id="KR2o0025_tls_023-188a.20">信哉，</seg>
<seg xml:id="KR2o0025_tls_023-188a.21">三代以後之絕作矣。</seg>
<seg xml:id="KR2o0025_tls_023-188a.22">然其自擬，</seg>
<seg xml:id="KR2o0025_tls_023-188a.23">則亦有過焉者也。</seg>
<seg xml:id="KR2o0025_tls_023-188a.24">本紀十二，</seg>
<seg xml:id="KR2o0025_tls_023-188a.25">隱法《春秋》之十二公也。</seg>
<seg xml:id="KR2o0025_tls_023-188a.26">《秦紀》分割莊襄以前，</seg>
<seg xml:id="KR2o0025_tls_023-188a.27">別為一卷，</seg>
<seg xml:id="KR2o0025_tls_023-188a.28">而末終漢武之世，</seg>
<seg xml:id="KR2o0025_tls_023-188a.29">為作今上本紀，</seg>
<seg xml:id="KR2o0025_tls_023-188a.30">明欲分占篇幅，</seg>
<seg xml:id="KR2o0025_tls_023-188a.31">欲副十二之數也。</seg>
<seg xml:id="KR2o0025_tls_023-188a.32">夫子《春秋》，</seg>
<seg xml:id="KR2o0025_tls_023-188a.33">文成法立，</seg>
<seg xml:id="KR2o0025_tls_023-188a.34">紀元十二，</seg>
<seg xml:id="KR2o0025_tls_023-188a.35">時世適然，</seg>
<seg xml:id="KR2o0025_tls_023-188a.36">初非十三已盈，</seg>
<seg xml:id="KR2o0025_tls_023-188a.37">十二則歉也。</seg>
<seg xml:id="KR2o0025_tls_023-188a.38">漢儒求古，</seg>
<seg xml:id="KR2o0025_tls_023-188a.39">多拘於跡，</seg>
<seg xml:id="KR2o0025_tls_023-188a.40">識如史遷，</seg>
<seg xml:id="KR2o0025_tls_023-188a.41">猶未能免，</seg>
<seg xml:id="KR2o0025_tls_023-188a.42">此類是也。</seg>
<seg xml:id="KR2o0025_tls_023-188a.43">然亦本紀而已，</seg>
<seg xml:id="KR2o0025_tls_023-188a.44">他篇未必皆有意耳。</seg>
<seg xml:id="KR2o0025_tls_023-188a.45">而治遷書者之紛紛好附會也，</seg>
<seg xml:id="KR2o0025_tls_023-188a.46">則曰十二本紀，</seg>
<seg xml:id="KR2o0025_tls_023-188a.47">法十二月也，</seg>
<seg xml:id="KR2o0025_tls_023-188a.48">八書法八風，</seg>
<seg xml:id="KR2o0025_tls_023-188a.49">十表法十幹，</seg>
<seg xml:id="KR2o0025_tls_023-188a.50">三十世家法一月三十日，</seg>
<seg xml:id="KR2o0025_tls_023-188a.51">七十列傳法七十二候，</seg>
<seg xml:id="KR2o0025_tls_023-188a.52">百三十篇法一歲加閏，</seg>
<seg xml:id="KR2o0025_tls_023-188a.53">此則支離而難喻者矣。</seg>
<seg xml:id="KR2o0025_tls_023-188a.54">就如其說，</seg>
<seg xml:id="KR2o0025_tls_023-188a.55">則表法十幹，</seg>
<seg xml:id="KR2o0025_tls_023-188a.56">紀當法十二支，</seg>
<seg xml:id="KR2o0025_tls_023-188a.57">豈帝紀反用地數，</seg>
<seg xml:id="KR2o0025_tls_023-188a.58">而王侯用天數乎？</seg>
<seg xml:id="KR2o0025_tls_023-188a.59">歲未及三，</seg>
<seg xml:id="KR2o0025_tls_023-188a.60">何以象閏？</seg>
<seg xml:id="KR2o0025_tls_023-188a.61">七十二候，</seg>
<seg xml:id="KR2o0025_tls_023-188a.62">何以缺二？</seg>
<seg xml:id="KR2o0025_tls_023-188a.63">循名責實，</seg>
<seg xml:id="KR2o0025_tls_023-188a.64">觸處皆矛盾矣。</seg>
<seg xml:id="KR2o0025_tls_023-188a.65">然而子史諸家，</seg>
<seg xml:id="KR2o0025_tls_023-188a.66">多沿其說，</seg>
<seg xml:id="KR2o0025_tls_023-188a.67">或取陰陽奇偶，</seg>
<seg xml:id="KR2o0025_tls_023-188a.68">或取五行生成，</seg>
<seg xml:id="KR2o0025_tls_023-188a.69">少則並於三五，</seg>
<seg xml:id="KR2o0025_tls_023-188a.70">多或配至百十，</seg>
<seg xml:id="KR2o0025_tls_023-188a.71">寧使續鳧斷鶴，</seg>
<seg xml:id="KR2o0025_tls_023-188a.72">要必象數相符。</seg>
<seg xml:id="KR2o0025_tls_023-188a.73">孟氏七篇，</seg>
<seg xml:id="KR2o0025_tls_023-188a.74">必依七政，</seg>
<seg xml:id="KR2o0025_tls_023-188a.75">屈原《九歌》，</seg>
<seg xml:id="KR2o0025_tls_023-188a.76">難合九章，</seg>
<seg xml:id="KR2o0025_tls_023-188a.77">近如鄧氏《函史》之老陽少陽，</seg>
<seg xml:id="KR2o0025_tls_023-188a.78">《景嶽全書》之八方八陣，</seg>
<seg xml:id="KR2o0025_tls_023-188a.79">則亦幾何其不為兒戲耶？</seg>
</p>
<p>
<seg xml:id="KR2o0025_tls_023-189a.1">古人著書命篇，</seg>
<seg xml:id="KR2o0025_tls_023-189a.2">取辨甲乙，</seg>
<seg xml:id="KR2o0025_tls_023-189a.3">非有深意也。</seg>
<seg xml:id="KR2o0025_tls_023-189a.4">六藝之文，</seg>
<seg xml:id="KR2o0025_tls_023-189a.5">今具可識矣。</seg>
<seg xml:id="KR2o0025_tls_023-189a.6">蓋有一定之名，</seg>
<seg xml:id="KR2o0025_tls_023-189a.7">與無定之名，</seg>
<seg xml:id="KR2o0025_tls_023-189a.8">要皆取辨甲乙，</seg>
<seg xml:id="KR2o0025_tls_023-189a.9">非有深意也。</seg>
<seg xml:id="KR2o0025_tls_023-189a.10">一定之名，</seg>
<seg xml:id="KR2o0025_tls_023-189a.11">典、謨、貢、範之屬是也<note>《帝典》、《臯陶謨》、《禹貢》、《洪範》，皆古經定名。他如《多方》、《多士》、《梓材》之類，皆非定名。</note>。</seg>
<seg xml:id="KR2o0025_tls_023-189a.12">無定之名，</seg>
<seg xml:id="KR2o0025_tls_023-189a.13">《風》詩《雅》、《頌》之屬是也<note>皆以章首二字為名。</note>。</seg>
<seg xml:id="KR2o0025_tls_023-189a.14">諸子傳記之書，</seg>
<seg xml:id="KR2o0025_tls_023-189a.15">亦有一定之名與無定之名，</seg>
<seg xml:id="KR2o0025_tls_023-189a.16">隨文起例，</seg>
<seg xml:id="KR2o0025_tls_023-189a.17">不可勝舉；</seg>
<seg xml:id="KR2o0025_tls_023-189a.18">其取辨甲乙，</seg>
<seg xml:id="KR2o0025_tls_023-189a.19">而無深意，</seg>
<seg xml:id="KR2o0025_tls_023-189a.20">則大略相同也<note>象數之書，不在其例。</note>。</seg>
<seg xml:id="KR2o0025_tls_023-189a.21">夫子沒而微言絕，</seg>
<seg xml:id="KR2o0025_tls_023-189a.22">《論語》二十篇，</seg>
<seg xml:id="KR2o0025_tls_023-189a.23">固六藝之奧區矣。</seg>
<seg xml:id="KR2o0025_tls_023-189a.24">然《學而》、《為政》諸篇目，</seg>
<seg xml:id="KR2o0025_tls_023-189a.25">皆取章首字句標名，</seg>
<seg xml:id="KR2o0025_tls_023-189a.26">無他意也。</seg>
<seg xml:id="KR2o0025_tls_023-189a.27">《孟子》七篇，</seg>
<seg xml:id="KR2o0025_tls_023-189a.28">或雲萬章之徒所記，</seg>
<seg xml:id="KR2o0025_tls_023-189a.29">或雲孟子自著，</seg>
<seg xml:id="KR2o0025_tls_023-189a.30">要亦誦法《論語》之書也。</seg>
<seg xml:id="KR2o0025_tls_023-189a.31">《梁惠王》與《公孫醜》之篇名，</seg>
<seg xml:id="KR2o0025_tls_023-189a.32">則亦章首字句，</seg>
<seg xml:id="KR2o0025_tls_023-189a.33">取以標名，</seg>
<seg xml:id="KR2o0025_tls_023-189a.34">豈有他哉？</seg>
<seg xml:id="KR2o0025_tls_023-189a.35">說者不求篇內之義理，</seg>
<seg xml:id="KR2o0025_tls_023-189a.36">而過求篇外之標題，</seg>
<seg xml:id="KR2o0025_tls_023-189a.37">則於義為鑿也。</seg>
<seg xml:id="KR2o0025_tls_023-189a.38">師弟問答，</seg>
<seg xml:id="KR2o0025_tls_023-189a.39">自是常事，</seg>
<seg xml:id="KR2o0025_tls_023-189a.40">偶居章首而取以名篇，</seg>
<seg xml:id="KR2o0025_tls_023-189a.41">何足異哉？</seg>
<seg xml:id="KR2o0025_tls_023-189a.42">說者以為衛靈公與季氏，</seg>
<seg xml:id="KR2o0025_tls_023-189a.43">乃當世之諸侯大夫，</seg>
<seg xml:id="KR2o0025_tls_023-189a.44">孔子道德為王者師，</seg>
<seg xml:id="KR2o0025_tls_023-189a.45">故取以名篇，</seg>
<seg xml:id="KR2o0025_tls_023-189a.46">與《公冶》、《雍也》諸篇，</seg>
<seg xml:id="KR2o0025_tls_023-189a.47">等於弟子之列爾。</seg>
<seg xml:id="KR2o0025_tls_023-189a.48">《孟子》篇名有《梁惠王》、《滕文公》，</seg>
<seg xml:id="KR2o0025_tls_023-189a.49">皆當世之諸侯，</seg>
<seg xml:id="KR2o0025_tls_023-189a.50">而與《萬章》、《公孫醜》篇同列，</seg>
<seg xml:id="KR2o0025_tls_023-189a.51">亦此例也。</seg>
<seg xml:id="KR2o0025_tls_023-189a.52">此則可謂穿鑿而無理者矣。</seg>
<seg xml:id="KR2o0025_tls_023-189a.53">就如其說，</seg>
<seg xml:id="KR2o0025_tls_023-189a.54">則《論語》篇有《泰伯》，</seg>
<seg xml:id="KR2o0025_tls_023-189a.55">古聖賢也。</seg>
<seg xml:id="KR2o0025_tls_023-189a.56">《堯曰》，</seg>
<seg xml:id="KR2o0025_tls_023-189a.57">古聖帝也。</seg>
<seg xml:id="KR2o0025_tls_023-189a.58">豈亦將推夫子為堯與泰伯之師乎？</seg>
<seg xml:id="KR2o0025_tls_023-189a.59">《微子》，</seg>
<seg xml:id="KR2o0025_tls_023-189a.60">孔子祖也。</seg>
<seg xml:id="KR2o0025_tls_023-189a.61">《微子》名篇，</seg>
<seg xml:id="KR2o0025_tls_023-189a.62">豈將以先祖為弟子乎？</seg>
<seg xml:id="KR2o0025_tls_023-189a.63">且諸侯之中，</seg>
<seg xml:id="KR2o0025_tls_023-189a.64">如齊桓、晉文，</seg>
<seg xml:id="KR2o0025_tls_023-189a.65">豈不賢於衛靈？</seg>
<seg xml:id="KR2o0025_tls_023-189a.66">
                        <note>弟子自是據同時者而言，則魯哀與齊景亦較衛靈為賢，不應取此也。</note>晏嬰、蘧瑗，</seg>
<seg xml:id="KR2o0025_tls_023-189a.67">豈不賢於季氏？</seg>
<seg xml:id="KR2o0025_tls_023-189a.68">同在章中，</seg>
<seg xml:id="KR2o0025_tls_023-189a.69">何不升為篇首，</seg>
<seg xml:id="KR2o0025_tls_023-189a.70">而顧去彼取此乎？</seg>
<seg xml:id="KR2o0025_tls_023-189a.71">孟子之於告子，</seg>
<seg xml:id="KR2o0025_tls_023-189a.72">蓋卑之不足道矣。</seg>
<seg xml:id="KR2o0025_tls_023-189a.73">乃與公孫、萬章，</seg>
<seg xml:id="KR2o0025_tls_023-189a.74">躋之同列，</seg>
<seg xml:id="KR2o0025_tls_023-189a.75">則無是非之心矣。</seg>
<seg xml:id="KR2o0025_tls_023-189a.76">執此義以說書，</seg>
<seg xml:id="KR2o0025_tls_023-189a.77">無怪後世著書，</seg>
<seg xml:id="KR2o0025_tls_023-189a.78">妄擬古人而不得其意者，</seg>
<seg xml:id="KR2o0025_tls_023-189a.79">滔滔未已也。</seg>
</p>
<p>
<seg xml:id="KR2o0025_tls_023-190a.1">或曰：</seg>
<seg xml:id="KR2o0025_tls_023-190a.2">附會篇名，</seg>
<seg xml:id="KR2o0025_tls_023-190a.3">強為標榜，</seg>
<seg xml:id="KR2o0025_tls_023-190a.4">蓋漢儒說經，</seg>
<seg xml:id="KR2o0025_tls_023-190a.5">求其說而不免太過者也。</seg>
<seg xml:id="KR2o0025_tls_023-190a.6">然漢儒所以為此，</seg>
<seg xml:id="KR2o0025_tls_023-190a.7">豈竟全無所見，</seg>
<seg xml:id="KR2o0025_tls_023-190a.8">而率然自伸其臆歟？</seg>
<seg xml:id="KR2o0025_tls_023-190a.9">余曰：</seg>
<seg xml:id="KR2o0025_tls_023-190a.10">此恐周末賤儒，</seg>
<seg xml:id="KR2o0025_tls_023-190a.11">已有開其端矣。</seg>
<seg xml:id="KR2o0025_tls_023-190a.12">著書之盛，</seg>
<seg xml:id="KR2o0025_tls_023-190a.13">莫甚於戰國；</seg>
<seg xml:id="KR2o0025_tls_023-190a.14">以著書而取給為幹祿之資，</seg>
<seg xml:id="KR2o0025_tls_023-190a.15">蓋亦始於戰國也。</seg>
<seg xml:id="KR2o0025_tls_023-190a.16">故屈平之草稿，</seg>
<seg xml:id="KR2o0025_tls_023-190a.17">上官欲奪，</seg>
<seg xml:id="KR2o0025_tls_023-190a.18">而《國策》多有為人上書，</seg>
<seg xml:id="KR2o0025_tls_023-190a.19">則文章重，</seg>
<seg xml:id="KR2o0025_tls_023-190a.20">而著書開假借之端矣。</seg>
<seg xml:id="KR2o0025_tls_023-190a.21">《五蠹》、《孤憤》之篇，</seg>
<seg xml:id="KR2o0025_tls_023-190a.22">秦王見之，</seg>
<seg xml:id="KR2o0025_tls_023-190a.23">至恨不與同生，</seg>
<seg xml:id="KR2o0025_tls_023-190a.24">則下以是幹，</seg>
<seg xml:id="KR2o0025_tls_023-190a.25">上亦以是取矣。</seg>
<seg xml:id="KR2o0025_tls_023-190a.26">求取者多，</seg>
<seg xml:id="KR2o0025_tls_023-190a.27">則矜榜起，</seg>
<seg xml:id="KR2o0025_tls_023-190a.28">而飾偽之風亦開。</seg>
<seg xml:id="KR2o0025_tls_023-190a.29">余覽《漢藝文誌》，</seg>
<seg xml:id="KR2o0025_tls_023-190a.30">儒家者流，</seg>
<seg xml:id="KR2o0025_tls_023-190a.31">則有《魏文侯》與《平原君》書。</seg>
<seg xml:id="KR2o0025_tls_023-190a.32">讀者不察，</seg>
<seg xml:id="KR2o0025_tls_023-190a.33">以謂戰國諸侯公子，</seg>
<seg xml:id="KR2o0025_tls_023-190a.34">何以入於儒家？</seg>
<seg xml:id="KR2o0025_tls_023-190a.35">不知著書之人，</seg>
<seg xml:id="KR2o0025_tls_023-190a.36">自讬儒家，</seg>
<seg xml:id="KR2o0025_tls_023-190a.37">而述諸侯公子請業質疑，</seg>
<seg xml:id="KR2o0025_tls_023-190a.38">因以所問之人名篇居首，</seg>
<seg xml:id="KR2o0025_tls_023-190a.39">其書不傳，</seg>
<seg xml:id="KR2o0025_tls_023-190a.40">後人誤於標題之名，</seg>
<seg xml:id="KR2o0025_tls_023-190a.41">遂謂文侯、平原所自著也。</seg>
<seg xml:id="KR2o0025_tls_023-190a.42">夫一時逐風會而著書者，</seg>
<seg xml:id="KR2o0025_tls_023-190a.43">豈有道德可為人師，</seg>
<seg xml:id="KR2o0025_tls_023-190a.44">而諸侯卿相，</seg>
<seg xml:id="KR2o0025_tls_023-190a.45">漫無擇決，</seg>
<seg xml:id="KR2o0025_tls_023-190a.46">概焉相從而請業哉？</seg>
<seg xml:id="KR2o0025_tls_023-190a.47">必有無其事，</seg>
<seg xml:id="KR2o0025_tls_023-190a.48">而讬於貴顯之交以欺世者矣。</seg>
<seg xml:id="KR2o0025_tls_023-190a.49">《國策》一書，</seg>
<seg xml:id="KR2o0025_tls_023-190a.50">多記當時策士智謀，</seg>
<seg xml:id="KR2o0025_tls_023-190a.51">然亦時有奇謀詭計，</seg>
<seg xml:id="KR2o0025_tls_023-190a.52">一時未用，</seg>
<seg xml:id="KR2o0025_tls_023-190a.53">而著書之士，</seg>
<seg xml:id="KR2o0025_tls_023-190a.54">愛不能割，</seg>
<seg xml:id="KR2o0025_tls_023-190a.55">假設主臣問難以快其意，</seg>
<seg xml:id="KR2o0025_tls_023-190a.56">如蘇子之於薛公及楚太子事，</seg>
<seg xml:id="KR2o0025_tls_023-190a.57">其明徵也。</seg>
<seg xml:id="KR2o0025_tls_023-190a.58">然則貧賤而讬顯貴交言，</seg>
<seg xml:id="KR2o0025_tls_023-190a.59">愚陋而附高明為伍，</seg>
<seg xml:id="KR2o0025_tls_023-190a.60">策士誇詐之風，</seg>
<seg xml:id="KR2o0025_tls_023-190a.61">又值言辭相矜之際，</seg>
<seg xml:id="KR2o0025_tls_023-190a.62">天下風靡久矣。</seg>
<seg xml:id="KR2o0025_tls_023-190a.63">而說經者目見當日時事如此，</seg>
<seg xml:id="KR2o0025_tls_023-190a.64">遂謂聖賢道德之隆，</seg>
<seg xml:id="KR2o0025_tls_023-190a.65">必藉諸侯卿相相與師尊，</seg>
<seg xml:id="KR2o0025_tls_023-190a.66">而後有以出一世之上也。</seg>
<seg xml:id="KR2o0025_tls_023-190a.67">嗚呼！</seg>
<seg xml:id="KR2o0025_tls_023-190a.68">此則囿於風氣之所自也。</seg>
</p>
<p>
<seg xml:id="KR2o0025_tls_023-191a.1">假設問答以著書，</seg>
<seg xml:id="KR2o0025_tls_023-191a.2">於古有之乎？曰：</seg>
<seg xml:id="KR2o0025_tls_023-191a.3">有從實而虛者，</seg>
<seg xml:id="KR2o0025_tls_023-191a.4">《莊》、《列》寓言，</seg>
<seg xml:id="KR2o0025_tls_023-191a.5">稱述堯、舜、孔、顏之問答，</seg>
<seg xml:id="KR2o0025_tls_023-191a.6">望而知其為寓也。</seg>
<seg xml:id="KR2o0025_tls_023-191a.7">有從虛而實者，</seg>
<seg xml:id="KR2o0025_tls_023-191a.8">《屈賦》所稱漁父、詹尹，</seg>
<seg xml:id="KR2o0025_tls_023-191a.9">本無其人，</seg>
<seg xml:id="KR2o0025_tls_023-191a.10">而入以屈子所自言，</seg>
<seg xml:id="KR2o0025_tls_023-191a.11">是彼無而屈子固有也，</seg>
<seg xml:id="KR2o0025_tls_023-191a.12">亦可望而知其為寓也。</seg>
<seg xml:id="KR2o0025_tls_023-191a.13">有從文而假者，</seg>
<seg xml:id="KR2o0025_tls_023-191a.14">楚太子與吳客，</seg>
<seg xml:id="KR2o0025_tls_023-191a.15">烏有先生與子虛也。</seg>
<seg xml:id="KR2o0025_tls_023-191a.16">有從質而假者，</seg>
<seg xml:id="KR2o0025_tls_023-191a.17">《公》、《穀》傳經，</seg>
<seg xml:id="KR2o0025_tls_023-191a.18">設為問難，</seg>
<seg xml:id="KR2o0025_tls_023-191a.19">而不著人名，</seg>
<seg xml:id="KR2o0025_tls_023-191a.20">是也。</seg>
<seg xml:id="KR2o0025_tls_023-191a.21">後世之士摛詞掞藻，</seg>
<seg xml:id="KR2o0025_tls_023-191a.22">率多詭讬，</seg>
<seg xml:id="KR2o0025_tls_023-191a.23">知讀者之不泥跡也。</seg>
<seg xml:id="KR2o0025_tls_023-191a.24">考質疑難，</seg>
<seg xml:id="KR2o0025_tls_023-191a.25">必知真名。</seg>
<seg xml:id="KR2o0025_tls_023-191a.26">不得其人，</seg>
<seg xml:id="KR2o0025_tls_023-191a.27">而以意推之，</seg>
<seg xml:id="KR2o0025_tls_023-191a.28">則稱或問，</seg>
<seg xml:id="KR2o0025_tls_023-191a.29">恐其以虛構之言，</seg>
<seg xml:id="KR2o0025_tls_023-191a.30">誤後人也。</seg>
<seg xml:id="KR2o0025_tls_023-191a.31">近世著述之書，</seg>
<seg xml:id="KR2o0025_tls_023-191a.32">余不能無惑矣。</seg>
<seg xml:id="KR2o0025_tls_023-191a.33">理之易見者，</seg>
<seg xml:id="KR2o0025_tls_023-191a.34">不言可也。</seg>
<seg xml:id="KR2o0025_tls_023-191a.35">必欲言之，</seg>
<seg xml:id="KR2o0025_tls_023-191a.36">直筆於書，</seg>
<seg xml:id="KR2o0025_tls_023-191a.37">其亦可也。</seg>
<seg xml:id="KR2o0025_tls_023-191a.38">作者必欲設問，</seg>
<seg xml:id="KR2o0025_tls_023-191a.39">則已迂矣。</seg>
<seg xml:id="KR2o0025_tls_023-191a.40">必欲設問，</seg>
<seg xml:id="KR2o0025_tls_023-191a.41">或讬甲乙，</seg>
<seg xml:id="KR2o0025_tls_023-191a.42">抑稱或問，</seg>
<seg xml:id="KR2o0025_tls_023-191a.43">皆可為也。</seg>
<seg xml:id="KR2o0025_tls_023-191a.44">必著人以實之，</seg>
<seg xml:id="KR2o0025_tls_023-191a.45">則何說也？</seg>
<seg xml:id="KR2o0025_tls_023-191a.46">且所讬者，</seg>
<seg xml:id="KR2o0025_tls_023-191a.47">又必取同時相與周旋，</seg>
<seg xml:id="KR2o0025_tls_023-191a.48">而少有聲望者也，</seg>
<seg xml:id="KR2o0025_tls_023-191a.49">否則不足以標榜也。</seg>
<seg xml:id="KR2o0025_tls_023-191a.50">至取其所著，</seg>
<seg xml:id="KR2o0025_tls_023-191a.51">而還詰問之，</seg>
<seg xml:id="KR2o0025_tls_023-191a.52">其人初不知也，</seg>
<seg xml:id="KR2o0025_tls_023-191a.53">不亦誣乎？</seg>
<seg xml:id="KR2o0025_tls_023-191a.54">且問答之體，</seg>
<seg xml:id="KR2o0025_tls_023-191a.55">問者必淺，</seg>
<seg xml:id="KR2o0025_tls_023-191a.56">而答者必深；</seg>
<seg xml:id="KR2o0025_tls_023-191a.57">問者有非，</seg>
<seg xml:id="KR2o0025_tls_023-191a.58">而答者必是。</seg>
<seg xml:id="KR2o0025_tls_023-191a.59">今偽讬於問答，</seg>
<seg xml:id="KR2o0025_tls_023-191a.60">是常以深且是者自予，</seg>
<seg xml:id="KR2o0025_tls_023-191a.61">而以淺且非者予人也，</seg>
<seg xml:id="KR2o0025_tls_023-191a.62">不亦薄乎？</seg>
<seg xml:id="KR2o0025_tls_023-191a.63">君子之於著述，</seg>
<seg xml:id="KR2o0025_tls_023-191a.64">茍足顯其義，</seg>
<seg xml:id="KR2o0025_tls_023-191a.65">而折是非之中，</seg>
<seg xml:id="KR2o0025_tls_023-191a.66">雖果有其人，</seg>
<seg xml:id="KR2o0025_tls_023-191a.67">猶將隱其姓名而存忠厚，</seg>
<seg xml:id="KR2o0025_tls_023-191a.68">況本無是說而強坐於人乎？</seg>
<seg xml:id="KR2o0025_tls_023-191a.69">誣人以取名，</seg>
<seg xml:id="KR2o0025_tls_023-191a.70">與劫人以求利，</seg>
<seg xml:id="KR2o0025_tls_023-191a.71">何以異乎？</seg>
<seg xml:id="KR2o0025_tls_023-191a.72">且文有起伏，</seg>
<seg xml:id="KR2o0025_tls_023-191a.73">往往假於義有問答，</seg>
<seg xml:id="KR2o0025_tls_023-191a.74">是則在於文勢則然，</seg>
<seg xml:id="KR2o0025_tls_023-191a.75">初不關於義有伏匿也。</seg>
<seg xml:id="KR2o0025_tls_023-191a.76">倘於此而猶須問焉，</seg>
<seg xml:id="KR2o0025_tls_023-191a.77">是必愚而至陋者也。</seg>
<seg xml:id="KR2o0025_tls_023-191a.78">今乃坐人愚陋，</seg>
<seg xml:id="KR2o0025_tls_023-191a.79">而以供己文之起伏焉，</seg>
<seg xml:id="KR2o0025_tls_023-191a.80">則是假推官以葉韻也。</seg>
<seg xml:id="KR2o0025_tls_023-191a.81">昔有居下僚而吟詩謗上官者，</seg>
<seg xml:id="KR2o0025_tls_023-191a.82">上官召之，</seg>
<seg xml:id="KR2o0025_tls_023-191a.83">適與某推官者同見。</seg>
<seg xml:id="KR2o0025_tls_023-191a.84">上官詰之，</seg>
<seg xml:id="KR2o0025_tls_023-191a.85">其人復吟詩以自解，</seg>
<seg xml:id="KR2o0025_tls_023-191a.86">而結語雲，</seg>
<seg xml:id="KR2o0025_tls_023-191a.87">問某推官。</seg>
<seg xml:id="KR2o0025_tls_023-191a.88">推官初不知也，</seg>
<seg xml:id="KR2o0025_tls_023-191a.89">惶懼無以自白，</seg>
<seg xml:id="KR2o0025_tls_023-191a.90">退而詰其何為見誣。</seg>
<seg xml:id="KR2o0025_tls_023-191a.91">答曰：</seg>
<seg xml:id="KR2o0025_tls_023-191a.92">非有他也，</seg>
<seg xml:id="KR2o0025_tls_023-191a.93">借君銜以葉韻爾。</seg>
</p>
<p>
<seg xml:id="KR2o0025_tls_023-192a.1">問難之體，</seg>
<seg xml:id="KR2o0025_tls_023-192a.2">必屈問而申答，</seg>
<seg xml:id="KR2o0025_tls_023-192a.3">故非義理有至要，</seg>
<seg xml:id="KR2o0025_tls_023-192a.4">君子不欲著屈者之姓氏也。</seg>
<seg xml:id="KR2o0025_tls_023-192a.5">孟子拒楊、墨，</seg>
<seg xml:id="KR2o0025_tls_023-192a.6">必取楊、墨之說而辟之，</seg>
<seg xml:id="KR2o0025_tls_023-192a.7">則不惟其人而惟其學。</seg>
<seg xml:id="KR2o0025_tls_023-192a.8">故引楊、墨之言，</seg>
<seg xml:id="KR2o0025_tls_023-192a.9">但明楊、墨之家學，</seg>
<seg xml:id="KR2o0025_tls_023-192a.10">而不必專指楊朱、墨翟之人也。</seg>
<seg xml:id="KR2o0025_tls_023-192a.11">是其拒之之深，</seg>
<seg xml:id="KR2o0025_tls_023-192a.12">欲痛盡其支裔也。</seg>
<seg xml:id="KR2o0025_tls_023-192a.13">蓋以彼我不兩立，</seg>
<seg xml:id="KR2o0025_tls_023-192a.14">不如是，</seg>
<seg xml:id="KR2o0025_tls_023-192a.15">不足以明先王之大道也。</seg>
<seg xml:id="KR2o0025_tls_023-192a.16">彼異學之視吾儒，</seg>
<seg xml:id="KR2o0025_tls_023-192a.17">何獨不然哉？</seg>
<seg xml:id="KR2o0025_tls_023-192a.18">韓非治刑名之說，</seg>
<seg xml:id="KR2o0025_tls_023-192a.19">則儒墨皆在所擯矣。</seg>
<seg xml:id="KR2o0025_tls_023-192a.20">墨者之言少，</seg>
<seg xml:id="KR2o0025_tls_023-192a.21">而儒則《詩》、《書》六藝，</seg>
<seg xml:id="KR2o0025_tls_023-192a.22">皆為儒者所稱述，</seg>
<seg xml:id="KR2o0025_tls_023-192a.23">故其歷詆堯、舜、文、周之行事，</seg>
<seg xml:id="KR2o0025_tls_023-192a.24">必藉儒者之言以辨之。</seg>
<seg xml:id="KR2o0025_tls_023-192a.25">故諸《難》之篇，</seg>
<seg xml:id="KR2o0025_tls_023-192a.26">多標儒者，</seg>
<seg xml:id="KR2o0025_tls_023-192a.27">以為習射之的焉。</seg>
<seg xml:id="KR2o0025_tls_023-192a.28">此則在彼不得不然也，</seg>
<seg xml:id="KR2o0025_tls_023-192a.29">君子之所不屑較也。</seg>
<seg xml:id="KR2o0025_tls_023-192a.30">然而其文華而辨，</seg>
<seg xml:id="KR2o0025_tls_023-192a.31">其意刻而深，</seg>
<seg xml:id="KR2o0025_tls_023-192a.32">後世文章之士，</seg>
<seg xml:id="KR2o0025_tls_023-192a.33">多好觀之。</seg>
<seg xml:id="KR2o0025_tls_023-192a.34">惟其文而不惟其人，</seg>
<seg xml:id="KR2o0025_tls_023-192a.35">則亦未始不可參取也。</seg>
<seg xml:id="KR2o0025_tls_023-192a.36">王充《論衡》，</seg>
<seg xml:id="KR2o0025_tls_023-192a.37">則效諸《難》之文而為之。</seg>
<seg xml:id="KR2o0025_tls_023-192a.38">效其文者，</seg>
<seg xml:id="KR2o0025_tls_023-192a.39">非由其學也，</seg>
<seg xml:id="KR2o0025_tls_023-192a.40">乃亦標儒者而詰難之。</seg>
<seg xml:id="KR2o0025_tls_023-192a.41">且其所詰，</seg>
<seg xml:id="KR2o0025_tls_023-192a.42">傳記錯雜，</seg>
<seg xml:id="KR2o0025_tls_023-192a.43">亦不盡出儒者也。</seg>
<seg xml:id="KR2o0025_tls_023-192a.44">強坐儒說，</seg>
<seg xml:id="KR2o0025_tls_023-192a.45">而為誌射之的焉，</seg>
<seg xml:id="KR2o0025_tls_023-192a.46">王充與儒何仇乎？</seg>
<seg xml:id="KR2o0025_tls_023-192a.47">且其《問孔》、《刺孟》諸篇之辨難，</seg>
<seg xml:id="KR2o0025_tls_023-192a.48">以為儒說之非也，</seg>
<seg xml:id="KR2o0025_tls_023-192a.49">其文有似韓非矣。</seg>
<seg xml:id="KR2o0025_tls_023-192a.50">韓非絀儒，</seg>
<seg xml:id="KR2o0025_tls_023-192a.51">將以申刑名也。</seg>
<seg xml:id="KR2o0025_tls_023-192a.52">王充之意，</seg>
<seg xml:id="KR2o0025_tls_023-192a.53">將亦何申乎？</seg>
<seg xml:id="KR2o0025_tls_023-192a.54">觀其深斥韓非鹿馬之喻以尊儒，</seg>
<seg xml:id="KR2o0025_tls_023-192a.55">且其自敘，</seg>
<seg xml:id="KR2o0025_tls_023-192a.56">辨別流俗傳訛，</seg>
<seg xml:id="KR2o0025_tls_023-192a.57">欲正人心風俗，</seg>
<seg xml:id="KR2o0025_tls_023-192a.58">此則儒者之宗旨也。</seg>
<seg xml:id="KR2o0025_tls_023-192a.59">然則王充以儒者而拒儒者乎？</seg>
<seg xml:id="KR2o0025_tls_023-192a.60">韓非宗旨，</seg>
<seg xml:id="KR2o0025_tls_023-192a.61">固有在矣。</seg>
<seg xml:id="KR2o0025_tls_023-192a.62">其文之雋，</seg>
<seg xml:id="KR2o0025_tls_023-192a.63">不在能斥儒也。</seg>
<seg xml:id="KR2o0025_tls_023-192a.64">王充泥於其文，</seg>
<seg xml:id="KR2o0025_tls_023-192a.65">以為不斥儒，</seg>
<seg xml:id="KR2o0025_tls_023-192a.66">則文不雋乎？</seg>
<seg xml:id="KR2o0025_tls_023-192a.67">凡人相詬，</seg>
<seg xml:id="KR2o0025_tls_023-192a.68">多反其言以詬之，</seg>
<seg xml:id="KR2o0025_tls_023-192a.69">情也。</seg>
<seg xml:id="KR2o0025_tls_023-192a.70">斥名而詬，</seg>
<seg xml:id="KR2o0025_tls_023-192a.71">則反詬者必易其名，</seg>
<seg xml:id="KR2o0025_tls_023-192a.72">勢也。</seg>
<seg xml:id="KR2o0025_tls_023-192a.73">今王充之斥儒，</seg>
<seg xml:id="KR2o0025_tls_023-192a.74">是彼斥反詬，</seg>
<seg xml:id="KR2o0025_tls_023-192a.75">而仍用己之名也。</seg>
</p>
<p>
<seg xml:id="KR2o0025_tls_023-193a.1">質性</seg>
</p>
<p>
<seg xml:id="KR2o0025_tls_023-194a.1">《洪範》三德，</seg>
<seg xml:id="KR2o0025_tls_023-194a.2">正直協中，</seg>
<seg xml:id="KR2o0025_tls_023-194a.3">剛柔互克，</seg>
<seg xml:id="KR2o0025_tls_023-194a.4">以劑其過與不及；</seg>
<seg xml:id="KR2o0025_tls_023-194a.5">是約天下之心知血氣，</seg>
<seg xml:id="KR2o0025_tls_023-194a.6">聰明才力，</seg>
<seg xml:id="KR2o0025_tls_023-194a.7">無出於三者之外矣。</seg>
<seg xml:id="KR2o0025_tls_023-194a.8">孔子之教弟子，</seg>
<seg xml:id="KR2o0025_tls_023-194a.9">不得中行，</seg>
<seg xml:id="KR2o0025_tls_023-194a.10">則思狂狷，</seg>
<seg xml:id="KR2o0025_tls_023-194a.11">是亦三德之取材也。</seg>
<seg xml:id="KR2o0025_tls_023-194a.12">然而鄉願者流，</seg>
<seg xml:id="KR2o0025_tls_023-194a.13">貌似中行而譏狂狷，</seg>
<seg xml:id="KR2o0025_tls_023-194a.14">則非三德所能約也。</seg>
<seg xml:id="KR2o0025_tls_023-194a.15">孔、孟惡之為德之賊，</seg>
<seg xml:id="KR2o0025_tls_023-194a.16">蓋與中行狂狷，</seg>
<seg xml:id="KR2o0025_tls_023-194a.17">亂而為四也。</seg>
<seg xml:id="KR2o0025_tls_023-194a.18">乃人心不古，</seg>
<seg xml:id="KR2o0025_tls_023-194a.19">而流風下趨，</seg>
<seg xml:id="KR2o0025_tls_023-194a.20">不特偽中行者，</seg>
<seg xml:id="KR2o0025_tls_023-194a.21">亂三為四，</seg>
<seg xml:id="KR2o0025_tls_023-194a.22">抑且偽狂偽狷者流，</seg>
<seg xml:id="KR2o0025_tls_023-194a.23">亦且亂四而為六；</seg>
<seg xml:id="KR2o0025_tls_023-194a.24">不特中行不可希冀，</seg>
<seg xml:id="KR2o0025_tls_023-194a.25">即求狂狷之誠然，</seg>
<seg xml:id="KR2o0025_tls_023-194a.26">何可得耶？</seg>
<seg xml:id="KR2o0025_tls_023-194a.27">孟子之論知言，</seg>
<seg xml:id="KR2o0025_tls_023-194a.28">以為生心發政，</seg>
<seg xml:id="KR2o0025_tls_023-194a.29">害於其事。</seg>
<seg xml:id="KR2o0025_tls_023-194a.30">吾蓋於撰述諸家，</seg>
<seg xml:id="KR2o0025_tls_023-194a.31">深求其故矣。</seg>
<seg xml:id="KR2o0025_tls_023-194a.32">其曼衍為書，</seg>
<seg xml:id="KR2o0025_tls_023-194a.33">本無立言之旨，</seg>
<seg xml:id="KR2o0025_tls_023-194a.34">可弗論矣。</seg>
<seg xml:id="KR2o0025_tls_023-194a.35">乃有自命成家，</seg>
<seg xml:id="KR2o0025_tls_023-194a.36">按其宗旨，</seg>
<seg xml:id="KR2o0025_tls_023-194a.37">不盡無謂；</seg>
<seg xml:id="KR2o0025_tls_023-194a.38">而按以三德之實，</seg>
<seg xml:id="KR2o0025_tls_023-194a.39">則失其本性，</seg>
<seg xml:id="KR2o0025_tls_023-194a.40">而無當於古人之要道，</seg>
<seg xml:id="KR2o0025_tls_023-194a.41">所謂似之而非也。</seg>
<seg xml:id="KR2o0025_tls_023-194a.42">學者將求大義於古人，</seg>
<seg xml:id="KR2o0025_tls_023-194a.43">而不於此致辨焉，</seg>
<seg xml:id="KR2o0025_tls_023-194a.44">則始於亂三而六者，</seg>
<seg xml:id="KR2o0025_tls_023-194a.45">究且因三偽而亡三德矣。</seg>
<seg xml:id="KR2o0025_tls_023-194a.46">嗚呼！</seg>
<seg xml:id="KR2o0025_tls_023-194a.47">質性之論，</seg>
<seg xml:id="KR2o0025_tls_023-194a.48">豈得已哉？</seg>
</p>
<p>
<seg xml:id="KR2o0025_tls_023-195a.1">《易》曰：</seg>
<seg xml:id="KR2o0025_tls_023-195a.2">「言有物而行有恒。」</seg>
<seg xml:id="KR2o0025_tls_023-195a.3">《書》曰：</seg>
<seg xml:id="KR2o0025_tls_023-195a.4">「詩言誌。」</seg>
<seg xml:id="KR2o0025_tls_023-195a.5">吾觀立言之君子，</seg>
<seg xml:id="KR2o0025_tls_023-195a.6">歌詠之詩人，</seg>
<seg xml:id="KR2o0025_tls_023-195a.7">何其紛紛耶？</seg>
<seg xml:id="KR2o0025_tls_023-195a.8">求其物而不得也，</seg>
<seg xml:id="KR2o0025_tls_023-195a.9">探其誌而茫然也，</seg>
<seg xml:id="KR2o0025_tls_023-195a.10">然而皆曰：</seg>
<seg xml:id="KR2o0025_tls_023-195a.11">吾以立言也，</seg>
<seg xml:id="KR2o0025_tls_023-195a.12">吾以賦詩也。</seg>
<seg xml:id="KR2o0025_tls_023-195a.13">無言而有言，</seg>
<seg xml:id="KR2o0025_tls_023-195a.14">無詩而有詩，</seg>
<seg xml:id="KR2o0025_tls_023-195a.15">即其所謂物與誌也。</seg>
<seg xml:id="KR2o0025_tls_023-195a.16">然而自此紛紛矣。</seg>
</p>
<p>
<seg xml:id="KR2o0025_tls_023-196a.1">有誌之士，</seg>
<seg xml:id="KR2o0025_tls_023-196a.2">矜其心，</seg>
<seg xml:id="KR2o0025_tls_023-196a.3">作其意，</seg>
<seg xml:id="KR2o0025_tls_023-196a.4">以謂吾不漫然有言也。</seg>
<seg xml:id="KR2o0025_tls_023-196a.5">學必本於性天，</seg>
<seg xml:id="KR2o0025_tls_023-196a.6">趣必要於仁義，</seg>
<seg xml:id="KR2o0025_tls_023-196a.7">稱必歸於《詩》、《書》，</seg>
<seg xml:id="KR2o0025_tls_023-196a.8">功必及於民物，</seg>
<seg xml:id="KR2o0025_tls_023-196a.9">是堯、舜而非桀、紂，</seg>
<seg xml:id="KR2o0025_tls_023-196a.10">尊孔、孟而拒楊、墨；</seg>
<seg xml:id="KR2o0025_tls_023-196a.11">其所言者，</seg>
<seg xml:id="KR2o0025_tls_023-196a.12">聖人復起，</seg>
<seg xml:id="KR2o0025_tls_023-196a.13">不能易也。</seg>
<seg xml:id="KR2o0025_tls_023-196a.14">求其所以為言者，</seg>
<seg xml:id="KR2o0025_tls_023-196a.15">宗旨茫然也。</seg>
<seg xml:id="KR2o0025_tls_023-196a.16">譬如《彤弓》、《湛露》，</seg>
<seg xml:id="KR2o0025_tls_023-196a.17">奏於賓筵，</seg>
<seg xml:id="KR2o0025_tls_023-196a.18">聞者以謂肄業及之也。</seg>
<seg xml:id="KR2o0025_tls_023-196a.19">或曰：</seg>
<seg xml:id="KR2o0025_tls_023-196a.20">宜若無罪焉。</seg>
<seg xml:id="KR2o0025_tls_023-196a.21">然而子莫於焉執中，</seg>
<seg xml:id="KR2o0025_tls_023-196a.22">鄉願於焉無刺也。</seg>
<seg xml:id="KR2o0025_tls_023-196a.23">惠子曰：</seg>
<seg xml:id="KR2o0025_tls_023-196a.24">「走者東走，</seg>
<seg xml:id="KR2o0025_tls_023-196a.25">逐者亦東走；</seg>
<seg xml:id="KR2o0025_tls_023-196a.26">東走雖同，</seg>
<seg xml:id="KR2o0025_tls_023-196a.27">其東走之情則異。」</seg>
<seg xml:id="KR2o0025_tls_023-196a.28">觀斯人之所言，</seg>
<seg xml:id="KR2o0025_tls_023-196a.29">其為走之東歟？</seg>
<seg xml:id="KR2o0025_tls_023-196a.30">逐之東歟？</seg>
<seg xml:id="KR2o0025_tls_023-196a.31">是未可知也。</seg>
<seg xml:id="KR2o0025_tls_023-196a.32">然而自此又紛紛矣。</seg>
</p>
<p>
<seg xml:id="KR2o0025_tls_023-197a.1">豪傑者出，</seg>
<seg xml:id="KR2o0025_tls_023-197a.2">以謂吾不漫然有言也，</seg>
<seg xml:id="KR2o0025_tls_023-197a.3">吾實有誌焉，</seg>
<seg xml:id="KR2o0025_tls_023-197a.4">物不得其平則鳴也。</seg>
<seg xml:id="KR2o0025_tls_023-197a.5">觀其稱名指類，</seg>
<seg xml:id="KR2o0025_tls_023-197a.6">或如詩人之比興，</seg>
<seg xml:id="KR2o0025_tls_023-197a.7">或如說客之諧隱，</seg>
<seg xml:id="KR2o0025_tls_023-197a.8">即小而喻大，</seg>
<seg xml:id="KR2o0025_tls_023-197a.9">吊古而傷時，</seg>
<seg xml:id="KR2o0025_tls_023-197a.10">嬉笑甚於裂眥，</seg>
<seg xml:id="KR2o0025_tls_023-197a.11">悲歌可以當泣，</seg>
<seg xml:id="KR2o0025_tls_023-197a.12">誠有不得已於所言者。</seg>
<seg xml:id="KR2o0025_tls_023-197a.13">以謂賢者不得誌於時，</seg>
<seg xml:id="KR2o0025_tls_023-197a.14">發憤著書以自表見也。</seg>
<seg xml:id="KR2o0025_tls_023-197a.15">蓋其旨趣，</seg>
<seg xml:id="KR2o0025_tls_023-197a.16">不出於《騷》也。</seg>
<seg xml:id="KR2o0025_tls_023-197a.17">吾讀騷人之言矣：</seg>
<seg xml:id="KR2o0025_tls_023-197a.18">「紛吾有此內美，</seg>
<seg xml:id="KR2o0025_tls_023-197a.19">又重之以修能。」</seg>
<seg xml:id="KR2o0025_tls_023-197a.20">太史遷曰：</seg>
<seg xml:id="KR2o0025_tls_023-197a.21">「余讀《離騷》，</seg>
<seg xml:id="KR2o0025_tls_023-197a.22">悲其誌。」</seg>
<seg xml:id="KR2o0025_tls_023-197a.23">又曰：</seg>
<seg xml:id="KR2o0025_tls_023-197a.24">「明道德之廣崇，</seg>
<seg xml:id="KR2o0025_tls_023-197a.25">治亂之條貫，</seg>
<seg xml:id="KR2o0025_tls_023-197a.26">其誌潔，</seg>
<seg xml:id="KR2o0025_tls_023-197a.27">其行廉，</seg>
<seg xml:id="KR2o0025_tls_023-197a.28">皭然泥而不滓，</seg>
<seg xml:id="KR2o0025_tls_023-197a.29">雖與日月爭光可也。」</seg>
<seg xml:id="KR2o0025_tls_023-197a.30">此賈之所以吊屈，</seg>
<seg xml:id="KR2o0025_tls_023-197a.31">而遷之所以傳賈也；</seg>
<seg xml:id="KR2o0025_tls_023-197a.32">斯皆三代之英也。</seg>
<seg xml:id="KR2o0025_tls_023-197a.33">若夫讬於《騷》以自命者，</seg>
<seg xml:id="KR2o0025_tls_023-197a.34">求其所以牢騷之故而茫然也。</seg>
<seg xml:id="KR2o0025_tls_023-197a.35">嗟窮嘆老，</seg>
<seg xml:id="KR2o0025_tls_023-197a.36">人富貴而己貧賤也，</seg>
<seg xml:id="KR2o0025_tls_023-197a.37">人高第而己擯落也，</seg>
<seg xml:id="KR2o0025_tls_023-197a.38">投權要而遭按劍也，</seg>
<seg xml:id="KR2o0025_tls_023-197a.39">爭勢利而被傾軋也，</seg>
<seg xml:id="KR2o0025_tls_023-197a.40">為是不得誌，</seg>
<seg xml:id="KR2o0025_tls_023-197a.41">而思讬文章於《騷》、《雅》，</seg>
<seg xml:id="KR2o0025_tls_023-197a.42">以謂古人之誌也；</seg>
<seg xml:id="KR2o0025_tls_023-197a.43">不知中人而下，</seg>
<seg xml:id="KR2o0025_tls_023-197a.44">所謂「齊心同所願，</seg>
<seg xml:id="KR2o0025_tls_023-197a.45">含意而未伸」</seg>
<seg xml:id="KR2o0025_tls_023-197a.46">者也。</seg>
<seg xml:id="KR2o0025_tls_023-197a.47">夫科舉擢百十高第，</seg>
<seg xml:id="KR2o0025_tls_023-197a.48">必有數千賈誼，</seg>
<seg xml:id="KR2o0025_tls_023-197a.49">痛哭以吊湘江，</seg>
<seg xml:id="KR2o0025_tls_023-197a.50">江不聞矣。</seg>
<seg xml:id="KR2o0025_tls_023-197a.51">吏部敘千百有位，</seg>
<seg xml:id="KR2o0025_tls_023-197a.52">必有盈萬屈原，</seg>
<seg xml:id="KR2o0025_tls_023-197a.53">搔首以賦《天問》，</seg>
<seg xml:id="KR2o0025_tls_023-197a.54">天厭之矣。</seg>
<seg xml:id="KR2o0025_tls_023-197a.55">孟子曰：</seg>
<seg xml:id="KR2o0025_tls_023-197a.56">「有伊尹之誌則可，</seg>
<seg xml:id="KR2o0025_tls_023-197a.57">無伊尹之誌則篡也。」</seg>
<seg xml:id="KR2o0025_tls_023-197a.58">吾謂牢騷者，</seg>
<seg xml:id="KR2o0025_tls_023-197a.59">有屈賈之誌則可，</seg>
<seg xml:id="KR2o0025_tls_023-197a.60">無屈賈之誌則鄙也。</seg>
<seg xml:id="KR2o0025_tls_023-197a.61">然而自命為騷者，</seg>
<seg xml:id="KR2o0025_tls_023-197a.62">且紛紛矣。</seg>
</p>
<p>
<seg xml:id="KR2o0025_tls_023-198a.1">有曠觀者，</seg>
<seg xml:id="KR2o0025_tls_023-198a.2">從而解曰：</seg>
<seg xml:id="KR2o0025_tls_023-198a.3">是何足以介也，</seg>
<seg xml:id="KR2o0025_tls_023-198a.4">吾有所言，</seg>
<seg xml:id="KR2o0025_tls_023-198a.5">吾以適吾意也。</seg>
<seg xml:id="KR2o0025_tls_023-198a.6">人以吾為然，</seg>
<seg xml:id="KR2o0025_tls_023-198a.7">吾不喜也，</seg>
<seg xml:id="KR2o0025_tls_023-198a.8">人不以吾為然，</seg>
<seg xml:id="KR2o0025_tls_023-198a.9">吾不慍也。</seg>
<seg xml:id="KR2o0025_tls_023-198a.10">古今之是非，</seg>
<seg xml:id="KR2o0025_tls_023-198a.11">不欲其太明也；</seg>
<seg xml:id="KR2o0025_tls_023-198a.12">人我之意見，</seg>
<seg xml:id="KR2o0025_tls_023-198a.13">不欲其過執也。</seg>
<seg xml:id="KR2o0025_tls_023-198a.14">必欲信今，</seg>
<seg xml:id="KR2o0025_tls_023-198a.15">又何為也？</seg>
<seg xml:id="KR2o0025_tls_023-198a.16">有言不如無言之為愈也。</seg>
<seg xml:id="KR2o0025_tls_023-198a.17">是其宗旨蓋欲讬於莊周之齊物也。</seg>
<seg xml:id="KR2o0025_tls_023-198a.18">吾聞莊周之言曰：</seg>
<seg xml:id="KR2o0025_tls_023-198a.19">「內聖外王之學，</seg>
<seg xml:id="KR2o0025_tls_023-198a.20">暗而不明」也，</seg>
<seg xml:id="KR2o0025_tls_023-198a.21">「百家往而不反，</seg>
<seg xml:id="KR2o0025_tls_023-198a.22">道術將裂」也，</seg>
<seg xml:id="KR2o0025_tls_023-198a.23">「寓言十九，</seg>
<seg xml:id="KR2o0025_tls_023-198a.24">卮言日出。」</seg>
<seg xml:id="KR2o0025_tls_023-198a.25">然而稠適上遂，</seg>
<seg xml:id="KR2o0025_tls_023-198a.26">充實而不可以已，</seg>
<seg xml:id="KR2o0025_tls_023-198a.27">則非無所持，</seg>
<seg xml:id="KR2o0025_tls_023-198a.28">而漫為達觀，</seg>
<seg xml:id="KR2o0025_tls_023-198a.29">以略世事也。</seg>
<seg xml:id="KR2o0025_tls_023-198a.30">今附莊而稱達者，</seg>
<seg xml:id="KR2o0025_tls_023-198a.31">其旨果以言為無用歟？</seg>
<seg xml:id="KR2o0025_tls_023-198a.32">雖其無用之說，</seg>
<seg xml:id="KR2o0025_tls_023-198a.33">可不存也。</seg>
<seg xml:id="KR2o0025_tls_023-198a.34">而其無用之說，</seg>
<seg xml:id="KR2o0025_tls_023-198a.35">將以垂教歟？</seg>
<seg xml:id="KR2o0025_tls_023-198a.36">則販夫皂隸，</seg>
<seg xml:id="KR2o0025_tls_023-198a.37">亦未聞其必蘄有用也。</seg>
<seg xml:id="KR2o0025_tls_023-198a.38">豕腹饕饕，</seg>
<seg xml:id="KR2o0025_tls_023-198a.39">羊角戢戢，</seg>
<seg xml:id="KR2o0025_tls_023-198a.40">何嘗欲明古今之是非，</seg>
<seg xml:id="KR2o0025_tls_023-198a.41">而執人我之意見也哉？</seg>
<seg xml:id="KR2o0025_tls_023-198a.42">怯之所以勝勇者，</seg>
<seg xml:id="KR2o0025_tls_023-198a.43">力有餘而不用也。</seg>
<seg xml:id="KR2o0025_tls_023-198a.44">訥之所以勝辨者，</seg>
<seg xml:id="KR2o0025_tls_023-198a.45">智有餘而不競也。</seg>
<seg xml:id="KR2o0025_tls_023-198a.46">蛟龍戰於淵，</seg>
<seg xml:id="KR2o0025_tls_023-198a.47">而螾蟻不知其勝負；</seg>
<seg xml:id="KR2o0025_tls_023-198a.48">虎豹角於山，</seg>
<seg xml:id="KR2o0025_tls_023-198a.49">而狌貍不知其強弱；</seg>
<seg xml:id="KR2o0025_tls_023-198a.50">乃不能也，</seg>
<seg xml:id="KR2o0025_tls_023-198a.51">非不欲也。</seg>
<seg xml:id="KR2o0025_tls_023-198a.52">以不能而讬於不欲，</seg>
<seg xml:id="KR2o0025_tls_023-198a.53">則夫婦之愚，</seg>
<seg xml:id="KR2o0025_tls_023-198a.54">可齊上智也。</seg>
<seg xml:id="KR2o0025_tls_023-198a.55">然而遁其中者，</seg>
<seg xml:id="KR2o0025_tls_023-198a.56">又紛紛矣。</seg>
</p>
<p>
<seg xml:id="KR2o0025_tls_023-199a.1">易曰：</seg>
<seg xml:id="KR2o0025_tls_023-199a.2">「一陰一陽之謂道。」</seg>
<seg xml:id="KR2o0025_tls_023-199a.3">陽變陰合，</seg>
<seg xml:id="KR2o0025_tls_023-199a.4">循環而不窮者，</seg>
<seg xml:id="KR2o0025_tls_023-199a.5">天地之氣化也。</seg>
<seg xml:id="KR2o0025_tls_023-199a.6">人秉中和之氣以生，</seg>
<seg xml:id="KR2o0025_tls_023-199a.7">則為聰明睿智。</seg>
<seg xml:id="KR2o0025_tls_023-199a.8">毗陰毗陽，</seg>
<seg xml:id="KR2o0025_tls_023-199a.9">是宜剛克柔克，</seg>
<seg xml:id="KR2o0025_tls_023-199a.10">所以貴學問也。</seg>
<seg xml:id="KR2o0025_tls_023-199a.11">驕陽沴陰，</seg>
<seg xml:id="KR2o0025_tls_023-199a.12">中於氣質，</seg>
<seg xml:id="KR2o0025_tls_023-199a.13">學者不能自克，</seg>
<seg xml:id="KR2o0025_tls_023-199a.14">而以似是之非為學問，</seg>
<seg xml:id="KR2o0025_tls_023-199a.15">則不如其不學也。</seg>
<seg xml:id="KR2o0025_tls_023-199a.16">孔子曰：</seg>
<seg xml:id="KR2o0025_tls_023-199a.17">「不得中行而與之，</seg>
<seg xml:id="KR2o0025_tls_023-199a.18">必也狂狷乎！</seg>
<seg xml:id="KR2o0025_tls_023-199a.19">狂者進取，</seg>
<seg xml:id="KR2o0025_tls_023-199a.20">狷者有所不為。」</seg>
<seg xml:id="KR2o0025_tls_023-199a.21">莊周、屈原，</seg>
<seg xml:id="KR2o0025_tls_023-199a.22">其著述之狂狷乎？</seg>
<seg xml:id="KR2o0025_tls_023-199a.23">屈原不能以身之察察，</seg>
<seg xml:id="KR2o0025_tls_023-199a.24">受物之汶汶，</seg>
<seg xml:id="KR2o0025_tls_023-199a.25">不屑不潔之狷也。</seg>
<seg xml:id="KR2o0025_tls_023-199a.26">莊周獨與天地精神相往來，</seg>
<seg xml:id="KR2o0025_tls_023-199a.27">而不傲倪於萬物，</seg>
<seg xml:id="KR2o0025_tls_023-199a.28">進取之狂也。</seg>
<seg xml:id="KR2o0025_tls_023-199a.29">昔人謂莊、屈之書，</seg>
<seg xml:id="KR2o0025_tls_023-199a.30">哀樂過人。</seg>
<seg xml:id="KR2o0025_tls_023-199a.31">蓋言性不可見，</seg>
<seg xml:id="KR2o0025_tls_023-199a.32">而情之奇至如莊、屈，</seg>
<seg xml:id="KR2o0025_tls_023-199a.33">狂狷之所以不朽也。</seg>
<seg xml:id="KR2o0025_tls_023-199a.34">鄉願者流，</seg>
<seg xml:id="KR2o0025_tls_023-199a.35">讬中行而言性天，</seg>
<seg xml:id="KR2o0025_tls_023-199a.36">剽偽易見，</seg>
<seg xml:id="KR2o0025_tls_023-199a.37">不足道也。</seg>
<seg xml:id="KR2o0025_tls_023-199a.38">於學見其人，</seg>
<seg xml:id="KR2o0025_tls_023-199a.39">而以情著於文，</seg>
<seg xml:id="KR2o0025_tls_023-199a.40">庶幾狂狷可與乎！</seg>
<seg xml:id="KR2o0025_tls_023-199a.41">然而命騷者鄙，</seg>
<seg xml:id="KR2o0025_tls_023-199a.42">命莊者妄。</seg>
<seg xml:id="KR2o0025_tls_023-199a.43">狂狷不可見，</seg>
<seg xml:id="KR2o0025_tls_023-199a.44">而鄙且妄者，</seg>
<seg xml:id="KR2o0025_tls_023-199a.45">紛紛自命也。</seg>
<seg xml:id="KR2o0025_tls_023-199a.46">夫情本於性也，</seg>
<seg xml:id="KR2o0025_tls_023-199a.47">才率於氣也。</seg>
<seg xml:id="KR2o0025_tls_023-199a.48">累於陰陽之間者，</seg>
<seg xml:id="KR2o0025_tls_023-199a.49">不能無盈虛消息之機。</seg>
<seg xml:id="KR2o0025_tls_023-199a.50">才情不離乎血氣，</seg>
<seg xml:id="KR2o0025_tls_023-199a.51">無學以持之，</seg>
<seg xml:id="KR2o0025_tls_023-199a.52">不能不受陰陽之移也。</seg>
<seg xml:id="KR2o0025_tls_023-199a.53">陶舞慍戚，</seg>
<seg xml:id="KR2o0025_tls_023-199a.54">一身之內，</seg>
<seg xml:id="KR2o0025_tls_023-199a.55">環轉無端，</seg>
<seg xml:id="KR2o0025_tls_023-199a.56">而不自知。</seg>
<seg xml:id="KR2o0025_tls_023-199a.57">茍盡其理，</seg>
<seg xml:id="KR2o0025_tls_023-199a.58">雖夫子憤樂相尋，</seg>
<seg xml:id="KR2o0025_tls_023-199a.59">不過是也。</seg>
<seg xml:id="KR2o0025_tls_023-199a.60">其下焉者，</seg>
<seg xml:id="KR2o0025_tls_023-199a.61">各有所至，</seg>
<seg xml:id="KR2o0025_tls_023-199a.62">亦各有所通。</seg>
<seg xml:id="KR2o0025_tls_023-199a.63">大約樂至沈酣，</seg>
<seg xml:id="KR2o0025_tls_023-199a.64">而惜光景，</seg>
<seg xml:id="KR2o0025_tls_023-199a.65">必轉生悲；</seg>
<seg xml:id="KR2o0025_tls_023-199a.66">而憂患既深，</seg>
<seg xml:id="KR2o0025_tls_023-199a.67">知其無可如何，</seg>
<seg xml:id="KR2o0025_tls_023-199a.68">則反為曠達。</seg>
<seg xml:id="KR2o0025_tls_023-199a.69">屈原憂極，</seg>
<seg xml:id="KR2o0025_tls_023-199a.70">故有輕舉遠遊餐霞飲瀣之賦；</seg>
<seg xml:id="KR2o0025_tls_023-199a.71">莊周樂至，</seg>
<seg xml:id="KR2o0025_tls_023-199a.72">故有後人不見天地之純、古人大體之悲；</seg>
<seg xml:id="KR2o0025_tls_023-199a.73">此亦倚伏之至理也。</seg>
<seg xml:id="KR2o0025_tls_023-199a.74">若夫毗於陰者，</seg>
<seg xml:id="KR2o0025_tls_023-199a.75">妄自期許，</seg>
<seg xml:id="KR2o0025_tls_023-199a.76">感慨橫生，</seg>
<seg xml:id="KR2o0025_tls_023-199a.77">賊夫騷者也。</seg>
<seg xml:id="KR2o0025_tls_023-199a.78">毗於陽者，</seg>
<seg xml:id="KR2o0025_tls_023-199a.79">猖狂無主，</seg>
<seg xml:id="KR2o0025_tls_023-199a.80">動稱自然，</seg>
<seg xml:id="KR2o0025_tls_023-199a.81">賊夫莊者也。</seg>
<seg xml:id="KR2o0025_tls_023-199a.82">然而亦且循環未有已矣。</seg>
</p>
<p>
<seg xml:id="KR2o0025_tls_023-200a.1">族子廷楓曰：</seg>
<seg xml:id="KR2o0025_tls_023-200a.2">「論史才史學，</seg>
<seg xml:id="KR2o0025_tls_023-200a.3">而不論史德，</seg>
<seg xml:id="KR2o0025_tls_023-200a.4">論文情文心，</seg>
<seg xml:id="KR2o0025_tls_023-200a.5">而不論文性，</seg>
<seg xml:id="KR2o0025_tls_023-200a.6">前人自有缺義。</seg>
<seg xml:id="KR2o0025_tls_023-200a.7">此與《史德》篇，</seg>
<seg xml:id="KR2o0025_tls_023-200a.8">俱足發前人之覆。」</seg>
</p>
<p>
<seg xml:id="KR2o0025_tls_023-201a.1">黠陋</seg>
</p>
<p>
<seg xml:id="KR2o0025_tls_023-202a.1">取蒲於董澤，</seg>
<seg xml:id="KR2o0025_tls_023-202a.2">承考於《長陽》，</seg>
<seg xml:id="KR2o0025_tls_023-202a.3">矜謁者之通，</seg>
<seg xml:id="KR2o0025_tls_023-202a.4">著卜肆之應，</seg>
<seg xml:id="KR2o0025_tls_023-202a.5">人謂其黠也；</seg>
<seg xml:id="KR2o0025_tls_023-202a.6">非黠也，</seg>
<seg xml:id="KR2o0025_tls_023-202a.7">陋也。</seg>
<seg xml:id="KR2o0025_tls_023-202a.8">名者實之賓，</seg>
<seg xml:id="KR2o0025_tls_023-202a.9">徇名而忘實，</seg>
<seg xml:id="KR2o0025_tls_023-202a.10">並其所求之名而失之矣；</seg>
<seg xml:id="KR2o0025_tls_023-202a.11">質去而文不能獨存也。</seg>
<seg xml:id="KR2o0025_tls_023-202a.12">太上忘名，</seg>
<seg xml:id="KR2o0025_tls_023-202a.13">知有當務而已，</seg>
<seg xml:id="KR2o0025_tls_023-202a.14">不必人之謂我何也。</seg>
<seg xml:id="KR2o0025_tls_023-202a.15">其次顧名而思義。</seg>
<seg xml:id="KR2o0025_tls_023-202a.16">天下未有茍以為我樹名之地者，</seg>
<seg xml:id="KR2o0025_tls_023-202a.17">因名之所在，</seg>
<seg xml:id="KR2o0025_tls_023-202a.18">而思其所以然，</seg>
<seg xml:id="KR2o0025_tls_023-202a.19">則知當務而可自勉矣。</seg>
<seg xml:id="KR2o0025_tls_023-202a.20">其次畏名而不妄為。</seg>
<seg xml:id="KR2o0025_tls_023-202a.21">盡其所知所能，</seg>
<seg xml:id="KR2o0025_tls_023-202a.22">而不強所不知不能。</seg>
<seg xml:id="KR2o0025_tls_023-202a.23">黠者視之，</seg>
<seg xml:id="KR2o0025_tls_023-202a.24">有似乎拙也；</seg>
<seg xml:id="KR2o0025_tls_023-202a.25">非拙也，</seg>
<seg xml:id="KR2o0025_tls_023-202a.26">交相為功也。</seg>
<seg xml:id="KR2o0025_tls_023-202a.27">最下徇名而忘實。</seg>
</p>
<p>
<seg xml:id="KR2o0025_tls_023-203a.1">取蒲於董澤，</seg>
<seg xml:id="KR2o0025_tls_023-203a.2">何謂也？</seg>
<seg xml:id="KR2o0025_tls_023-203a.3">言文章者宗《左》、《史》。</seg>
<seg xml:id="KR2o0025_tls_023-203a.4">《左》、《史》之於文，</seg>
<seg xml:id="KR2o0025_tls_023-203a.5">猶六經之刪述也。</seg>
<seg xml:id="KR2o0025_tls_023-203a.6">《左》因百國寶書；</seg>
<seg xml:id="KR2o0025_tls_023-203a.7">《史》因《尚書》、《國語》及《世本》、《國策》、《楚漢春秋》諸記載，</seg>
<seg xml:id="KR2o0025_tls_023-203a.8">己所為者十之一，</seg>
<seg xml:id="KR2o0025_tls_023-203a.9">刪述所存十之九也。</seg>
<seg xml:id="KR2o0025_tls_023-203a.10">君子不以為非也。</seg>
<seg xml:id="KR2o0025_tls_023-203a.11">彼著書之旨，</seg>
<seg xml:id="KR2o0025_tls_023-203a.12">本以刪述為能事，</seg>
<seg xml:id="KR2o0025_tls_023-203a.13">所以繼《春秋》而成一家之言者，</seg>
<seg xml:id="KR2o0025_tls_023-203a.14">於是兢兢焉，</seg>
<seg xml:id="KR2o0025_tls_023-203a.15">事辭其次焉者也。</seg>
<seg xml:id="KR2o0025_tls_023-203a.16">古人不以文辭相矜私，</seg>
<seg xml:id="KR2o0025_tls_023-203a.17">史文又不可以憑虛而別構；</seg>
<seg xml:id="KR2o0025_tls_023-203a.18">且其所本者，</seg>
<seg xml:id="KR2o0025_tls_023-203a.19">並懸於天壤，</seg>
<seg xml:id="KR2o0025_tls_023-203a.20">觀其入於刪述之文辭，</seg>
<seg xml:id="KR2o0025_tls_023-203a.21">猶然各有其至焉；</seg>
<seg xml:id="KR2o0025_tls_023-203a.22">斯亦陶镕同於造化矣。</seg>
<seg xml:id="KR2o0025_tls_023-203a.23">吾觀近日之文集，</seg>
<seg xml:id="KR2o0025_tls_023-203a.24">而不能無惑也。</seg>
<seg xml:id="KR2o0025_tls_023-203a.25">傳記之文，</seg>
<seg xml:id="KR2o0025_tls_023-203a.26">古人自成一家之書，</seg>
<seg xml:id="KR2o0025_tls_023-203a.27">不以入集；</seg>
<seg xml:id="KR2o0025_tls_023-203a.28">後人散著以入集，</seg>
<seg xml:id="KR2o0025_tls_023-203a.29">文章之變也。</seg>
<seg xml:id="KR2o0025_tls_023-203a.30">既為集中之傳記，</seg>
<seg xml:id="KR2o0025_tls_023-203a.31">即非刪述專家之書矣；</seg>
<seg xml:id="KR2o0025_tls_023-203a.32">筆所聞見，</seg>
<seg xml:id="KR2o0025_tls_023-203a.33">以備後人之刪述，</seg>
<seg xml:id="KR2o0025_tls_023-203a.34">庶幾得當焉。</seg>
<seg xml:id="KR2o0025_tls_023-203a.35">黠於好名而陋於知意者，</seg>
<seg xml:id="KR2o0025_tls_023-203a.36">窺見當世之學問文章，</seg>
<seg xml:id="KR2o0025_tls_023-203a.37">而不能無動矣，</seg>
<seg xml:id="KR2o0025_tls_023-203a.38">度己之才力，</seg>
<seg xml:id="KR2o0025_tls_023-203a.39">不足以致之；</seg>
<seg xml:id="KR2o0025_tls_023-203a.40">於是有見史家之因襲，</seg>
<seg xml:id="KR2o0025_tls_023-203a.41">而黠次其文為傳記，</seg>
<seg xml:id="KR2o0025_tls_023-203a.42">將以淵海其集焉，</seg>
<seg xml:id="KR2o0025_tls_023-203a.43">而不知其不然也。</seg>
<seg xml:id="KR2o0025_tls_023-203a.44">宣城梅氏之歷算，</seg>
<seg xml:id="KR2o0025_tls_023-203a.45">家有其書矣。</seg>
<seg xml:id="KR2o0025_tls_023-203a.46">裒錄歷議，</seg>
<seg xml:id="KR2o0025_tls_023-203a.47">書盈二卷，</seg>
<seg xml:id="KR2o0025_tls_023-203a.48">以為傳而入文集，</seg>
<seg xml:id="KR2o0025_tls_023-203a.49">何為乎？</seg>
<seg xml:id="KR2o0025_tls_023-203a.50">退而省其私，</seg>
<seg xml:id="KR2o0025_tls_023-203a.51">未聞其於律算有所解識也。</seg>
<seg xml:id="KR2o0025_tls_023-203a.52">丹溪朱氏之醫理，</seg>
<seg xml:id="KR2o0025_tls_023-203a.53">人傳其學矣。</seg>
<seg xml:id="KR2o0025_tls_023-203a.54">節鈔醫案，</seg>
<seg xml:id="KR2o0025_tls_023-203a.55">文累萬言，</seg>
<seg xml:id="KR2o0025_tls_023-203a.56">以為傳而入文集，</seg>
<seg xml:id="KR2o0025_tls_023-203a.57">何為乎？</seg>
<seg xml:id="KR2o0025_tls_023-203a.58">進而求其說，</seg>
<seg xml:id="KR2o0025_tls_023-203a.59">未聞其於方術有所辨別也。</seg>
<seg xml:id="KR2o0025_tls_023-203a.60">班固因《洪範》之傳而述《五行》，</seg>
<seg xml:id="KR2o0025_tls_023-203a.61">因《七略》之書而敘《藝文》。</seg>
<seg xml:id="KR2o0025_tls_023-203a.62">班氏未嘗深於災祥，</seg>
<seg xml:id="KR2o0025_tls_023-203a.63">精於校讎也，</seg>
<seg xml:id="KR2o0025_tls_023-203a.64">而君子以謂班氏之刪述，</seg>
<seg xml:id="KR2o0025_tls_023-203a.65">其功有補於馬遷；</seg>
<seg xml:id="KR2o0025_tls_023-203a.66">又美班氏之刪述，</seg>
<seg xml:id="KR2o0025_tls_023-203a.67">善於因人而不自用也。</seg>
<seg xml:id="KR2o0025_tls_023-203a.68">蓋以《漢書》為廟堂，</seg>
<seg xml:id="KR2o0025_tls_023-203a.69">諸家學術，</seg>
<seg xml:id="KR2o0025_tls_023-203a.70">比於大鏞鼖鼓之陳也。</seg>
<seg xml:id="KR2o0025_tls_023-203a.71">今為梅、朱作傳者，</seg>
<seg xml:id="KR2o0025_tls_023-203a.72">似羨宗廟百官之美富，</seg>
<seg xml:id="KR2o0025_tls_023-203a.73">而竊取庭燎反坫，</seg>
<seg xml:id="KR2o0025_tls_023-203a.74">以為蓬戶之飾也。</seg>
<seg xml:id="KR2o0025_tls_023-203a.75">雖然，</seg>
<seg xml:id="KR2o0025_tls_023-203a.76">亦可謂拙矣。</seg>
<seg xml:id="KR2o0025_tls_023-203a.77">經師授受，</seg>
<seg xml:id="KR2o0025_tls_023-203a.78">子術專家，</seg>
<seg xml:id="KR2o0025_tls_023-203a.79">古人畢生之業也。</seg>
<seg xml:id="KR2o0025_tls_023-203a.80">茍可獵取菁華，</seg>
<seg xml:id="KR2o0025_tls_023-203a.81">以為吾文之富有，</seg>
<seg xml:id="KR2o0025_tls_023-203a.82">則四庫典籍，</seg>
<seg xml:id="KR2o0025_tls_023-203a.83">猶董澤之蒲也，</seg>
<seg xml:id="KR2o0025_tls_023-203a.84">又何沾沾於是乎？</seg>
</p>
<p>
<seg xml:id="KR2o0025_tls_023-204a.1">承考於《長楊》，</seg>
<seg xml:id="KR2o0025_tls_023-204a.2">何謂也？</seg>
<seg xml:id="KR2o0025_tls_023-204a.3">善則稱親，</seg>
<seg xml:id="KR2o0025_tls_023-204a.4">過則歸己，</seg>
<seg xml:id="KR2o0025_tls_023-204a.5">此孝子之行，</seg>
<seg xml:id="KR2o0025_tls_023-204a.6">亦文章之體也。</seg>
<seg xml:id="KR2o0025_tls_023-204a.7">《詩》、《書》之所稱述，</seg>
<seg xml:id="KR2o0025_tls_023-204a.8">遠矣。</seg>
<seg xml:id="KR2o0025_tls_023-204a.9">三代而後，</seg>
<seg xml:id="KR2o0025_tls_023-204a.10">史遷、班固俱世為史，</seg>
<seg xml:id="KR2o0025_tls_023-204a.11">而談、彪之業，</seg>
<seg xml:id="KR2o0025_tls_023-204a.12">亦略見於遷、固之敘矣。</seg>
<seg xml:id="KR2o0025_tls_023-204a.13">後人乃謂固盜父書，</seg>
<seg xml:id="KR2o0025_tls_023-204a.14">而遷稱親善。</seg>
<seg xml:id="KR2o0025_tls_023-204a.15">由今觀之，</seg>
<seg xml:id="KR2o0025_tls_023-204a.16">何必然哉？</seg>
<seg xml:id="KR2o0025_tls_023-204a.17">談之緒論，</seg>
<seg xml:id="KR2o0025_tls_023-204a.18">僅見六家宗旨，</seg>
<seg xml:id="KR2o0025_tls_023-204a.19">至於留滯周南，</seg>
<seg xml:id="KR2o0025_tls_023-204a.20">父子執手欷歔，</seg>
<seg xml:id="KR2o0025_tls_023-204a.21">以史相授，</seg>
<seg xml:id="KR2o0025_tls_023-204a.22">僅著空文，</seg>
<seg xml:id="KR2o0025_tls_023-204a.23">無有實跡。</seg>
<seg xml:id="KR2o0025_tls_023-204a.24">至若彪著《後傳》，</seg>
<seg xml:id="KR2o0025_tls_023-204a.25">原委具存，</seg>
<seg xml:id="KR2o0025_tls_023-204a.26">而三紀論贊，</seg>
<seg xml:id="KR2o0025_tls_023-204a.27">明著彪說，</seg>
<seg xml:id="KR2o0025_tls_023-204a.28">見家學之有所授受；</seg>
<seg xml:id="KR2o0025_tls_023-204a.29">何得如後人之所言，</seg>
<seg xml:id="KR2o0025_tls_023-204a.30">致啟鄭樵誣班氏以盜襲之嫌哉？</seg>
<seg xml:id="KR2o0025_tls_023-204a.31">第史遷之敘談，</seg>
<seg xml:id="KR2o0025_tls_023-204a.32">既非有意為略；</seg>
<seg xml:id="KR2o0025_tls_023-204a.33">而班固之述彪，</seg>
<seg xml:id="KR2o0025_tls_023-204a.34">亦非好為其詳；</seg>
<seg xml:id="KR2o0025_tls_023-204a.35">孝子甚愛其親，</seg>
<seg xml:id="KR2o0025_tls_023-204a.36">取其親之行業而筆之於書，</seg>
<seg xml:id="KR2o0025_tls_023-204a.37">必肖其親之平日，</seg>
<seg xml:id="KR2o0025_tls_023-204a.38">而身之所際不與也。</seg>
<seg xml:id="KR2o0025_tls_023-204a.39">吾觀近日之文集，</seg>
<seg xml:id="KR2o0025_tls_023-204a.40">而不能無惑焉。</seg>
<seg xml:id="KR2o0025_tls_023-204a.41">其親無所稱述歟？</seg>
<seg xml:id="KR2o0025_tls_023-204a.42">闕之可也。</seg>
<seg xml:id="KR2o0025_tls_023-204a.43">其親僅有小善歟？</seg>
<seg xml:id="KR2o0025_tls_023-204a.44">如其量而錄之，</seg>
<seg xml:id="KR2o0025_tls_023-204a.45">不可略而為漏，</seg>
<seg xml:id="KR2o0025_tls_023-204a.46">溢而為誣可也。</seg>
<seg xml:id="KR2o0025_tls_023-204a.47">黠於好名而陋於知意者，</seg>
<seg xml:id="KR2o0025_tls_023-204a.48">侈陳己之功績，</seg>
<seg xml:id="KR2o0025_tls_023-204a.49">累牘不能自休，</seg>
<seg xml:id="KR2o0025_tls_023-204a.50">而曲終奏雅，</seg>
<seg xml:id="KR2o0025_tls_023-204a.51">則曰吾先人之教也。</seg>
<seg xml:id="KR2o0025_tls_023-204a.52">甚至敷張己之榮遇，</seg>
<seg xml:id="KR2o0025_tls_023-204a.53">津津有味其言，</seg>
<seg xml:id="KR2o0025_tls_023-204a.54">而賦卒為亂，</seg>
<seg xml:id="KR2o0025_tls_023-204a.55">則曰吾先德之報也。</seg>
<seg xml:id="KR2o0025_tls_023-204a.56">夫自敘之文，</seg>
<seg xml:id="KR2o0025_tls_023-204a.57">過於揚厲，</seg>
<seg xml:id="KR2o0025_tls_023-204a.58">劉知幾猶譏其言誌不讓，</seg>
<seg xml:id="KR2o0025_tls_023-204a.59">率爾見哂矣。</seg>
<seg xml:id="KR2o0025_tls_023-204a.60">況稱述其親，</seg>
<seg xml:id="KR2o0025_tls_023-204a.61">乃為自詡地乎？</seg>
<seg xml:id="KR2o0025_tls_023-204a.62">夫張湯有後，</seg>
<seg xml:id="KR2o0025_tls_023-204a.63">史臣為薦賢者勸也；</seg>
<seg xml:id="KR2o0025_tls_023-204a.64">出之安世之口，</seg>
<seg xml:id="KR2o0025_tls_023-204a.65">則悖矣。</seg>
<seg xml:id="KR2o0025_tls_023-204a.66">伯起世德，</seg>
<seg xml:id="KR2o0025_tls_023-204a.67">史臣為清忠者幸也；</seg>
<seg xml:id="KR2o0025_tls_023-204a.68">出之秉、賜之書，</seg>
<seg xml:id="KR2o0025_tls_023-204a.69">則舛矣。</seg>
<seg xml:id="KR2o0025_tls_023-204a.70">昔人謂《長楊》、《上林》諸賦，</seg>
<seg xml:id="KR2o0025_tls_023-204a.71">侈陳遊觀，</seg>
<seg xml:id="KR2o0025_tls_023-204a.72">而末寓箴規，</seg>
<seg xml:id="KR2o0025_tls_023-204a.73">以謂諷一而勸百。</seg>
<seg xml:id="KR2o0025_tls_023-204a.74">斯人之文，</seg>
<seg xml:id="KR2o0025_tls_023-204a.75">其殆自詡百，</seg>
<seg xml:id="KR2o0025_tls_023-204a.76">而稱親者一歟？</seg>
</p>
<p>
<seg xml:id="KR2o0025_tls_023-205a.1">矜謁者之通，</seg>
<seg xml:id="KR2o0025_tls_023-205a.2">何謂也？</seg>
<seg xml:id="KR2o0025_tls_023-205a.3">國史敘《詩》，</seg>
<seg xml:id="KR2o0025_tls_023-205a.4">申明六藝。</seg>
<seg xml:id="KR2o0025_tls_023-205a.5">蓋詩無達言，</seg>
<seg xml:id="KR2o0025_tls_023-205a.6">作者之旨，</seg>
<seg xml:id="KR2o0025_tls_023-205a.7">非有序說，</seg>
<seg xml:id="KR2o0025_tls_023-205a.8">則其所賦，</seg>
<seg xml:id="KR2o0025_tls_023-205a.9">不辨何謂也？</seg>
<seg xml:id="KR2o0025_tls_023-205a.10">今之《詩序》，</seg>
<seg xml:id="KR2o0025_tls_023-205a.11">以謂傳授失其義，</seg>
<seg xml:id="KR2o0025_tls_023-205a.12">則可也；</seg>
<seg xml:id="KR2o0025_tls_023-205a.13">謂無待於序，</seg>
<seg xml:id="KR2o0025_tls_023-205a.14">不可也。</seg>
<seg xml:id="KR2o0025_tls_023-205a.15">《書》之有序，</seg>
<seg xml:id="KR2o0025_tls_023-205a.16">或者外史掌三皇五帝之書，</seg>
<seg xml:id="KR2o0025_tls_023-205a.17">當有篇目歟？</seg>
<seg xml:id="KR2o0025_tls_023-205a.18">今之《書序》，</seg>
<seg xml:id="KR2o0025_tls_023-205a.19">意亦經師授受之言，</seg>
<seg xml:id="KR2o0025_tls_023-205a.20">仿《詩序》而為者歟？</seg>
<seg xml:id="KR2o0025_tls_023-205a.21">讀者終篇，</seg>
<seg xml:id="KR2o0025_tls_023-205a.22">則事理自見；</seg>
<seg xml:id="KR2o0025_tls_023-205a.23">故《書》雖無序，</seg>
<seg xml:id="KR2o0025_tls_023-205a.24">而書義未嘗有妨也。</seg>
<seg xml:id="KR2o0025_tls_023-205a.25">且《書》故有序矣，</seg>
<seg xml:id="KR2o0025_tls_023-205a.26">訓誥之文終篇記言，</seg>
<seg xml:id="KR2o0025_tls_023-205a.27">則必書事首簡，</seg>
<seg xml:id="KR2o0025_tls_023-205a.28">以見訓誥所由作。</seg>
<seg xml:id="KR2o0025_tls_023-205a.29">是記事之《書》無需序，</seg>
<seg xml:id="KR2o0025_tls_023-205a.30">而記言之《書》本有序也。</seg>
<seg xml:id="KR2o0025_tls_023-205a.31">由是觀之，</seg>
<seg xml:id="KR2o0025_tls_023-205a.32">序之有無，</seg>
<seg xml:id="KR2o0025_tls_023-205a.33">本於文之明晦，</seg>
<seg xml:id="KR2o0025_tls_023-205a.34">亦可見矣。</seg>
<seg xml:id="KR2o0025_tls_023-205a.35">吾觀近日之文集，</seg>
<seg xml:id="KR2o0025_tls_023-205a.36">而不能無惑也。</seg>
<seg xml:id="KR2o0025_tls_023-205a.37">樹義之文，</seg>
<seg xml:id="KR2o0025_tls_023-205a.38">或出前人所已言也，</seg>
<seg xml:id="KR2o0025_tls_023-205a.39">或其是非本易見也，</seg>
<seg xml:id="KR2o0025_tls_023-205a.40">其人未嘗不知之，</seg>
<seg xml:id="KR2o0025_tls_023-205a.41">而必為之論著者，</seg>
<seg xml:id="KR2o0025_tls_023-205a.42">其中或亦有微意焉，</seg>
<seg xml:id="KR2o0025_tls_023-205a.43">或有所讬而諷焉，</seg>
<seg xml:id="KR2o0025_tls_023-205a.44">或有所感而發焉；</seg>
<seg xml:id="KR2o0025_tls_023-205a.45">既不明言其故矣，</seg>
<seg xml:id="KR2o0025_tls_023-205a.46">必當序其著論之時世，</seg>
<seg xml:id="KR2o0025_tls_023-205a.47">與其所見所聞之大略，</seg>
<seg xml:id="KR2o0025_tls_023-205a.48">乃使後人得以參互考質，</seg>
<seg xml:id="KR2o0025_tls_023-205a.49">而見所以著論之旨焉。</seg>
<seg xml:id="KR2o0025_tls_023-205a.50">是亦《書》序訓誥之遺也。</seg>
<seg xml:id="KR2o0025_tls_023-205a.51">乃觀論著之文，</seg>
<seg xml:id="KR2o0025_tls_023-205a.52">論所不必論者，</seg>
<seg xml:id="KR2o0025_tls_023-205a.53">十常居七矣，</seg>
<seg xml:id="KR2o0025_tls_023-205a.54">其中豈無一二出於有為之言乎？</seg>
<seg xml:id="KR2o0025_tls_023-205a.55">然如風《詩》之無序，</seg>
<seg xml:id="KR2o0025_tls_023-205a.56">何由知其微旨也。</seg>
<seg xml:id="KR2o0025_tls_023-205a.57">且使議論而有序，</seg>
<seg xml:id="KR2o0025_tls_023-205a.58">則無實之言類於經生帖括者，</seg>
<seg xml:id="KR2o0025_tls_023-205a.59">亦可稍汰焉，</seg>
<seg xml:id="KR2o0025_tls_023-205a.60">而人多習而不察也。</seg>
<seg xml:id="KR2o0025_tls_023-205a.61">至於序事之文，</seg>
<seg xml:id="KR2o0025_tls_023-205a.62">古人如其事而出之也。</seg>
<seg xml:id="KR2o0025_tls_023-205a.63">乃觀後世文集，</seg>
<seg xml:id="KR2o0025_tls_023-205a.64">應人請而為傳誌，</seg>
<seg xml:id="KR2o0025_tls_023-205a.65">則多序其請之之人，</seg>
<seg xml:id="KR2o0025_tls_023-205a.66">且詳述其請之之語。</seg>
<seg xml:id="KR2o0025_tls_023-205a.67">偶然為之，</seg>
<seg xml:id="KR2o0025_tls_023-205a.68">固無傷也；</seg>
<seg xml:id="KR2o0025_tls_023-205a.69">相習成風，</seg>
<seg xml:id="KR2o0025_tls_023-205a.70">則是序外之序矣。</seg>
<seg xml:id="KR2o0025_tls_023-205a.71">雖然，</seg>
<seg xml:id="KR2o0025_tls_023-205a.72">猶之可也。</seg>
<seg xml:id="KR2o0025_tls_023-205a.73">黠於好名而陋於知意者，</seg>
<seg xml:id="KR2o0025_tls_023-205a.74">序人請乞之辭，</seg>
<seg xml:id="KR2o0025_tls_023-205a.75">故為敷張揚厲以諛己也。</seg>
<seg xml:id="KR2o0025_tls_023-205a.76">一則曰：</seg>
<seg xml:id="KR2o0025_tls_023-205a.77">吾子道德高深，</seg>
<seg xml:id="KR2o0025_tls_023-205a.78">言為世楷，</seg>
<seg xml:id="KR2o0025_tls_023-205a.79">不得吾子為文，</seg>
<seg xml:id="KR2o0025_tls_023-205a.80">死者目不瞑焉。</seg>
<seg xml:id="KR2o0025_tls_023-205a.81">再則曰：</seg>
<seg xml:id="KR2o0025_tls_023-205a.82">吾子文章學問，</seg>
<seg xml:id="KR2o0025_tls_023-205a.83">當代宗師，</seg>
<seg xml:id="KR2o0025_tls_023-205a.84">茍得吾子一言，</seg>
<seg xml:id="KR2o0025_tls_023-205a.85">後世所徵信焉。</seg>
<seg xml:id="KR2o0025_tls_023-205a.86">己則多方辭讓，</seg>
<seg xml:id="KR2o0025_tls_023-205a.87">人又搏顙固求。</seg>
<seg xml:id="KR2o0025_tls_023-205a.88">凡斯等類，</seg>
<seg xml:id="KR2o0025_tls_023-205a.89">皆入文辭，</seg>
<seg xml:id="KR2o0025_tls_023-205a.90">於事毫無補益，</seg>
<seg xml:id="KR2o0025_tls_023-205a.91">而借人炫己，</seg>
<seg xml:id="KR2o0025_tls_023-205a.92">何其厚顏之甚邪？</seg>
<seg xml:id="KR2o0025_tls_023-205a.93">且文章不足當此，</seg>
<seg xml:id="KR2o0025_tls_023-205a.94">是誣死也；</seg>
<seg xml:id="KR2o0025_tls_023-205a.95">請者本無是言，</seg>
<seg xml:id="KR2o0025_tls_023-205a.96">是誣生也。</seg>
<seg xml:id="KR2o0025_tls_023-205a.97">若謂事之緣起，</seg>
<seg xml:id="KR2o0025_tls_023-205a.98">不可不詳，</seg>
<seg xml:id="KR2o0025_tls_023-205a.99">則來請者當由門者通謁，</seg>
<seg xml:id="KR2o0025_tls_023-205a.100">刺揭先投，</seg>
<seg xml:id="KR2o0025_tls_023-205a.101">入座寒溫，</seg>
<seg xml:id="KR2o0025_tls_023-205a.102">包苴後饋。</seg>
<seg xml:id="KR2o0025_tls_023-205a.103">亦緣起也，</seg>
<seg xml:id="KR2o0025_tls_023-205a.104">曷亦詳而誌之乎？</seg>
<seg xml:id="KR2o0025_tls_023-205a.105">而謂一時請文稱譽之辭，</seg>
<seg xml:id="KR2o0025_tls_023-205a.106">有異於是乎？</seg>
</p>
<p>
<seg xml:id="KR2o0025_tls_023-206a.1">著卜肆之應，</seg>
<seg xml:id="KR2o0025_tls_023-206a.2">何謂也？</seg>
<seg xml:id="KR2o0025_tls_023-206a.3">著作降而為文集，</seg>
<seg xml:id="KR2o0025_tls_023-206a.4">有天運焉，</seg>
<seg xml:id="KR2o0025_tls_023-206a.5">有人事焉。</seg>
<seg xml:id="KR2o0025_tls_023-206a.6">道德不修，</seg>
<seg xml:id="KR2o0025_tls_023-206a.7">學問無以自立，</seg>
<seg xml:id="KR2o0025_tls_023-206a.8">根本蹶而枝葉萎，</seg>
<seg xml:id="KR2o0025_tls_023-206a.9">此人事之不得不降也。</seg>
<seg xml:id="KR2o0025_tls_023-206a.10">世事殊而文質變，</seg>
<seg xml:id="KR2o0025_tls_023-206a.11">人世酬酢，</seg>
<seg xml:id="KR2o0025_tls_023-206a.12">禮法制度，</seg>
<seg xml:id="KR2o0025_tls_023-206a.13">古無今有者，</seg>
<seg xml:id="KR2o0025_tls_023-206a.14">皆見於文章。</seg>
<seg xml:id="KR2o0025_tls_023-206a.15">故惟深山不出則已矣，</seg>
<seg xml:id="KR2o0025_tls_023-206a.16">茍涉乎人世，</seg>
<seg xml:id="KR2o0025_tls_023-206a.17">則應求取給，</seg>
<seg xml:id="KR2o0025_tls_023-206a.18">文章之用多而文體分，</seg>
<seg xml:id="KR2o0025_tls_023-206a.19">分則不能不出於文集。</seg>
<seg xml:id="KR2o0025_tls_023-206a.20">其有道德高深，</seg>
<seg xml:id="KR2o0025_tls_023-206a.21">學問精粹者，</seg>
<seg xml:id="KR2o0025_tls_023-206a.22">即以文集為著作，</seg>
<seg xml:id="KR2o0025_tls_023-206a.23">所謂因事立言也。</seg>
<seg xml:id="KR2o0025_tls_023-206a.24">然已不能不雜酬酢之事，</seg>
<seg xml:id="KR2o0025_tls_023-206a.25">與給求之用也，</seg>
<seg xml:id="KR2o0025_tls_023-206a.26">若不得為子史專家，</seg>
<seg xml:id="KR2o0025_tls_023-206a.27">語無泛涉也。</seg>
<seg xml:id="KR2o0025_tls_023-206a.28">其誤以酬酢給求之文為自立而紛紛稱集者，</seg>
<seg xml:id="KR2o0025_tls_023-206a.29">蓋又不知其幾矣。</seg>
<seg xml:id="KR2o0025_tls_023-206a.30">此則運會有然，</seg>
<seg xml:id="KR2o0025_tls_023-206a.31">不盡關於人事也。</seg>
<seg xml:id="KR2o0025_tls_023-206a.32">吾觀近日之文集，</seg>
<seg xml:id="KR2o0025_tls_023-206a.33">而不能無惑也。</seg>
<seg xml:id="KR2o0025_tls_023-206a.34">史學衰，</seg>
<seg xml:id="KR2o0025_tls_023-206a.35">而傳記多雜出，</seg>
<seg xml:id="KR2o0025_tls_023-206a.36">若東京以降，</seg>
<seg xml:id="KR2o0025_tls_023-206a.37">《先賢》、《耆舊》諸傳，</seg>
<seg xml:id="KR2o0025_tls_023-206a.38">《拾遺》、《搜神》諸記，</seg>
<seg xml:id="KR2o0025_tls_023-206a.39">皆是也。</seg>
<seg xml:id="KR2o0025_tls_023-206a.40">史學廢，</seg>
<seg xml:id="KR2o0025_tls_023-206a.41">而文集入傳記，</seg>
<seg xml:id="KR2o0025_tls_023-206a.42">若唐、宋以還，</seg>
<seg xml:id="KR2o0025_tls_023-206a.43">韓、柳誌銘，</seg>
<seg xml:id="KR2o0025_tls_023-206a.44">歐、曾序述，</seg>
<seg xml:id="KR2o0025_tls_023-206a.45">皆是也。</seg>
<seg xml:id="KR2o0025_tls_023-206a.46">負史才者不得身當史任，</seg>
<seg xml:id="KR2o0025_tls_023-206a.47">以盡其能事，</seg>
<seg xml:id="KR2o0025_tls_023-206a.48">亦當搜羅聞見，</seg>
<seg xml:id="KR2o0025_tls_023-206a.49">覈其是非，</seg>
<seg xml:id="KR2o0025_tls_023-206a.50">自著一書，</seg>
<seg xml:id="KR2o0025_tls_023-206a.51">以附傳記之專家。</seg>
<seg xml:id="KR2o0025_tls_023-206a.52">至不得已，</seg>
<seg xml:id="KR2o0025_tls_023-206a.53">而因人所請，</seg>
<seg xml:id="KR2o0025_tls_023-206a.54">撰為碑、銘、序、述諸體，</seg>
<seg xml:id="KR2o0025_tls_023-206a.55">即不得不為酬酢應給之辭，</seg>
<seg xml:id="KR2o0025_tls_023-206a.56">以雜其文指，</seg>
<seg xml:id="KR2o0025_tls_023-206a.57">韓、柳、歐、曾之所謂無如何也。</seg>
<seg xml:id="KR2o0025_tls_023-206a.58">黠於好名而陋於知意者，</seg>
<seg xml:id="KR2o0025_tls_023-206a.59">度其文采不足以動人，</seg>
<seg xml:id="KR2o0025_tls_023-206a.60">學問不足以自立，</seg>
<seg xml:id="KR2o0025_tls_023-206a.61">於是思有所讬以附不朽之業也，</seg>
<seg xml:id="KR2o0025_tls_023-206a.62">則見當世之人物事功，</seg>
<seg xml:id="KR2o0025_tls_023-206a.63">群相誇詡，</seg>
<seg xml:id="KR2o0025_tls_023-206a.64">遂謂可得而藉矣。</seg>
<seg xml:id="KR2o0025_tls_023-206a.65">藉之，</seg>
<seg xml:id="KR2o0025_tls_023-206a.66">亦似也；</seg>
<seg xml:id="KR2o0025_tls_023-206a.67">不知傳記專門之撰述，</seg>
<seg xml:id="KR2o0025_tls_023-206a.68">其所識解又不越於韓、歐文集也，</seg>
<seg xml:id="KR2o0025_tls_023-206a.69">以謂是非碑誌不可也。</seg>
<seg xml:id="KR2o0025_tls_023-206a.70">碑誌必出子孫之所求，</seg>
<seg xml:id="KR2o0025_tls_023-206a.71">而人之子孫未嘗求之也，</seg>
<seg xml:id="KR2o0025_tls_023-206a.72">則虛為碑誌以入集，</seg>
<seg xml:id="KR2o0025_tls_023-206a.73">似乎子孫之求之，</seg>
<seg xml:id="KR2o0025_tls_023-206a.74">自謂庶幾韓、歐也。</seg>
<seg xml:id="KR2o0025_tls_023-206a.75">夫韓、歐應人之求而為之，</seg>
<seg xml:id="KR2o0025_tls_023-206a.76">出於不得已，</seg>
<seg xml:id="KR2o0025_tls_023-206a.77">故歐陽自命在五代之史，</seg>
<seg xml:id="KR2o0025_tls_023-206a.78">而韓氏欲誅奸諛於既死，</seg>
<seg xml:id="KR2o0025_tls_023-206a.79">發潛德之幽光，</seg>
<seg xml:id="KR2o0025_tls_023-206a.80">作唐之一經，</seg>
<seg xml:id="KR2o0025_tls_023-206a.81">尚恨讬之空言也。</seg>
<seg xml:id="KR2o0025_tls_023-206a.82">今以人所不得已而出之者，</seg>
<seg xml:id="KR2o0025_tls_023-206a.83">仰窺有餘羨，</seg>
<seg xml:id="KR2o0025_tls_023-206a.84">乃至優孟以摩之，</seg>
<seg xml:id="KR2o0025_tls_023-206a.85">則是詞科之擬誥，</seg>
<seg xml:id="KR2o0025_tls_023-206a.86">非出於絲綸，</seg>
<seg xml:id="KR2o0025_tls_023-206a.87">七林之答問，</seg>
<seg xml:id="KR2o0025_tls_023-206a.88">不必有是言也；</seg>
<seg xml:id="KR2o0025_tls_023-206a.89">將何以徵金石，</seg>
<seg xml:id="KR2o0025_tls_023-206a.90">昭來許乎？</seg>
<seg xml:id="KR2o0025_tls_023-206a.91">夫舍傳記之直達，</seg>
<seg xml:id="KR2o0025_tls_023-206a.92">而效碑誌之旁通，</seg>
<seg xml:id="KR2o0025_tls_023-206a.93">取其似韓、歐耶？</seg>
<seg xml:id="KR2o0025_tls_023-206a.94">則是矉裏也。</seg>
<seg xml:id="KR2o0025_tls_023-206a.95">取其應人之求為文望邪？</seg>
<seg xml:id="KR2o0025_tls_023-206a.96">則是卜肆也。</seg>
<seg xml:id="KR2o0025_tls_023-206a.97">昔者西施病心而矉，</seg>
<seg xml:id="KR2o0025_tls_023-206a.98">裏之醜婦，</seg>
<seg xml:id="KR2o0025_tls_023-206a.99">美而效之；</seg>
<seg xml:id="KR2o0025_tls_023-206a.100">富者閉門不出，</seg>
<seg xml:id="KR2o0025_tls_023-206a.101">貧者挈妻子而去之。</seg>
<seg xml:id="KR2o0025_tls_023-206a.102">賤工賣卜於都市，</seg>
<seg xml:id="KR2o0025_tls_023-206a.103">無有過而問者，</seg>
<seg xml:id="KR2o0025_tls_023-206a.104">則曰：</seg>
<seg xml:id="KR2o0025_tls_023-206a.105">某王孫厚我，</seg>
<seg xml:id="KR2o0025_tls_023-206a.106">某貴卿神我術矣。</seg>
</p>
<p>
<seg xml:id="KR2o0025_tls_023-207a.1">俗嫌</seg>
</p>
<p>
<seg xml:id="KR2o0025_tls_023-208a.1">文字涉世之難，</seg>
<seg xml:id="KR2o0025_tls_023-208a.2">俗諱多也。</seg>
<seg xml:id="KR2o0025_tls_023-208a.3">退之遭李愬之毀<note>《平淮西碑》本未略李愬功。</note>，</seg>
<seg xml:id="KR2o0025_tls_023-208a.4">歐陽辨師魯之誌，</seg>
<seg xml:id="KR2o0025_tls_023-208a.5">從古解人鮮矣。</seg>
<seg xml:id="KR2o0025_tls_023-208a.6">往學古文於朱先生。</seg>
<seg xml:id="KR2o0025_tls_023-208a.7">先生為《呂舉人誌》。</seg>
<seg xml:id="KR2o0025_tls_023-208a.8">呂久困不第，</seg>
<seg xml:id="KR2o0025_tls_023-208a.9">每夜讀甚苦。</seg>
<seg xml:id="KR2o0025_tls_023-208a.10">鄰婦語其失曰：</seg>
<seg xml:id="KR2o0025_tls_023-208a.11">「呂生讀書聲高，</seg>
<seg xml:id="KR2o0025_tls_023-208a.12">而音節淒悲，</seg>
<seg xml:id="KR2o0025_tls_023-208a.13">豈其中有不自得邪？」</seg>
<seg xml:id="KR2o0025_tls_023-208a.14">其夫告呂。</seg>
<seg xml:id="KR2o0025_tls_023-208a.15">呂哭失聲曰：</seg>
<seg xml:id="KR2o0025_tls_023-208a.16">「夫人知我。</seg>
<seg xml:id="KR2o0025_tls_023-208a.17">假主文者，</seg>
<seg xml:id="KR2o0025_tls_023-208a.18">能具夫人之聰，</seg>
<seg xml:id="KR2o0025_tls_023-208a.19">我豈久不第乎？」</seg>
<seg xml:id="KR2o0025_tls_023-208a.20">由是每讀則向鄰墻三揖。</seg>
<seg xml:id="KR2o0025_tls_023-208a.21">其文深表呂君不遇傷心；</seg>
<seg xml:id="KR2o0025_tls_023-208a.22">而當時以謂佻薄，</seg>
<seg xml:id="KR2o0025_tls_023-208a.23">無男女嫌，</seg>
<seg xml:id="KR2o0025_tls_023-208a.24">則聚而議之。</seg>
<seg xml:id="KR2o0025_tls_023-208a.25">又為某夫人誌。</seg>
<seg xml:id="KR2o0025_tls_023-208a.26">其夫教甥讀書不率，</seg>
<seg xml:id="KR2o0025_tls_023-208a.27">撻之流血。</seg>
<seg xml:id="KR2o0025_tls_023-208a.28">太夫人護甥而怒，</seg>
<seg xml:id="KR2o0025_tls_023-208a.29">不食。</seg>
<seg xml:id="KR2o0025_tls_023-208a.30">夫人跪勸進食。</seg>
<seg xml:id="KR2o0025_tls_023-208a.31">太夫人怒，</seg>
<seg xml:id="KR2o0025_tls_023-208a.32">批其頰。</seg>
<seg xml:id="KR2o0025_tls_023-208a.33">夫人怡色有加，</seg>
<seg xml:id="KR2o0025_tls_023-208a.34">卒得姑歡。</seg>
<seg xml:id="KR2o0025_tls_023-208a.35">其文於慈孝友睦，</seg>
<seg xml:id="KR2o0025_tls_023-208a.36">初無所間；</seg>
<seg xml:id="KR2o0025_tls_023-208a.37">而當時以謂婦遭姑撻，</seg>
<seg xml:id="KR2o0025_tls_023-208a.38">恥辱須諱，</seg>
<seg xml:id="KR2o0025_tls_023-208a.39">又笞甥撻婦，</seg>
<seg xml:id="KR2o0025_tls_023-208a.40">俱乖慈愛，</seg>
<seg xml:id="KR2o0025_tls_023-208a.41">則削而去之。</seg>
<seg xml:id="KR2o0025_tls_023-208a.42">余嘗為《遷安縣修城碑文》，</seg>
<seg xml:id="KR2o0025_tls_023-208a.43">中敘城久頹廢，</seg>
<seg xml:id="KR2o0025_tls_023-208a.44">當時工程更有急者，</seg>
<seg xml:id="KR2o0025_tls_023-208a.45">是以大吏勘入緩工；</seg>
<seg xml:id="KR2o0025_tls_023-208a.46">今則為日更久，</seg>
<seg xml:id="KR2o0025_tls_023-208a.47">圮壞益甚，</seg>
<seg xml:id="KR2o0025_tls_023-208a.48">不容更緩。</seg>
<seg xml:id="KR2o0025_tls_023-208a.49">此乃據實而書，</seg>
<seg xml:id="KR2o0025_tls_023-208a.50">宜若無嫌。</seg>
<seg xml:id="KR2o0025_tls_023-208a.51">而當時閱者，</seg>
<seg xml:id="KR2o0025_tls_023-208a.52">以謂碑敘城之宜修，</seg>
<seg xml:id="KR2o0025_tls_023-208a.53">不宜更著勘緩工者以形其短。</seg>
<seg xml:id="KR2o0025_tls_023-208a.54">初疑其人過慮，</seg>
<seg xml:id="KR2o0025_tls_023-208a.55">其後質之當世號知文者，</seg>
<seg xml:id="KR2o0025_tls_023-208a.56">則皆為是說，</seg>
<seg xml:id="KR2o0025_tls_023-208a.57">不約而同。</seg>
<seg xml:id="KR2o0025_tls_023-208a.58">又嘗為人撰《節婦傳》，</seg>
<seg xml:id="KR2o0025_tls_023-208a.59">則敘其生際窮困，</seg>
<seg xml:id="KR2o0025_tls_023-208a.60">親族無系援者，</seg>
<seg xml:id="KR2o0025_tls_023-208a.61">乃能力作自給，</seg>
<seg xml:id="KR2o0025_tls_023-208a.62">撫孤成立。</seg>
<seg xml:id="KR2o0025_tls_023-208a.63">而其子則雲：</seg>
<seg xml:id="KR2o0025_tls_023-208a.64">「彼時親族不盡窮困，</seg>
<seg xml:id="KR2o0025_tls_023-208a.65">特不我母子憐耳。</seg>
<seg xml:id="KR2o0025_tls_023-208a.66">今若雲雲，</seg>
<seg xml:id="KR2o0025_tls_023-208a.67">恐彼負慚，</seg>
<seg xml:id="KR2o0025_tls_023-208a.68">且成嫌隙。</seg>
<seg xml:id="KR2o0025_tls_023-208a.69">請但述母氏之苦，</seg>
<seg xml:id="KR2o0025_tls_023-208a.70">毋及親族不援。」</seg>
<seg xml:id="KR2o0025_tls_023-208a.71">
                        <note>此等拘泥甚多，不可更仆數矣。亦間有情形太逼，實難據法書者，不盡出拘泥也。</note>又為朱先生撰《壽幛題辭》雲：</seg>
<seg xml:id="KR2o0025_tls_023-208a.72">「自癸巳罷學政歸，</seg>
<seg xml:id="KR2o0025_tls_023-208a.73">門下從遊，</seg>
<seg xml:id="KR2o0025_tls_023-208a.74">始為極盛。」</seg>
<seg xml:id="KR2o0025_tls_023-208a.75">而同人中，</seg>
<seg xml:id="KR2o0025_tls_023-208a.76">有從遊於癸巳前者，</seg>
<seg xml:id="KR2o0025_tls_023-208a.77">或憤作色曰：</seg>
<seg xml:id="KR2o0025_tls_023-208a.78">「必於是後為盛，</seg>
<seg xml:id="KR2o0025_tls_023-208a.79">是我輩不足重乎？」</seg>
<seg xml:id="KR2o0025_tls_023-208a.80">又為梁文定校註《年譜》雲：</seg>
<seg xml:id="KR2o0025_tls_023-208a.81">「公念嫂夫人少寡，</seg>
<seg xml:id="KR2o0025_tls_023-208a.82">終身禮敬如母。</seg>
<seg xml:id="KR2o0025_tls_023-208a.83">遇有拂意，</seg>
<seg xml:id="KR2o0025_tls_023-208a.84">必委曲以得其歡。」</seg>
<seg xml:id="KR2o0025_tls_023-208a.85">而或乃曰：</seg>
<seg xml:id="KR2o0025_tls_023-208a.86">「嫂自應敬，</seg>
<seg xml:id="KR2o0025_tls_023-208a.87">今雲念其少寡而敬，</seg>
<seg xml:id="KR2o0025_tls_023-208a.88">則是防嫂不終其節，</seg>
<seg xml:id="KR2o0025_tls_023-208a.89">非真敬也。」</seg>
<seg xml:id="KR2o0025_tls_023-208a.90">其他瑣瑣，</seg>
<seg xml:id="KR2o0025_tls_023-208a.91">為人所摘議者，</seg>
<seg xml:id="KR2o0025_tls_023-208a.92">不可具論，</seg>
<seg xml:id="KR2o0025_tls_023-208a.93">姑撮大略於此；</seg>
<seg xml:id="KR2o0025_tls_023-208a.94">亦可見文章涉世，</seg>
<seg xml:id="KR2o0025_tls_023-208a.95">誠難言矣。</seg>
<seg xml:id="KR2o0025_tls_023-208a.96">夫文章之用，</seg>
<seg xml:id="KR2o0025_tls_023-208a.97">內不本於學問，</seg>
<seg xml:id="KR2o0025_tls_023-208a.98">外不關於世教，</seg>
<seg xml:id="KR2o0025_tls_023-208a.99">已失為文之質；</seg>
<seg xml:id="KR2o0025_tls_023-208a.100">而或懷挾惼心，</seg>
<seg xml:id="KR2o0025_tls_023-208a.101">詆毀人物，</seg>
<seg xml:id="KR2o0025_tls_023-208a.102">甚而攻發隱私，</seg>
<seg xml:id="KR2o0025_tls_023-208a.103">誣涅清白；</seg>
<seg xml:id="KR2o0025_tls_023-208a.104">此則名教中之罪人，</seg>
<seg xml:id="KR2o0025_tls_023-208a.105">縱幸免刑誅，</seg>
<seg xml:id="KR2o0025_tls_023-208a.106">天譴所必及也。</seg>
<seg xml:id="KR2o0025_tls_023-208a.107">至於是非所在，</seg>
<seg xml:id="KR2o0025_tls_023-208a.108">文有抑揚；</seg>
<seg xml:id="KR2o0025_tls_023-208a.109">比擬之餘，</seg>
<seg xml:id="KR2o0025_tls_023-208a.110">例有賓主；</seg>
<seg xml:id="KR2o0025_tls_023-208a.111">厚者必雲不薄，</seg>
<seg xml:id="KR2o0025_tls_023-208a.112">醇者必曰無疵；</seg>
<seg xml:id="KR2o0025_tls_023-208a.113">殆如賦詩必諧平仄，</seg>
<seg xml:id="KR2o0025_tls_023-208a.114">然後音調；</seg>
<seg xml:id="KR2o0025_tls_023-208a.115">措語必用助辭，</seg>
<seg xml:id="KR2o0025_tls_023-208a.116">然後辭達。</seg>
<seg xml:id="KR2o0025_tls_023-208a.117">今為醇厚著說，</seg>
<seg xml:id="KR2o0025_tls_023-208a.118">惟恐疵薄是疑；</seg>
<seg xml:id="KR2o0025_tls_023-208a.119">是文句必去焉哉乎也，</seg>
<seg xml:id="KR2o0025_tls_023-208a.120">而詩句須用全仄全平，</seg>
<seg xml:id="KR2o0025_tls_023-208a.121">雖周、孔復生，</seg>
<seg xml:id="KR2o0025_tls_023-208a.122">不能一語稱完善矣。</seg>
<seg xml:id="KR2o0025_tls_023-208a.123">嗟乎！</seg>
<seg xml:id="KR2o0025_tls_023-208a.124">經世之業，</seg>
<seg xml:id="KR2o0025_tls_023-208a.125">不可以為涉世之文。</seg>
<seg xml:id="KR2o0025_tls_023-208a.126">不虞之譽，</seg>
<seg xml:id="KR2o0025_tls_023-208a.127">求全之毀，</seg>
<seg xml:id="KR2o0025_tls_023-208a.128">從古然矣。</seg>
<seg xml:id="KR2o0025_tls_023-208a.129">讀古樂府，</seg>
<seg xml:id="KR2o0025_tls_023-208a.130">形容蜀道艱難，</seg>
<seg xml:id="KR2o0025_tls_023-208a.131">太行詰屈，</seg>
<seg xml:id="KR2o0025_tls_023-208a.132">以謂所向狹隘，</seg>
<seg xml:id="KR2o0025_tls_023-208a.133">喻道之窮；</seg>
<seg xml:id="KR2o0025_tls_023-208a.134">不知文字一途，</seg>
<seg xml:id="KR2o0025_tls_023-208a.135">乃亦崎嶇如是。</seg>
<seg xml:id="KR2o0025_tls_023-208a.136">是以深識之士黯然無言。</seg>
<seg xml:id="KR2o0025_tls_023-208a.137">自勒名山之業，</seg>
<seg xml:id="KR2o0025_tls_023-208a.138">將俟知者發之，</seg>
<seg xml:id="KR2o0025_tls_023-208a.139">豈與容悅之流較甘苦哉！</seg>
</p>
<p>
<seg xml:id="KR2o0025_tls_023-209a.1">針名</seg>
</p>
<p>
<seg xml:id="KR2o0025_tls_023-210a.1">名者，</seg>
<seg xml:id="KR2o0025_tls_023-210a.2">實之賓。</seg>
<seg xml:id="KR2o0025_tls_023-210a.3">實至而名歸，</seg>
<seg xml:id="KR2o0025_tls_023-210a.4">自然之理也，</seg>
<seg xml:id="KR2o0025_tls_023-210a.5">非必然之事也。</seg>
<seg xml:id="KR2o0025_tls_023-210a.6">君子順自然之理，</seg>
<seg xml:id="KR2o0025_tls_023-210a.7">不求必然之事也。</seg>
<seg xml:id="KR2o0025_tls_023-210a.8">君子之學，</seg>
<seg xml:id="KR2o0025_tls_023-210a.9">知有當務而已矣；</seg>
<seg xml:id="KR2o0025_tls_023-210a.10">未知所謂名，</seg>
<seg xml:id="KR2o0025_tls_023-210a.11">安有見其為實哉？</seg>
<seg xml:id="KR2o0025_tls_023-210a.12">好名者流，</seg>
<seg xml:id="KR2o0025_tls_023-210a.13">徇名而忘實，</seg>
<seg xml:id="KR2o0025_tls_023-210a.14">於是見不忘者之為實爾。</seg>
<seg xml:id="KR2o0025_tls_023-210a.15">識者病之，</seg>
<seg xml:id="KR2o0025_tls_023-210a.16">乃欲使人後名而先實也。</seg>
<seg xml:id="KR2o0025_tls_023-210a.17">雖然，</seg>
<seg xml:id="KR2o0025_tls_023-210a.18">猶未忘夫名實之見者也。</seg>
<seg xml:id="KR2o0025_tls_023-210a.19">君子無是也。</seg>
<seg xml:id="KR2o0025_tls_023-210a.20">君子出處，</seg>
<seg xml:id="KR2o0025_tls_023-210a.21">當由名義。</seg>
<seg xml:id="KR2o0025_tls_023-210a.22">先王所以覺世牖民，</seg>
<seg xml:id="KR2o0025_tls_023-210a.23">不外名教。</seg>
<seg xml:id="KR2o0025_tls_023-210a.24">伊古以來，</seg>
<seg xml:id="KR2o0025_tls_023-210a.25">未有舍名而可為治者也。</seg>
<seg xml:id="KR2o0025_tls_023-210a.26">何為好名乃致忘實哉？曰：</seg>
<seg xml:id="KR2o0025_tls_023-210a.27">義本無名，</seg>
<seg xml:id="KR2o0025_tls_023-210a.28">因欲不知義者由於義，</seg>
<seg xml:id="KR2o0025_tls_023-210a.29">故曰名義。</seg>
<seg xml:id="KR2o0025_tls_023-210a.30">教本無名，</seg>
<seg xml:id="KR2o0025_tls_023-210a.31">因欲不知教者率其教，</seg>
<seg xml:id="KR2o0025_tls_023-210a.32">故曰名教。</seg>
<seg xml:id="KR2o0025_tls_023-210a.33">揭而為名，</seg>
<seg xml:id="KR2o0025_tls_023-210a.34">求實之謂也。</seg>
<seg xml:id="KR2o0025_tls_023-210a.35">譬猶人不知食，</seg>
<seg xml:id="KR2o0025_tls_023-210a.36">而揭樹藝之名以勸農；</seg>
<seg xml:id="KR2o0025_tls_023-210a.37">人不知衣，</seg>
<seg xml:id="KR2o0025_tls_023-210a.38">而揭盆繰之名以勸蠶；</seg>
<seg xml:id="KR2o0025_tls_023-210a.39">暖衣飽食者，</seg>
<seg xml:id="KR2o0025_tls_023-210a.40">不求農蠶之名也。</seg>
<seg xml:id="KR2o0025_tls_023-210a.41">今不問農蠶，</seg>
<seg xml:id="KR2o0025_tls_023-210a.42">而但以飲暖相矜耀，</seg>
<seg xml:id="KR2o0025_tls_023-210a.43">必有輟耕織而忍饑寒，</seg>
<seg xml:id="KR2o0025_tls_023-210a.44">假借糠秕以充飽，</seg>
<seg xml:id="KR2o0025_tls_023-210a.45">隱裹敗絮以偽暖，</seg>
<seg xml:id="KR2o0025_tls_023-210a.46">斯乃好名之弊矣。</seg>
<seg xml:id="KR2o0025_tls_023-210a.47">故名教名義之為名，</seg>
<seg xml:id="KR2o0025_tls_023-210a.48">農蠶也。</seg>
<seg xml:id="KR2o0025_tls_023-210a.49">好名者之名，</seg>
<seg xml:id="KR2o0025_tls_023-210a.50">飽暖也。</seg>
<seg xml:id="KR2o0025_tls_023-210a.51">必欲騖飽暖之名，</seg>
<seg xml:id="KR2o0025_tls_023-210a.52">未有不強忍饑寒者也。</seg>
</p>
<p>
<seg xml:id="KR2o0025_tls_023-211a.1">然謂好名者喪名，</seg>
<seg xml:id="KR2o0025_tls_023-211a.2">自然之理也。</seg>
<seg xml:id="KR2o0025_tls_023-211a.3">非必然之事也。</seg>
<seg xml:id="KR2o0025_tls_023-211a.4">昔介之推不言祿，</seg>
<seg xml:id="KR2o0025_tls_023-211a.5">祿亦弗及。</seg>
<seg xml:id="KR2o0025_tls_023-211a.6">實至而名歸，</seg>
<seg xml:id="KR2o0025_tls_023-211a.7">名亦未必遽歸也。</seg>
<seg xml:id="KR2o0025_tls_023-211a.8">天下之名，</seg>
<seg xml:id="KR2o0025_tls_023-211a.9">定於真知者，</seg>
<seg xml:id="KR2o0025_tls_023-211a.10">而羽翼於似有知而實未深知者。</seg>
<seg xml:id="KR2o0025_tls_023-211a.11">夫真知者，</seg>
<seg xml:id="KR2o0025_tls_023-211a.12">必先自知。</seg>
<seg xml:id="KR2o0025_tls_023-211a.13">天下鮮自知之人，</seg>
<seg xml:id="KR2o0025_tls_023-211a.14">故真能知人者不多也。</seg>
<seg xml:id="KR2o0025_tls_023-211a.15">似有知而實未深知者則多矣。</seg>
<seg xml:id="KR2o0025_tls_023-211a.16">似有知，</seg>
<seg xml:id="KR2o0025_tls_023-211a.17">故可相與為聲名。</seg>
<seg xml:id="KR2o0025_tls_023-211a.18">實未深知，</seg>
<seg xml:id="KR2o0025_tls_023-211a.19">故好名者得以售其欺。</seg>
<seg xml:id="KR2o0025_tls_023-211a.20">又況智幹術馭，</seg>
<seg xml:id="KR2o0025_tls_023-211a.21">竭盡生平之思力，</seg>
<seg xml:id="KR2o0025_tls_023-211a.22">而謂此中未得一當哉？</seg>
<seg xml:id="KR2o0025_tls_023-211a.23">故好名者往往得一時之名，</seg>
<seg xml:id="KR2o0025_tls_023-211a.24">猶好利者未必無一時之利也。</seg>
</p>
<p>
<seg xml:id="KR2o0025_tls_023-212a.1">且好名者，</seg>
<seg xml:id="KR2o0025_tls_023-212a.2">固有所利而為之者也。</seg>
<seg xml:id="KR2o0025_tls_023-212a.3">如賈之利市焉，</seg>
<seg xml:id="KR2o0025_tls_023-212a.4">賈必出其居積，</seg>
<seg xml:id="KR2o0025_tls_023-212a.5">而後能獲利；</seg>
<seg xml:id="KR2o0025_tls_023-212a.6">好名者，</seg>
<seg xml:id="KR2o0025_tls_023-212a.7">亦必澆漓其實，</seg>
<seg xml:id="KR2o0025_tls_023-212a.8">而後能徇一時之名也。</seg>
<seg xml:id="KR2o0025_tls_023-212a.9">蓋人心不同如其面，</seg>
<seg xml:id="KR2o0025_tls_023-212a.10">故務實者，</seg>
<seg xml:id="KR2o0025_tls_023-212a.11">不能盡人而稱善焉。</seg>
<seg xml:id="KR2o0025_tls_023-212a.12">好名之人，</seg>
<seg xml:id="KR2o0025_tls_023-212a.13">則務揣人情之所同，</seg>
<seg xml:id="KR2o0025_tls_023-212a.14">不必出於中之所謂誠然也。</seg>
<seg xml:id="KR2o0025_tls_023-212a.15">且好名者，</seg>
<seg xml:id="KR2o0025_tls_023-212a.16">必趨一時之風尚也。</seg>
<seg xml:id="KR2o0025_tls_023-212a.17">風尚循環，</seg>
<seg xml:id="KR2o0025_tls_023-212a.18">如春蘭秋鞠之互相變易，</seg>
<seg xml:id="KR2o0025_tls_023-212a.19">而不相襲也。</seg>
<seg xml:id="KR2o0025_tls_023-212a.20">人生其間，</seg>
<seg xml:id="KR2o0025_tls_023-212a.21">才質所優，</seg>
<seg xml:id="KR2o0025_tls_023-212a.22">不必適與之合也。</seg>
<seg xml:id="KR2o0025_tls_023-212a.23">好名者，</seg>
<seg xml:id="KR2o0025_tls_023-212a.24">則必屈曲以徇之，</seg>
<seg xml:id="KR2o0025_tls_023-212a.25">故於心術多不可問也。</seg>
<seg xml:id="KR2o0025_tls_023-212a.26">唇亡則齒寒，</seg>
<seg xml:id="KR2o0025_tls_023-212a.27">魯酒薄而邯鄲圍，</seg>
<seg xml:id="KR2o0025_tls_023-212a.28">此言勢有必至，</seg>
<seg xml:id="KR2o0025_tls_023-212a.29">理有固然也。</seg>
<seg xml:id="KR2o0025_tls_023-212a.30">學問之道，</seg>
<seg xml:id="KR2o0025_tls_023-212a.31">與人無忮忌，</seg>
<seg xml:id="KR2o0025_tls_023-212a.32">而名之所關，</seg>
<seg xml:id="KR2o0025_tls_023-212a.33">忮忌有所必至也。</seg>
<seg xml:id="KR2o0025_tls_023-212a.34">學問之道，</seg>
<seg xml:id="KR2o0025_tls_023-212a.35">與世無矯揉；</seg>
<seg xml:id="KR2o0025_tls_023-212a.36">而名之所在，</seg>
<seg xml:id="KR2o0025_tls_023-212a.37">矯揉有所必然也。</seg>
<seg xml:id="KR2o0025_tls_023-212a.38">故好名者，</seg>
<seg xml:id="KR2o0025_tls_023-212a.39">德之賊也。</seg>
</p>
<p>
<seg xml:id="KR2o0025_tls_023-213a.1">若夫真知者，</seg>
<seg xml:id="KR2o0025_tls_023-213a.2">自知之確，</seg>
<seg xml:id="KR2o0025_tls_023-213a.3">不求人世之知之矣。</seg>
<seg xml:id="KR2o0025_tls_023-213a.4">其於似有知實未深知者，</seg>
<seg xml:id="KR2o0025_tls_023-213a.5">不屑同道矣。</seg>
<seg xml:id="KR2o0025_tls_023-213a.6">或百世而上，</seg>
<seg xml:id="KR2o0025_tls_023-213a.7">得一人焉，</seg>
<seg xml:id="KR2o0025_tls_023-213a.8">吊其落落無與儔也，</seg>
<seg xml:id="KR2o0025_tls_023-213a.9">未始不待我為後起之援也。</seg>
<seg xml:id="KR2o0025_tls_023-213a.10">或千里而外，</seg>
<seg xml:id="KR2o0025_tls_023-213a.11">得一人焉，</seg>
<seg xml:id="KR2o0025_tls_023-213a.12">悵其遙遙未接跡也，</seg>
<seg xml:id="KR2o0025_tls_023-213a.13">未始不與我為比鄰之洽也。</seg>
<seg xml:id="KR2o0025_tls_023-213a.14">以是而問當世之知，</seg>
<seg xml:id="KR2o0025_tls_023-213a.15">則寥寥矣，</seg>
<seg xml:id="KR2o0025_tls_023-213a.16">而君子不以為患焉。</seg>
<seg xml:id="KR2o0025_tls_023-213a.17">浮氣息，</seg>
<seg xml:id="KR2o0025_tls_023-213a.18">風尚平，</seg>
<seg xml:id="KR2o0025_tls_023-213a.19">天下之大，</seg>
<seg xml:id="KR2o0025_tls_023-213a.20">豈無真知者哉？</seg>
<seg xml:id="KR2o0025_tls_023-213a.21">至是而好名之伎，</seg>
<seg xml:id="KR2o0025_tls_023-213a.22">亦有所窮矣。</seg>
<seg xml:id="KR2o0025_tls_023-213a.23">故曰：</seg>
<seg xml:id="KR2o0025_tls_023-213a.24">實至而名歸，</seg>
<seg xml:id="KR2o0025_tls_023-213a.25">好名者喪名，</seg>
<seg xml:id="KR2o0025_tls_023-213a.26">皆自然之理也，</seg>
<seg xml:id="KR2o0025_tls_023-213a.27">非必然之事也。</seg>
<seg xml:id="KR2o0025_tls_023-213a.28">卒之事亦不越於理矣。</seg>
</p>
<p>
<seg xml:id="KR2o0025_tls_023-214a.1">砭異</seg>
</p>
<p>
<seg xml:id="KR2o0025_tls_023-215a.1">古人於學求其是，</seg>
<seg xml:id="KR2o0025_tls_023-215a.2">未嘗求異於人也。</seg>
<seg xml:id="KR2o0025_tls_023-215a.3">學之至者，</seg>
<seg xml:id="KR2o0025_tls_023-215a.4">人望之而不能至，</seg>
<seg xml:id="KR2o0025_tls_023-215a.5">乃覺其異耳，</seg>
<seg xml:id="KR2o0025_tls_023-215a.6">非其自有所異也。</seg>
<seg xml:id="KR2o0025_tls_023-215a.7">夫子曰：</seg>
<seg xml:id="KR2o0025_tls_023-215a.8">「儉，</seg>
<seg xml:id="KR2o0025_tls_023-215a.9">吾從眾。</seg>
<seg xml:id="KR2o0025_tls_023-215a.10">泰也，</seg>
<seg xml:id="KR2o0025_tls_023-215a.11">雖違眾，</seg>
<seg xml:id="KR2o0025_tls_023-215a.12">吾從下。」</seg>
<seg xml:id="KR2o0025_tls_023-215a.13">聖人方且求同於人也。</seg>
<seg xml:id="KR2o0025_tls_023-215a.14">有時而異於眾，</seg>
<seg xml:id="KR2o0025_tls_023-215a.15">聖人之不得已也。</seg>
<seg xml:id="KR2o0025_tls_023-215a.16">天下有公是，</seg>
<seg xml:id="KR2o0025_tls_023-215a.17">成於眾人之不知其然而然也，</seg>
<seg xml:id="KR2o0025_tls_023-215a.18">聖人莫能異也。</seg>
<seg xml:id="KR2o0025_tls_023-215a.19">賢智之士，</seg>
<seg xml:id="KR2o0025_tls_023-215a.20">深求其故，</seg>
<seg xml:id="KR2o0025_tls_023-215a.21">而信其然。</seg>
<seg xml:id="KR2o0025_tls_023-215a.22">庸愚未嘗有知，</seg>
<seg xml:id="KR2o0025_tls_023-215a.23">而亦安於然。</seg>
<seg xml:id="KR2o0025_tls_023-215a.24">而負其才者，</seg>
<seg xml:id="KR2o0025_tls_023-215a.25">恥與庸愚同其然也，</seg>
<seg xml:id="KR2o0025_tls_023-215a.26">則故矯其說以謂不然。</seg>
<seg xml:id="KR2o0025_tls_023-215a.27">譬如善割烹者，</seg>
<seg xml:id="KR2o0025_tls_023-215a.28">甘旨得人同嗜，</seg>
<seg xml:id="KR2o0025_tls_023-215a.29">不知味者，</seg>
<seg xml:id="KR2o0025_tls_023-215a.30">未嘗不以謂甘也。</seg>
<seg xml:id="KR2o0025_tls_023-215a.31">今恥與不知味者同嗜好，</seg>
<seg xml:id="KR2o0025_tls_023-215a.32">則必啜糟棄醴，</seg>
<seg xml:id="KR2o0025_tls_023-215a.33">去膾炙而尋藜藿，</seg>
<seg xml:id="KR2o0025_tls_023-215a.34">乃可異於庸俗矣。</seg>
<seg xml:id="KR2o0025_tls_023-215a.35">語雲：</seg>
<seg xml:id="KR2o0025_tls_023-215a.36">「後世茍不公，</seg>
<seg xml:id="KR2o0025_tls_023-215a.37">至今無聖賢。」</seg>
<seg xml:id="KR2o0025_tls_023-215a.38">萬世取信者，</seg>
<seg xml:id="KR2o0025_tls_023-215a.39">夫子一人而已矣。</seg>
<seg xml:id="KR2o0025_tls_023-215a.40">夫子之可以取信，</seg>
<seg xml:id="KR2o0025_tls_023-215a.41">又從何人定之哉？</seg>
<seg xml:id="KR2o0025_tls_023-215a.42">公是之不容有違也。</seg>
<seg xml:id="KR2o0025_tls_023-215a.43">夫子論列古之神聖賢人，</seg>
<seg xml:id="KR2o0025_tls_023-215a.44">眾矣。</seg>
<seg xml:id="KR2o0025_tls_023-215a.45">伯夷求仁得仁，</seg>
<seg xml:id="KR2o0025_tls_023-215a.46">泰伯以天下讓，</seg>
<seg xml:id="KR2o0025_tls_023-215a.47">非夫子闡幽表微，</seg>
<seg xml:id="KR2o0025_tls_023-215a.48">人則無由知爾。</seg>
<seg xml:id="KR2o0025_tls_023-215a.49">堯、舜、禹、湯、文、武、周公，</seg>
<seg xml:id="KR2o0025_tls_023-215a.50">雖無夫子之稱述，</seg>
<seg xml:id="KR2o0025_tls_023-215a.51">人豈有不知者哉？</seg>
<seg xml:id="KR2o0025_tls_023-215a.52">以夫子之聖，</seg>
<seg xml:id="KR2o0025_tls_023-215a.53">而稱述堯、舜、禹、湯、文、武、周公，</seg>
<seg xml:id="KR2o0025_tls_023-215a.54">不聞去取有異於眾也，</seg>
<seg xml:id="KR2o0025_tls_023-215a.55">則天下真無可以求異者矣。</seg>
<seg xml:id="KR2o0025_tls_023-215a.56">是非之心，</seg>
<seg xml:id="KR2o0025_tls_023-215a.57">人皆有之。</seg>
<seg xml:id="KR2o0025_tls_023-215a.58">至於聲色臭味，</seg>
<seg xml:id="KR2o0025_tls_023-215a.59">天下之耳目口鼻，</seg>
<seg xml:id="KR2o0025_tls_023-215a.60">皆相似也。</seg>
<seg xml:id="KR2o0025_tls_023-215a.61">心之所同然者，</seg>
<seg xml:id="KR2o0025_tls_023-215a.62">理也，</seg>
<seg xml:id="KR2o0025_tls_023-215a.63">義也。</seg>
<seg xml:id="KR2o0025_tls_023-215a.64">然天下歧趨，</seg>
<seg xml:id="KR2o0025_tls_023-215a.65">皆由爭理義，</seg>
<seg xml:id="KR2o0025_tls_023-215a.66">而是非之心，</seg>
<seg xml:id="KR2o0025_tls_023-215a.67">亦從而易焉。</seg>
<seg xml:id="KR2o0025_tls_023-215a.68">豈心之同然，</seg>
<seg xml:id="KR2o0025_tls_023-215a.69">不如耳目口鼻哉？</seg>
<seg xml:id="KR2o0025_tls_023-215a.70">聲色臭味有據而理義無形。</seg>
<seg xml:id="KR2o0025_tls_023-215a.71">有據則庸愚皆知率循，</seg>
<seg xml:id="KR2o0025_tls_023-215a.72">無形則賢智不免於自用也。</seg>
<seg xml:id="KR2o0025_tls_023-215a.73">故求異於人，</seg>
<seg xml:id="KR2o0025_tls_023-215a.74">未有不出於自用者也。</seg>
<seg xml:id="KR2o0025_tls_023-215a.75">治自用之弊，</seg>
<seg xml:id="KR2o0025_tls_023-215a.76">莫如以有據之學，</seg>
<seg xml:id="KR2o0025_tls_023-215a.77">實其無形之理義，</seg>
<seg xml:id="KR2o0025_tls_023-215a.78">而後趨不入於歧途也。</seg>
<seg xml:id="KR2o0025_tls_023-215a.79">夫內重則外輕，</seg>
<seg xml:id="KR2o0025_tls_023-215a.80">實至則名忘。</seg>
<seg xml:id="KR2o0025_tls_023-215a.81">凡求異於人者，</seg>
<seg xml:id="KR2o0025_tls_023-215a.82">由於內不足也。</seg>
<seg xml:id="KR2o0025_tls_023-215a.83">自知不足，</seg>
<seg xml:id="KR2o0025_tls_023-215a.84">而又不勝其好名之心，</seg>
<seg xml:id="KR2o0025_tls_023-215a.85">斯欲求異以加人，</seg>
<seg xml:id="KR2o0025_tls_023-215a.86">而人亦卒莫為所加也。</seg>
<seg xml:id="KR2o0025_tls_023-215a.87">內不足，</seg>
<seg xml:id="KR2o0025_tls_023-215a.88">不得不矜於外，</seg>
<seg xml:id="KR2o0025_tls_023-215a.89">實不至，</seg>
<seg xml:id="KR2o0025_tls_023-215a.90">不得不騖於名，</seg>
<seg xml:id="KR2o0025_tls_023-215a.91">又人情之大抵類然也。</seg>
<seg xml:id="KR2o0025_tls_023-215a.92">以人情之大抵類然，</seg>
<seg xml:id="KR2o0025_tls_023-215a.93">而求異者固亦不免於出此，</seg>
<seg xml:id="KR2o0025_tls_023-215a.94">則求異者何嘗異人哉？</seg>
<seg xml:id="KR2o0025_tls_023-215a.95">特異於坦蕩之君子爾。</seg>
<seg xml:id="KR2o0025_tls_023-215a.96">夫馬，</seg>
<seg xml:id="KR2o0025_tls_023-215a.97">毛鬛相同也，</seg>
<seg xml:id="KR2o0025_tls_023-215a.98">龁草飲水，</seg>
<seg xml:id="KR2o0025_tls_023-215a.99">秣芻飼粟，</seg>
<seg xml:id="KR2o0025_tls_023-215a.100">且加之鞍韉而施以箝勒，</seg>
<seg xml:id="KR2o0025_tls_023-215a.101">無不相同也，</seg>
<seg xml:id="KR2o0025_tls_023-215a.102">或一日而百里，</seg>
<seg xml:id="KR2o0025_tls_023-215a.103">或一日而千里；</seg>
<seg xml:id="KR2o0025_tls_023-215a.104">從同之中而有獨異者，</seg>
<seg xml:id="KR2o0025_tls_023-215a.105">聖賢豪傑，</seg>
<seg xml:id="KR2o0025_tls_023-215a.106">所以異於常人也。</seg>
<seg xml:id="KR2o0025_tls_023-215a.107">不從眾之所同，</seg>
<seg xml:id="KR2o0025_tls_023-215a.108">而先求其異，</seg>
<seg xml:id="KR2o0025_tls_023-215a.109">是必詭銜竊轡，</seg>
<seg xml:id="KR2o0025_tls_023-215a.110">踶趹噬龁，</seg>
<seg xml:id="KR2o0025_tls_023-215a.111">不可備馳驅之用者也。</seg>
</p>
<p>
<seg xml:id="KR2o0025_tls_023-216a.1">砭俗</seg>
</p>
<p>
<seg xml:id="KR2o0025_tls_023-217a.1">文章家言及於壽屏祭幛，</seg>
<seg xml:id="KR2o0025_tls_023-217a.2">幾等市井間架，</seg>
<seg xml:id="KR2o0025_tls_023-217a.3">不可入學士之堂矣。</seg>
<seg xml:id="KR2o0025_tls_023-217a.4">其實時為之也。</seg>
<seg xml:id="KR2o0025_tls_023-217a.5">涉世不得廢應酬故事，</seg>
<seg xml:id="KR2o0025_tls_023-217a.6">而祝嘏陳言，</seg>
<seg xml:id="KR2o0025_tls_023-217a.7">哀挽習語，</seg>
<seg xml:id="KR2o0025_tls_023-217a.8">亦無從出其性靈，</seg>
<seg xml:id="KR2o0025_tls_023-217a.9">而猶於此中斤斤焉，</seg>
<seg xml:id="KR2o0025_tls_023-217a.10">計工論拙，</seg>
<seg xml:id="KR2o0025_tls_023-217a.11">何以異於夢中之占夢歟？</seg>
<seg xml:id="KR2o0025_tls_023-217a.12">夫文所以將其意也，</seg>
<seg xml:id="KR2o0025_tls_023-217a.13">意無所以自申，</seg>
<seg xml:id="KR2o0025_tls_023-217a.14">而概與從同，</seg>
<seg xml:id="KR2o0025_tls_023-217a.15">則古人不別為辭，</seg>
<seg xml:id="KR2o0025_tls_023-217a.16">如冠男之祝，</seg>
<seg xml:id="KR2o0025_tls_023-217a.17">醮女之命，</seg>
<seg xml:id="KR2o0025_tls_023-217a.18">但舉成文故牘而已矣。</seg>
<seg xml:id="KR2o0025_tls_023-217a.19">文勝之習，</seg>
<seg xml:id="KR2o0025_tls_023-217a.20">必欲為辭，</seg>
<seg xml:id="KR2o0025_tls_023-217a.21">為之而豈無所善？</seg>
<seg xml:id="KR2o0025_tls_023-217a.22">則遂相與矜心作意，</seg>
<seg xml:id="KR2o0025_tls_023-217a.23">相與企慕仿效，</seg>
<seg xml:id="KR2o0025_tls_023-217a.24">濫觴流為江河，</seg>
<seg xml:id="KR2o0025_tls_023-217a.25">不復可堙閼矣。</seg>
<seg xml:id="KR2o0025_tls_023-217a.26">夫文生於質也，</seg>
<seg xml:id="KR2o0025_tls_023-217a.27">始作之者，</seg>
<seg xml:id="KR2o0025_tls_023-217a.28">未通乎變，</seg>
<seg xml:id="KR2o0025_tls_023-217a.29">故其數易盡。</seg>
<seg xml:id="KR2o0025_tls_023-217a.30">沿而襲之者之所以無善步也，</seg>
<seg xml:id="KR2o0025_tls_023-217a.31">既承不可遏之江河，</seg>
<seg xml:id="KR2o0025_tls_023-217a.32">則當相度宣防，</seg>
<seg xml:id="KR2o0025_tls_023-217a.33">資其灌溉，</seg>
<seg xml:id="KR2o0025_tls_023-217a.34">通其舟楫，</seg>
<seg xml:id="KR2o0025_tls_023-217a.35">乃見神明通久之用焉。</seg>
<seg xml:id="KR2o0025_tls_023-217a.36">文章之道，</seg>
<seg xml:id="KR2o0025_tls_023-217a.37">凡為古無而今有者，</seg>
<seg xml:id="KR2o0025_tls_023-217a.38">皆當然也。</seg>
<seg xml:id="KR2o0025_tls_023-217a.39">稱壽不見於古，</seg>
<seg xml:id="KR2o0025_tls_023-217a.40">而敘次生平，</seg>
<seg xml:id="KR2o0025_tls_023-217a.41">一用記述之法；</seg>
<seg xml:id="KR2o0025_tls_023-217a.42">以為其人之不朽，</seg>
<seg xml:id="KR2o0025_tls_023-217a.43">則史傳竹帛之文也。</seg>
<seg xml:id="KR2o0025_tls_023-217a.44">挽祭本出辭章，</seg>
<seg xml:id="KR2o0025_tls_023-217a.45">而歷溯行實，</seg>
<seg xml:id="KR2o0025_tls_023-217a.46">一用誄謚之意，</seg>
<seg xml:id="KR2o0025_tls_023-217a.47">以為其人之終紿，</seg>
<seg xml:id="KR2o0025_tls_023-217a.48">則金石刻畫之文也。</seg>
<seg xml:id="KR2o0025_tls_023-217a.49">文生於質，</seg>
<seg xml:id="KR2o0025_tls_023-217a.50">視其質之如何而施吾文焉，</seg>
<seg xml:id="KR2o0025_tls_023-217a.51">亦於世教未為無補，</seg>
<seg xml:id="KR2o0025_tls_023-217a.52">又何市井間架之足疑，</seg>
<seg xml:id="KR2o0025_tls_023-217a.53">而學士之不屑道哉？</seg>
</p>
<p>
<seg xml:id="KR2o0025_tls_023-218a.1">夫生有壽言，</seg>
<seg xml:id="KR2o0025_tls_023-218a.2">而死有祭挽，</seg>
<seg xml:id="KR2o0025_tls_023-218a.3">近代亡於禮者之禮也。</seg>
<seg xml:id="KR2o0025_tls_023-218a.4">禮從宜，</seg>
<seg xml:id="KR2o0025_tls_023-218a.5">使從俗，</seg>
<seg xml:id="KR2o0025_tls_023-218a.6">茍不悖乎古人之道，</seg>
<seg xml:id="KR2o0025_tls_023-218a.7">君子之所不廢也。</seg>
<seg xml:id="KR2o0025_tls_023-218a.8">文章之家，</seg>
<seg xml:id="KR2o0025_tls_023-218a.9">卑視壽挽，</seg>
<seg xml:id="KR2o0025_tls_023-218a.10">不知神明其法，</seg>
<seg xml:id="KR2o0025_tls_023-218a.11">弊固至乎此也。</seg>
<seg xml:id="KR2o0025_tls_023-218a.12">其甚焉者，</seg>
<seg xml:id="KR2o0025_tls_023-218a.13">存祭挽而恥錄壽言；</seg>
<seg xml:id="KR2o0025_tls_023-218a.14">近世文人，</seg>
<seg xml:id="KR2o0025_tls_023-218a.15">自定其集，</seg>
<seg xml:id="KR2o0025_tls_023-218a.16">不能割愛而間存者，</seg>
<seg xml:id="KR2o0025_tls_023-218a.17">亦必別為卷軸，</seg>
<seg xml:id="KR2o0025_tls_023-218a.18">一似雅鄭之不可同日語也<note>汪鈍翁以古文自命，動輒呵責他人，其實有才無識，好為無謂之避忌，反自矜為有識，大抵如此。</note>。</seg>
<seg xml:id="KR2o0025_tls_023-218a.19">此則可謂知一十而昧二五也。</seg>
<seg xml:id="KR2o0025_tls_023-218a.20">彼徒見前人文集有哀誄而無壽言，</seg>
<seg xml:id="KR2o0025_tls_023-218a.21">以謂哀誄可通於古，</seg>
<seg xml:id="KR2o0025_tls_023-218a.22">而祝嘏之辭，</seg>
<seg xml:id="KR2o0025_tls_023-218a.23">為古所無也。</seg>
<seg xml:id="KR2o0025_tls_023-218a.24">不知墓誌始於六朝，</seg>
<seg xml:id="KR2o0025_tls_023-218a.25">碑文盛於東漢，</seg>
<seg xml:id="KR2o0025_tls_023-218a.26">於古未有行也。</seg>
<seg xml:id="KR2o0025_tls_023-218a.27">中郎碑刻，</seg>
<seg xml:id="KR2o0025_tls_023-218a.28">昌黎誌銘，</seg>
<seg xml:id="KR2o0025_tls_023-218a.29">學士盛稱之矣。</seg>
<seg xml:id="KR2o0025_tls_023-218a.30">今觀蔡、韓二氏之文集，</seg>
<seg xml:id="KR2o0025_tls_023-218a.31">其間無德而稱，</seg>
<seg xml:id="KR2o0025_tls_023-218a.32">但存詞致，</seg>
<seg xml:id="KR2o0025_tls_023-218a.33">所與周旋而俯仰者，</seg>
<seg xml:id="KR2o0025_tls_023-218a.34">有以異於近代之壽言歟？</seg>
<seg xml:id="KR2o0025_tls_023-218a.35">寬於取古，</seg>
<seg xml:id="KR2o0025_tls_023-218a.36">而刻以繩今，</seg>
<seg xml:id="KR2o0025_tls_023-218a.37">君子以為有耳而無目也。</seg>
<seg xml:id="KR2o0025_tls_023-218a.38">必以銘誌之倫，</seg>
<seg xml:id="KR2o0025_tls_023-218a.39">實始乎古，</seg>
<seg xml:id="KR2o0025_tls_023-218a.40">則祝嘏之文，</seg>
<seg xml:id="KR2o0025_tls_023-218a.41">未嘗不始於《周官》，</seg>
<seg xml:id="KR2o0025_tls_023-218a.42">六祝之辭，</seg>
<seg xml:id="KR2o0025_tls_023-218a.43">所以祈福祥也。</seg>
<seg xml:id="KR2o0025_tls_023-218a.44">以其文士為之之晚出，</seg>
<seg xml:id="KR2o0025_tls_023-218a.45">因而區別其類例，</seg>
<seg xml:id="KR2o0025_tls_023-218a.46">豈所語於知時之變者乎？</seg>
</p>
<p>
<seg xml:id="KR2o0025_tls_023-219a.1">夫文生於質，</seg>
<seg xml:id="KR2o0025_tls_023-219a.2">壽祝哀誄，</seg>
<seg xml:id="KR2o0025_tls_023-219a.3">因其人之質而施以文，</seg>
<seg xml:id="KR2o0025_tls_023-219a.4">則變化無方，</seg>
<seg xml:id="KR2o0025_tls_023-219a.5">後人所辟，</seg>
<seg xml:id="KR2o0025_tls_023-219a.6">可以過於前人矣。</seg>
<seg xml:id="KR2o0025_tls_023-219a.7">夫因乎人者，</seg>
<seg xml:id="KR2o0025_tls_023-219a.8">人萬變而文亦萬變也。</seg>
<seg xml:id="KR2o0025_tls_023-219a.9">因乎事者，</seg>
<seg xml:id="KR2o0025_tls_023-219a.10">事不變而文亦不變也。</seg>
<seg xml:id="KR2o0025_tls_023-219a.11">醮女之辭，</seg>
<seg xml:id="KR2o0025_tls_023-219a.12">冠男之頌，</seg>
<seg xml:id="KR2o0025_tls_023-219a.13">一用成文故典，</seg>
<seg xml:id="KR2o0025_tls_023-219a.14">古人不別為辭，</seg>
<seg xml:id="KR2o0025_tls_023-219a.15">載在傳記，</seg>
<seg xml:id="KR2o0025_tls_023-219a.16">蓋亦多矣。</seg>
<seg xml:id="KR2o0025_tls_023-219a.17">揖讓之儀文，</seg>
<seg xml:id="KR2o0025_tls_023-219a.18">鼓吹之節奏，</seg>
<seg xml:id="KR2o0025_tls_023-219a.19">禮樂之所不廢也。</seg>
<seg xml:id="KR2o0025_tls_023-219a.20">然而其質不存焉，</seg>
<seg xml:id="KR2o0025_tls_023-219a.21">雖有神聖制作，</seg>
<seg xml:id="KR2o0025_tls_023-219a.22">無取儀文節奏，</seg>
<seg xml:id="KR2o0025_tls_023-219a.23">以為特著之奇也。</seg>
<seg xml:id="KR2o0025_tls_023-219a.24">後人沿其流而不辨其源者，</seg>
<seg xml:id="KR2o0025_tls_023-219a.25">則概為之辭，</seg>
<seg xml:id="KR2o0025_tls_023-219a.26">所為辭費也。</seg>
<seg xml:id="KR2o0025_tls_023-219a.27">進士題名之碑，</seg>
<seg xml:id="KR2o0025_tls_023-219a.28">必有記焉；</seg>
<seg xml:id="KR2o0025_tls_023-219a.29">
                        <note>明人之弊，今則無矣。</note>科舉拜獻之錄，</seg>
<seg xml:id="KR2o0025_tls_023-219a.30">必有序焉；</seg>
<seg xml:id="KR2o0025_tls_023-219a.31">
                        <note>此則今尚有之。似可請改用一定格式，如賀表例。</note>自唐、宋以來，</seg>
<seg xml:id="KR2o0025_tls_023-219a.32">秋解春集，</seg>
<seg xml:id="KR2o0025_tls_023-219a.33">進士登科，</seg>
<seg xml:id="KR2o0025_tls_023-219a.34">等於轉漕上計，</seg>
<seg xml:id="KR2o0025_tls_023-219a.35">非有特出別裁之事也。</seg>
<seg xml:id="KR2o0025_tls_023-219a.36">題名進錄，</seg>
<seg xml:id="KR2o0025_tls_023-219a.37">故事行焉，</seg>
<seg xml:id="KR2o0025_tls_023-219a.38">雖使李斯刻石<note>指題名碑。</note>，</seg>
<seg xml:id="KR2o0025_tls_023-219a.39">劉向奏書<note>指進呈錄。</note>，</seg>
<seg xml:id="KR2o0025_tls_023-219a.40">豈能於尋常行墨之外，</seg>
<seg xml:id="KR2o0025_tls_023-219a.41">別著一辭哉？</seg>
<seg xml:id="KR2o0025_tls_023-219a.42">而能者矜焉，</seg>
<seg xml:id="KR2o0025_tls_023-219a.43">拙者愧焉，</seg>
<seg xml:id="KR2o0025_tls_023-219a.44">惟其文而不惟其事，</seg>
<seg xml:id="KR2o0025_tls_023-219a.45">所謂惑也。</seg>
<seg xml:id="KR2o0025_tls_023-219a.46">成室上梁，</seg>
<seg xml:id="KR2o0025_tls_023-219a.47">必有文焉；</seg>
<seg xml:id="KR2o0025_tls_023-219a.48">婚姻通聘，</seg>
<seg xml:id="KR2o0025_tls_023-219a.49">必有啟焉；</seg>
<seg xml:id="KR2o0025_tls_023-219a.50">同此堂構，</seg>
<seg xml:id="KR2o0025_tls_023-219a.51">同此男女，</seg>
<seg xml:id="KR2o0025_tls_023-219a.52">雖使魯般發號，</seg>
<seg xml:id="KR2o0025_tls_023-219a.53">高禖紹賓，</seg>
<seg xml:id="KR2o0025_tls_023-219a.54">豈能於尋常行墨之外，</seg>
<seg xml:id="KR2o0025_tls_023-219a.55">別著一辭哉？</seg>
<seg xml:id="KR2o0025_tls_023-219a.56">而能者矜焉，</seg>
<seg xml:id="KR2o0025_tls_023-219a.57">拙者愧焉，</seg>
<seg xml:id="KR2o0025_tls_023-219a.58">惟其文而不惟其事，</seg>
<seg xml:id="KR2o0025_tls_023-219a.59">所謂惑也。</seg>
<seg xml:id="KR2o0025_tls_023-219a.60">而當世文人，</seg>
<seg xml:id="KR2o0025_tls_023-219a.61">方且劣彼而優此，</seg>
<seg xml:id="KR2o0025_tls_023-219a.62">何哉？</seg>
<seg xml:id="KR2o0025_tls_023-219a.63">國家令典，</seg>
<seg xml:id="KR2o0025_tls_023-219a.64">郊廟祝版，</seg>
<seg xml:id="KR2o0025_tls_023-219a.65">歲舉常事，</seg>
<seg xml:id="KR2o0025_tls_023-219a.66">則有定式，</seg>
<seg xml:id="KR2o0025_tls_023-219a.67">無更張也。</seg>
<seg xml:id="KR2o0025_tls_023-219a.68">推恩循例，</seg>
<seg xml:id="KR2o0025_tls_023-219a.69">群臣誥敕，</seg>
<seg xml:id="KR2o0025_tls_023-219a.70">官秩相同，</seg>
<seg xml:id="KR2o0025_tls_023-219a.71">則有定式，</seg>
<seg xml:id="KR2o0025_tls_023-219a.72">無更張也。</seg>
<seg xml:id="KR2o0025_tls_023-219a.73">萬壽慶典，</seg>
<seg xml:id="KR2o0025_tls_023-219a.74">嘉辰令節，</seg>
<seg xml:id="KR2o0025_tls_023-219a.75">群臣賀表，</seg>
<seg xml:id="KR2o0025_tls_023-219a.76">鹹有定式，</seg>
<seg xml:id="KR2o0025_tls_023-219a.77">無更張也。</seg>
<seg xml:id="KR2o0025_tls_023-219a.78">聖人制作，</seg>
<seg xml:id="KR2o0025_tls_023-219a.79">為之禮經，</seg>
<seg xml:id="KR2o0025_tls_023-219a.80">宜質宜文，</seg>
<seg xml:id="KR2o0025_tls_023-219a.81">必當其可。</seg>
<seg xml:id="KR2o0025_tls_023-219a.82">文因乎事，</seg>
<seg xml:id="KR2o0025_tls_023-219a.83">事萬變而文亦萬變，</seg>
<seg xml:id="KR2o0025_tls_023-219a.84">事不變而文亦不變，</seg>
<seg xml:id="KR2o0025_tls_023-219a.85">雖周、孔制作，</seg>
<seg xml:id="KR2o0025_tls_023-219a.86">豈有異哉？</seg>
<seg xml:id="KR2o0025_tls_023-219a.87">揖讓之儀文，</seg>
<seg xml:id="KR2o0025_tls_023-219a.88">鼓吹之節奏，</seg>
<seg xml:id="KR2o0025_tls_023-219a.89">常人之所不能損者，</seg>
<seg xml:id="KR2o0025_tls_023-219a.90">神聖之所不能增，</seg>
<seg xml:id="KR2o0025_tls_023-219a.91">而文人積習相尋，</seg>
<seg xml:id="KR2o0025_tls_023-219a.92">必欲誇多而鬥靡，</seg>
<seg xml:id="KR2o0025_tls_023-219a.93">宜乎文集之紛紛矣。</seg>
</p>
<p>
<seg xml:id="KR2o0025_tls_023-220a.1">《禮》曰：</seg>
<seg xml:id="KR2o0025_tls_023-220a.2">「君子未葬讀喪禮，</seg>
<seg xml:id="KR2o0025_tls_023-220a.3">既葬讀祭禮，</seg>
<seg xml:id="KR2o0025_tls_023-220a.4">喪復常讀樂章。」</seg>
<seg xml:id="KR2o0025_tls_023-220a.5">喪禮遠近有別，</seg>
<seg xml:id="KR2o0025_tls_023-220a.6">而文質以分，</seg>
<seg xml:id="KR2o0025_tls_023-220a.7">所以本於至情也。</seg>
<seg xml:id="KR2o0025_tls_023-220a.8">近世文人，</seg>
<seg xml:id="KR2o0025_tls_023-220a.9">則有喪親成服之祭文矣，</seg>
<seg xml:id="KR2o0025_tls_023-220a.10">葬親堂祭之祭文矣，</seg>
<seg xml:id="KR2o0025_tls_023-220a.11">分贈吊客之行述矣。</seg>
<seg xml:id="KR2o0025_tls_023-220a.12">傳曰：</seg>
<seg xml:id="KR2o0025_tls_023-220a.13">「孝子之喪親也，</seg>
<seg xml:id="KR2o0025_tls_023-220a.14">哭不偯，</seg>
<seg xml:id="KR2o0025_tls_023-220a.15">禮無容，</seg>
<seg xml:id="KR2o0025_tls_023-220a.16">言不文，</seg>
<seg xml:id="KR2o0025_tls_023-220a.17">焭焭苫塊之中，</seg>
<seg xml:id="KR2o0025_tls_023-220a.18">杖而後能起，</seg>
<seg xml:id="KR2o0025_tls_023-220a.19">朝夕哭無時。」</seg>
<seg xml:id="KR2o0025_tls_023-220a.20">尚有人焉，</seg>
<seg xml:id="KR2o0025_tls_023-220a.21">能載筆而摛文，</seg>
<seg xml:id="KR2o0025_tls_023-220a.22">以著於竹帛，</seg>
<seg xml:id="KR2o0025_tls_023-220a.23">何以異於蒼梧人之讓妻，</seg>
<seg xml:id="KR2o0025_tls_023-220a.24">華大夫之稱祖歟？</seg>
<seg xml:id="KR2o0025_tls_023-220a.25">或曰：</seg>
<seg xml:id="KR2o0025_tls_023-220a.26">未必其文之自為，</seg>
<seg xml:id="KR2o0025_tls_023-220a.27">相喪者之代辭也。</seg>
<seg xml:id="KR2o0025_tls_023-220a.28">夫文生於質也，</seg>
<seg xml:id="KR2o0025_tls_023-220a.29">代為之辭，</seg>
<seg xml:id="KR2o0025_tls_023-220a.30">必其人之可以有是言也。</seg>
<seg xml:id="KR2o0025_tls_023-220a.31">鴟鸮既處飄搖，</seg>
<seg xml:id="KR2o0025_tls_023-220a.32">不為睍睆之好音，</seg>
<seg xml:id="KR2o0025_tls_023-220a.33">鮒魚故在涸轍，</seg>
<seg xml:id="KR2o0025_tls_023-220a.34">不無憤然之作色，</seg>
<seg xml:id="KR2o0025_tls_023-220a.35">雖代禽魚立言，</seg>
<seg xml:id="KR2o0025_tls_023-220a.36">亦必稱其情也。</seg>
<seg xml:id="KR2o0025_tls_023-220a.37">豈曰代為之辭，</seg>
<seg xml:id="KR2o0025_tls_023-220a.38">即忘孝子之所自處歟？</seg>
</p>
<p>
<seg xml:id="KR2o0025_tls_023-221a.1">或謂代人屬草，</seg>
<seg xml:id="KR2o0025_tls_023-221a.2">有父母者，</seg>
<seg xml:id="KR2o0025_tls_023-221a.3">不當為人述考妣也。</seg>
<seg xml:id="KR2o0025_tls_023-221a.4">顏氏著訓，</seg>
<seg xml:id="KR2o0025_tls_023-221a.5">蓋謂孝子遠嫌，</seg>
<seg xml:id="KR2o0025_tls_023-221a.6">聽無聲而視無形，</seg>
<seg xml:id="KR2o0025_tls_023-221a.7">至諄諄也。</seg>
<seg xml:id="KR2o0025_tls_023-221a.8">雖然，</seg>
<seg xml:id="KR2o0025_tls_023-221a.9">是未明乎代言之體也。</seg>
<seg xml:id="KR2o0025_tls_023-221a.10">嫌之大者，</seg>
<seg xml:id="KR2o0025_tls_023-221a.11">莫過君臣；</seg>
<seg xml:id="KR2o0025_tls_023-221a.12">周公為成王詔臣庶，</seg>
<seg xml:id="KR2o0025_tls_023-221a.13">則不以南面為嫌。</seg>
<seg xml:id="KR2o0025_tls_023-221a.14">嫌之甚者，</seg>
<seg xml:id="KR2o0025_tls_023-221a.15">莫過於男女；</seg>
<seg xml:id="KR2o0025_tls_023-221a.16">谷永為元帝報許後，</seg>
<seg xml:id="KR2o0025_tls_023-221a.17">即不以內親為忌。</seg>
<seg xml:id="KR2o0025_tls_023-221a.18">伊古名臣，</seg>
<seg xml:id="KR2o0025_tls_023-221a.19">擬為冊祝制誥，</seg>
<seg xml:id="KR2o0025_tls_023-221a.20">則追謚先朝，</seg>
<seg xml:id="KR2o0025_tls_023-221a.21">冊後建儲，</seg>
<seg xml:id="KR2o0025_tls_023-221a.22">以至訓敕臣下，</seg>
<seg xml:id="KR2o0025_tls_023-221a.23">何一不代帝制以言，</seg>
<seg xml:id="KR2o0025_tls_023-221a.24">豈有嫌哉？</seg>
<seg xml:id="KR2o0025_tls_023-221a.25">必謂涉世遠嫌，</seg>
<seg xml:id="KR2o0025_tls_023-221a.26">不同官守，</seg>
<seg xml:id="KR2o0025_tls_023-221a.27">樂府孤兒之篇，</seg>
<seg xml:id="KR2o0025_tls_023-221a.28">豈必素冠之棘人？</seg>
<seg xml:id="KR2o0025_tls_023-221a.29">古人寡婦之嘆，</seg>
<seg xml:id="KR2o0025_tls_023-221a.30">何非須眉之男子？</seg>
<seg xml:id="KR2o0025_tls_023-221a.31">文人為子述其親，</seg>
<seg xml:id="KR2o0025_tls_023-221a.32">必須孤子而後可，</seg>
<seg xml:id="KR2o0025_tls_023-221a.33">然則為夫述其妻，</seg>
<seg xml:id="KR2o0025_tls_023-221a.34">必將閹寺而後可乎？</seg>
<seg xml:id="KR2o0025_tls_023-221a.35">夫非禮之禮，</seg>
<seg xml:id="KR2o0025_tls_023-221a.36">非義之義，</seg>
<seg xml:id="KR2o0025_tls_023-221a.37">君子弗為，</seg>
<seg xml:id="KR2o0025_tls_023-221a.38">蓋以此哉。</seg>
</p>
<p>
<seg xml:id="KR2o0025_tls_023-222a.1">目錄 文史通義</seg>
</p>
<p>
<seg xml:id="KR2o0025_tls_023-223a.1">◀上一卷 卷五 下一卷▶</seg>
</p>
<p>
<seg xml:id="KR2o0025_tls_023-224a.1">申鄭</seg>
</p>
<p>
<seg xml:id="KR2o0025_tls_023-225a.1">子長、孟堅氏不作，</seg>
<seg xml:id="KR2o0025_tls_023-225a.2">而專門之史學衰。</seg>
<seg xml:id="KR2o0025_tls_023-225a.3">陳、範而下，</seg>
<seg xml:id="KR2o0025_tls_023-225a.4">或得或失，</seg>
<seg xml:id="KR2o0025_tls_023-225a.5">粗足名家。</seg>
<seg xml:id="KR2o0025_tls_023-225a.6">至唐人開局設監，</seg>
<seg xml:id="KR2o0025_tls_023-225a.7">整齊晉、隋故事，</seg>
<seg xml:id="KR2o0025_tls_023-225a.8">亦名其書為一史；</seg>
<seg xml:id="KR2o0025_tls_023-225a.9">而學者誤承流別，</seg>
<seg xml:id="KR2o0025_tls_023-225a.10">不復辨正其體，</seg>
<seg xml:id="KR2o0025_tls_023-225a.11">於是古人著書之旨，</seg>
<seg xml:id="KR2o0025_tls_023-225a.12">晦而不明。</seg>
<seg xml:id="KR2o0025_tls_023-225a.13">至於辭章家舒其文辭，</seg>
<seg xml:id="KR2o0025_tls_023-225a.14">記誦家精其考核，</seg>
<seg xml:id="KR2o0025_tls_023-225a.15">其於史學，</seg>
<seg xml:id="KR2o0025_tls_023-225a.16">似乎小有所補；</seg>
<seg xml:id="KR2o0025_tls_023-225a.17">而循流忘源，</seg>
<seg xml:id="KR2o0025_tls_023-225a.18">不知大體，</seg>
<seg xml:id="KR2o0025_tls_023-225a.19">用功愈勤，</seg>
<seg xml:id="KR2o0025_tls_023-225a.20">而識解所至，</seg>
<seg xml:id="KR2o0025_tls_023-225a.21">亦去古愈遠而愈無所當。</seg>
<seg xml:id="KR2o0025_tls_023-225a.22">鄭樵生千載而後，</seg>
<seg xml:id="KR2o0025_tls_023-225a.23">慨然有見於古人著述之源，</seg>
<seg xml:id="KR2o0025_tls_023-225a.24">而知作者之旨，</seg>
<seg xml:id="KR2o0025_tls_023-225a.25">不徒以詞采為文，</seg>
<seg xml:id="KR2o0025_tls_023-225a.26">考據為學也。</seg>
<seg xml:id="KR2o0025_tls_023-225a.27">於是遂欲匡正史遷，</seg>
<seg xml:id="KR2o0025_tls_023-225a.28">益以博雅，</seg>
<seg xml:id="KR2o0025_tls_023-225a.29">貶損班固，</seg>
<seg xml:id="KR2o0025_tls_023-225a.30">譏其因襲，</seg>
<seg xml:id="KR2o0025_tls_023-225a.31">而獨取三千年來，</seg>
<seg xml:id="KR2o0025_tls_023-225a.32">遺文故冊，</seg>
<seg xml:id="KR2o0025_tls_023-225a.33">運以別識心裁，</seg>
<seg xml:id="KR2o0025_tls_023-225a.34">蓋承通史家風，</seg>
<seg xml:id="KR2o0025_tls_023-225a.35">而自為經緯，</seg>
<seg xml:id="KR2o0025_tls_023-225a.36">成一家言者也。</seg>
<seg xml:id="KR2o0025_tls_023-225a.37">學者少見多怪，</seg>
<seg xml:id="KR2o0025_tls_023-225a.38">不究其發凡起例，</seg>
<seg xml:id="KR2o0025_tls_023-225a.39">絕識曠論，</seg>
<seg xml:id="KR2o0025_tls_023-225a.40">所以斟酌群言，</seg>
<seg xml:id="KR2o0025_tls_023-225a.41">為史學要刪；</seg>
<seg xml:id="KR2o0025_tls_023-225a.42">而徒摘其援據之疏略，</seg>
<seg xml:id="KR2o0025_tls_023-225a.43">裁剪之未定者，</seg>
<seg xml:id="KR2o0025_tls_023-225a.44">紛紛攻擊，</seg>
<seg xml:id="KR2o0025_tls_023-225a.45">勢若不共戴天。</seg>
<seg xml:id="KR2o0025_tls_023-225a.46">古人復起，</seg>
<seg xml:id="KR2o0025_tls_023-225a.47">奚足當吹劍之一吷乎？</seg>
<seg xml:id="KR2o0025_tls_023-225a.48">若夫二十略中，</seg>
<seg xml:id="KR2o0025_tls_023-225a.49">《六書》、《七音》與《昆蟲草木》三略，</seg>
<seg xml:id="KR2o0025_tls_023-225a.50">所謂以史翼經，</seg>
<seg xml:id="KR2o0025_tls_023-225a.51">本非斷代為書，</seg>
<seg xml:id="KR2o0025_tls_023-225a.52">可以遞續不窮者比，</seg>
<seg xml:id="KR2o0025_tls_023-225a.53">誠所謂專門絕業，</seg>
<seg xml:id="KR2o0025_tls_023-225a.54">漢、唐諸儒，</seg>
<seg xml:id="KR2o0025_tls_023-225a.55">不可得聞者也。</seg>
<seg xml:id="KR2o0025_tls_023-225a.56">創條發例，</seg>
<seg xml:id="KR2o0025_tls_023-225a.57">鉅制鴻編，</seg>
<seg xml:id="KR2o0025_tls_023-225a.58">即以義類明其家學。</seg>
<seg xml:id="KR2o0025_tls_023-225a.59">其事不能不因一時成書，</seg>
<seg xml:id="KR2o0025_tls_023-225a.60">粗就隱括，</seg>
<seg xml:id="KR2o0025_tls_023-225a.61">原未嘗與小學專家，</seg>
<seg xml:id="KR2o0025_tls_023-225a.62">特為一書者，</seg>
<seg xml:id="KR2o0025_tls_023-225a.63">絜長較短；</seg>
<seg xml:id="KR2o0025_tls_023-225a.64">亦未嘗欲後之人，</seg>
<seg xml:id="KR2o0025_tls_023-225a.65">守其成說，</seg>
<seg xml:id="KR2o0025_tls_023-225a.66">不稍變通。</seg>
<seg xml:id="KR2o0025_tls_023-225a.67">夫鄭氏所振在鴻綱，</seg>
<seg xml:id="KR2o0025_tls_023-225a.68">而末學吹求，</seg>
<seg xml:id="KR2o0025_tls_023-225a.69">則在小節。</seg>
<seg xml:id="KR2o0025_tls_023-225a.70">是何異譏韓、彭名將，</seg>
<seg xml:id="KR2o0025_tls_023-225a.71">不能鄒、魯趨蹌；</seg>
<seg xml:id="KR2o0025_tls_023-225a.72">繩伏、孔鉅儒，</seg>
<seg xml:id="KR2o0025_tls_023-225a.73">不善作雕蟲篆刻耶？</seg>
</p>
<p>
<seg xml:id="KR2o0025_tls_023-226a.1">夫史遷絕學，</seg>
<seg xml:id="KR2o0025_tls_023-226a.2">《春秋》之後，</seg>
<seg xml:id="KR2o0025_tls_023-226a.3">一人而已。</seg>
<seg xml:id="KR2o0025_tls_023-226a.4">其範圍千古、牢寵百家者，</seg>
<seg xml:id="KR2o0025_tls_023-226a.5">惟創例發凡，</seg>
<seg xml:id="KR2o0025_tls_023-226a.6">卓見絕識，</seg>
<seg xml:id="KR2o0025_tls_023-226a.7">有以追古作者之原，</seg>
<seg xml:id="KR2o0025_tls_023-226a.8">自具《春秋》家學耳。</seg>
<seg xml:id="KR2o0025_tls_023-226a.9">若其事實之失據，</seg>
<seg xml:id="KR2o0025_tls_023-226a.10">去取之未當，</seg>
<seg xml:id="KR2o0025_tls_023-226a.11">議論之未醇，</seg>
<seg xml:id="KR2o0025_tls_023-226a.12">使其生唐、宋而後，</seg>
<seg xml:id="KR2o0025_tls_023-226a.13">未經古人論定；</seg>
<seg xml:id="KR2o0025_tls_023-226a.14">或當日所據石室金匱之藏，</seg>
<seg xml:id="KR2o0025_tls_023-226a.15">及《世本》、《諜記》、《楚漢春秋》之屬，</seg>
<seg xml:id="KR2o0025_tls_023-226a.16">不盡亡佚；</seg>
<seg xml:id="KR2o0025_tls_023-226a.17">後之溺文辭而泥考據者，</seg>
<seg xml:id="KR2o0025_tls_023-226a.18">相與錙銖而校，</seg>
<seg xml:id="KR2o0025_tls_023-226a.19">尺寸以繩，</seg>
<seg xml:id="KR2o0025_tls_023-226a.20">不知更作如何掊擊也。</seg>
<seg xml:id="KR2o0025_tls_023-226a.21">今之議鄭樵者，</seg>
<seg xml:id="KR2o0025_tls_023-226a.22">何以異是？</seg>
<seg xml:id="KR2o0025_tls_023-226a.23">孔子作《春秋》，</seg>
<seg xml:id="KR2o0025_tls_023-226a.24">蓋曰其事則齊桓、晉文，</seg>
<seg xml:id="KR2o0025_tls_023-226a.25">其文則史，</seg>
<seg xml:id="KR2o0025_tls_023-226a.26">其義則孔子自謂有取乎爾。</seg>
<seg xml:id="KR2o0025_tls_023-226a.27">夫事即後世考據家之所尚也，</seg>
<seg xml:id="KR2o0025_tls_023-226a.28">文即後世詞章家之所重也，</seg>
<seg xml:id="KR2o0025_tls_023-226a.29">然夫子所取，</seg>
<seg xml:id="KR2o0025_tls_023-226a.30">不在彼而在此。</seg>
<seg xml:id="KR2o0025_tls_023-226a.31">則史家著述之道，</seg>
<seg xml:id="KR2o0025_tls_023-226a.32">豈可不求義意所歸乎？</seg>
<seg xml:id="KR2o0025_tls_023-226a.33">自遷、固而後，</seg>
<seg xml:id="KR2o0025_tls_023-226a.34">史家既無別識心裁，</seg>
<seg xml:id="KR2o0025_tls_023-226a.35">所求者徒在其事其文。</seg>
<seg xml:id="KR2o0025_tls_023-226a.36">惟鄭樵稍有誌乎求義，</seg>
<seg xml:id="KR2o0025_tls_023-226a.37">而綴學之徒，</seg>
<seg xml:id="KR2o0025_tls_023-226a.38">囂然起而爭之。</seg>
<seg xml:id="KR2o0025_tls_023-226a.39">然則充其所論，</seg>
<seg xml:id="KR2o0025_tls_023-226a.40">即一切科舉之文詞，</seg>
<seg xml:id="KR2o0025_tls_023-226a.41">胥吏之簿籍，</seg>
<seg xml:id="KR2o0025_tls_023-226a.42">其明白無疵，</seg>
<seg xml:id="KR2o0025_tls_023-226a.43">確實有據，</seg>
<seg xml:id="KR2o0025_tls_023-226a.44">轉覺賢於遷、固遠矣。</seg>
</p>
<p>
<seg xml:id="KR2o0025_tls_023-227a.1">雖然，</seg>
<seg xml:id="KR2o0025_tls_023-227a.2">鄭君亦不能無過焉。</seg>
<seg xml:id="KR2o0025_tls_023-227a.3">馬、班父子傳業，</seg>
<seg xml:id="KR2o0025_tls_023-227a.4">終身史官，</seg>
<seg xml:id="KR2o0025_tls_023-227a.5">固無論矣。</seg>
<seg xml:id="KR2o0025_tls_023-227a.6">司馬溫公《資治通鑒》，</seg>
<seg xml:id="KR2o0025_tls_023-227a.7">前後一十九年，</seg>
<seg xml:id="KR2o0025_tls_023-227a.8">書局自隨，</seg>
<seg xml:id="KR2o0025_tls_023-227a.9">自辟僚屬；</seg>
<seg xml:id="KR2o0025_tls_023-227a.10">所與討論，</seg>
<seg xml:id="KR2o0025_tls_023-227a.11">又皆一時名流；</seg>
<seg xml:id="KR2o0025_tls_023-227a.12">故能裁成絕業，</seg>
<seg xml:id="KR2o0025_tls_023-227a.13">為世宗師。</seg>
<seg xml:id="KR2o0025_tls_023-227a.14">鄭君區區一身，</seg>
<seg xml:id="KR2o0025_tls_023-227a.15">僻處寒陋，</seg>
<seg xml:id="KR2o0025_tls_023-227a.16">獨犯馬、班以來所不敢為者而為之，</seg>
<seg xml:id="KR2o0025_tls_023-227a.17">立論高遠，</seg>
<seg xml:id="KR2o0025_tls_023-227a.18">實不副名，</seg>
<seg xml:id="KR2o0025_tls_023-227a.19">又不幸而與馬端臨之《文獻通考》，</seg>
<seg xml:id="KR2o0025_tls_023-227a.20">並稱於時，</seg>
<seg xml:id="KR2o0025_tls_023-227a.21">而《通考》之疏陋，</seg>
<seg xml:id="KR2o0025_tls_023-227a.22">轉不如是之甚。</seg>
<seg xml:id="KR2o0025_tls_023-227a.23">末學膚受，</seg>
<seg xml:id="KR2o0025_tls_023-227a.24">本無定識，</seg>
<seg xml:id="KR2o0025_tls_023-227a.25">從而抑揚其間，</seg>
<seg xml:id="KR2o0025_tls_023-227a.26">妄相擬議，</seg>
<seg xml:id="KR2o0025_tls_023-227a.27">遂與比類纂輯之業，</seg>
<seg xml:id="KR2o0025_tls_023-227a.28">同年而語，</seg>
<seg xml:id="KR2o0025_tls_023-227a.29">而衡短論長，</seg>
<seg xml:id="KR2o0025_tls_023-227a.30">岑樓寸木且有不敵之勢焉，</seg>
<seg xml:id="KR2o0025_tls_023-227a.31">豈不誣哉？</seg>
</p>
<p>
<seg xml:id="KR2o0025_tls_023-228a.1">答客問上</seg>
</p>
<p>
<seg xml:id="KR2o0025_tls_023-229a.1">癸巳在杭州，</seg>
<seg xml:id="KR2o0025_tls_023-229a.2">聞戴徵君震與吳處士穎芳談次，</seg>
<seg xml:id="KR2o0025_tls_023-229a.3">痛詆鄭君《通誌》，</seg>
<seg xml:id="KR2o0025_tls_023-229a.4">其言絕可怪笑，</seg>
<seg xml:id="KR2o0025_tls_023-229a.5">以謂不足深辨，</seg>
<seg xml:id="KR2o0025_tls_023-229a.6">置弗論也。</seg>
<seg xml:id="KR2o0025_tls_023-229a.7">其後學者，</seg>
<seg xml:id="KR2o0025_tls_023-229a.8">頗有訾謷。</seg>
<seg xml:id="KR2o0025_tls_023-229a.9">因假某君敘說，</seg>
<seg xml:id="KR2o0025_tls_023-229a.10">辨明著述源流。</seg>
<seg xml:id="KR2o0025_tls_023-229a.11">自謂習俗浮議，</seg>
<seg xml:id="KR2o0025_tls_023-229a.12">頗有摧陷廓清之功。</seg>
<seg xml:id="KR2o0025_tls_023-229a.13">然其文上溯馬、班，</seg>
<seg xml:id="KR2o0025_tls_023-229a.14">下辨《通考》，</seg>
<seg xml:id="KR2o0025_tls_023-229a.15">皆史家要旨，</seg>
<seg xml:id="KR2o0025_tls_023-229a.16">不盡為《通誌》發也。</seg>
<seg xml:id="KR2o0025_tls_023-229a.17">而不知者又更端以相詰難，</seg>
<seg xml:id="KR2o0025_tls_023-229a.18">因作《答客問》三篇。</seg>
</p>
<p>
<seg xml:id="KR2o0025_tls_023-230a.1">客有見章子《續通誌敘書後》者，</seg>
<seg xml:id="KR2o0025_tls_023-230a.2">問於章子曰：</seg>
<seg xml:id="KR2o0025_tls_023-230a.3">《通誌》之不可輕議，</seg>
<seg xml:id="KR2o0025_tls_023-230a.4">則既聞命矣。</seg>
<seg xml:id="KR2o0025_tls_023-230a.5">先生之辨也，</seg>
<seg xml:id="KR2o0025_tls_023-230a.6">文繁而不可殺，</seg>
<seg xml:id="KR2o0025_tls_023-230a.7">其推論所及，</seg>
<seg xml:id="KR2o0025_tls_023-230a.8">進退古人，</seg>
<seg xml:id="KR2o0025_tls_023-230a.9">多不與世之尚論者同科，</seg>
<seg xml:id="KR2o0025_tls_023-230a.10">豈故為抑揚，</seg>
<seg xml:id="KR2o0025_tls_023-230a.11">以佐其辨歟？</seg>
<seg xml:id="KR2o0025_tls_023-230a.12">抑先生別有說歟？</seg>
<seg xml:id="KR2o0025_tls_023-230a.13">夫學者皆稱二十二史，</seg>
<seg xml:id="KR2o0025_tls_023-230a.14">著錄之家，</seg>
<seg xml:id="KR2o0025_tls_023-230a.15">皆取馬、班而下，</seg>
<seg xml:id="KR2o0025_tls_023-230a.16">至於元、明而上，</seg>
<seg xml:id="KR2o0025_tls_023-230a.17">區為正史一門矣。</seg>
<seg xml:id="KR2o0025_tls_023-230a.18">今先生獨謂唐人整齊晉、隋故事，</seg>
<seg xml:id="KR2o0025_tls_023-230a.19">亦名其書為一史，</seg>
<seg xml:id="KR2o0025_tls_023-230a.20">而學者誤承流別，</seg>
<seg xml:id="KR2o0025_tls_023-230a.21">不復辨正其體焉。</seg>
<seg xml:id="KR2o0025_tls_023-230a.22">豈晉、隋而下，</seg>
<seg xml:id="KR2o0025_tls_023-230a.23">不得名為一史歟？</seg>
<seg xml:id="KR2o0025_tls_023-230a.24">觀其表誌成規，</seg>
<seg xml:id="KR2o0025_tls_023-230a.25">紀傳定體，</seg>
<seg xml:id="KR2o0025_tls_023-230a.26">與馬、班諸史，</seg>
<seg xml:id="KR2o0025_tls_023-230a.27">未始有殊。</seg>
<seg xml:id="KR2o0025_tls_023-230a.28">開局設監，</seg>
<seg xml:id="KR2o0025_tls_023-230a.29">集眾修書，</seg>
<seg xml:id="KR2o0025_tls_023-230a.30">亦時勢使然耳。</seg>
<seg xml:id="KR2o0025_tls_023-230a.31">求於其實，</seg>
<seg xml:id="KR2o0025_tls_023-230a.32">則一例也。</seg>
<seg xml:id="KR2o0025_tls_023-230a.33">今雲學者誤承流別，</seg>
<seg xml:id="KR2o0025_tls_023-230a.34">敢問晉、隋而下，</seg>
<seg xml:id="KR2o0025_tls_023-230a.35">其所以與陳、範而上，</seg>
<seg xml:id="KR2o0025_tls_023-230a.36">截然分部者安在？</seg>
</p>
<p>
<seg xml:id="KR2o0025_tls_023-231a.1">章子曰：</seg>
<seg xml:id="KR2o0025_tls_023-231a.2">史之大原，</seg>
<seg xml:id="KR2o0025_tls_023-231a.3">本乎《春秋》。</seg>
<seg xml:id="KR2o0025_tls_023-231a.4">《春秋》之義，</seg>
<seg xml:id="KR2o0025_tls_023-231a.5">昭乎筆削。</seg>
<seg xml:id="KR2o0025_tls_023-231a.6">筆削之義，</seg>
<seg xml:id="KR2o0025_tls_023-231a.7">不僅事具始末，</seg>
<seg xml:id="KR2o0025_tls_023-231a.8">文成規矩已也。</seg>
<seg xml:id="KR2o0025_tls_023-231a.9">以夫子「義則竊取」</seg>
<seg xml:id="KR2o0025_tls_023-231a.10">之旨觀之，</seg>
<seg xml:id="KR2o0025_tls_023-231a.11">固將綱紀天下，</seg>
<seg xml:id="KR2o0025_tls_023-231a.12">推明大道。</seg>
<seg xml:id="KR2o0025_tls_023-231a.13">所以通古今之變，</seg>
<seg xml:id="KR2o0025_tls_023-231a.14">而成一家之言者，</seg>
<seg xml:id="KR2o0025_tls_023-231a.15">必有詳人之所略，</seg>
<seg xml:id="KR2o0025_tls_023-231a.16">異人之所同，</seg>
<seg xml:id="KR2o0025_tls_023-231a.17">重人之所輕，</seg>
<seg xml:id="KR2o0025_tls_023-231a.18">而忽人之所謹，</seg>
<seg xml:id="KR2o0025_tls_023-231a.19">繩墨之所不可得而拘，</seg>
<seg xml:id="KR2o0025_tls_023-231a.20">類例之所不可得而泥，</seg>
<seg xml:id="KR2o0025_tls_023-231a.21">而後微茫杪忽之際，</seg>
<seg xml:id="KR2o0025_tls_023-231a.22">有以獨斷於一心。</seg>
<seg xml:id="KR2o0025_tls_023-231a.23">及其書之成也，</seg>
<seg xml:id="KR2o0025_tls_023-231a.24">自然可以參天地而質鬼神，</seg>
<seg xml:id="KR2o0025_tls_023-231a.25">契前修而俟後聖，</seg>
<seg xml:id="KR2o0025_tls_023-231a.26">此家學之所以可貴也。</seg>
<seg xml:id="KR2o0025_tls_023-231a.27">陳、範以來，</seg>
<seg xml:id="KR2o0025_tls_023-231a.28">律以《春秋》之旨，</seg>
<seg xml:id="KR2o0025_tls_023-231a.29">則不敢謂無失矣。</seg>
<seg xml:id="KR2o0025_tls_023-231a.30">然其心裁別識，</seg>
<seg xml:id="KR2o0025_tls_023-231a.31">家學具存，</seg>
<seg xml:id="KR2o0025_tls_023-231a.32">縱使反唇相議，</seg>
<seg xml:id="KR2o0025_tls_023-231a.33">至謂遷書退處士而進奸雄，</seg>
<seg xml:id="KR2o0025_tls_023-231a.34">固書排忠節而飾主闕，</seg>
<seg xml:id="KR2o0025_tls_023-231a.35">要其離合變化，</seg>
<seg xml:id="KR2o0025_tls_023-231a.36">義無旁出，</seg>
<seg xml:id="KR2o0025_tls_023-231a.37">自足名家學而符經旨；</seg>
<seg xml:id="KR2o0025_tls_023-231a.38">初不盡如後代纂類之業，</seg>
<seg xml:id="KR2o0025_tls_023-231a.39">相與效子莫之執中，</seg>
<seg xml:id="KR2o0025_tls_023-231a.40">求鄉願之無刺，</seg>
<seg xml:id="KR2o0025_tls_023-231a.41">侈然自謂超遷軼固也。</seg>
<seg xml:id="KR2o0025_tls_023-231a.42">若夫君臣事跡，</seg>
<seg xml:id="KR2o0025_tls_023-231a.43">官司典章，</seg>
<seg xml:id="KR2o0025_tls_023-231a.44">王者易姓受命，</seg>
<seg xml:id="KR2o0025_tls_023-231a.45">綜核前代，</seg>
<seg xml:id="KR2o0025_tls_023-231a.46">纂輯比類，</seg>
<seg xml:id="KR2o0025_tls_023-231a.47">以存一代之舊物，</seg>
<seg xml:id="KR2o0025_tls_023-231a.48">是則所謂整齊故事之業也。</seg>
<seg xml:id="KR2o0025_tls_023-231a.49">開局設監，</seg>
<seg xml:id="KR2o0025_tls_023-231a.50">集眾修書，</seg>
<seg xml:id="KR2o0025_tls_023-231a.51">正當用其義例，</seg>
<seg xml:id="KR2o0025_tls_023-231a.52">守其繩墨，</seg>
<seg xml:id="KR2o0025_tls_023-231a.53">以待後人之論定則可矣，</seg>
<seg xml:id="KR2o0025_tls_023-231a.54">豈所語於專門著作之倫乎？</seg>
</p>
<p>
<seg xml:id="KR2o0025_tls_023-232a.1">《易》曰：</seg>
<seg xml:id="KR2o0025_tls_023-232a.2">「敬非其人，</seg>
<seg xml:id="KR2o0025_tls_023-232a.3">道不虛行。」</seg>
<seg xml:id="KR2o0025_tls_023-232a.4">史才不世出，</seg>
<seg xml:id="KR2o0025_tls_023-232a.5">而時世變易不可常，</seg>
<seg xml:id="KR2o0025_tls_023-232a.6">及時纂輯所聞見，</seg>
<seg xml:id="KR2o0025_tls_023-232a.7">而不用標別家學、決斷去取為急務，</seg>
<seg xml:id="KR2o0025_tls_023-232a.8">豈特晉、隋二史為然哉？</seg>
<seg xml:id="KR2o0025_tls_023-232a.9">班氏以前，</seg>
<seg xml:id="KR2o0025_tls_023-232a.10">則有劉向、劉歆、揚雄、賈逵之《史記》，</seg>
<seg xml:id="KR2o0025_tls_023-232a.11">範氏以前，</seg>
<seg xml:id="KR2o0025_tls_023-232a.12">則有劉珍、李尤、蔡邕、盧植、楊彪之《漢記》，</seg>
<seg xml:id="KR2o0025_tls_023-232a.13">其書何嘗不遵表誌之成規，</seg>
<seg xml:id="KR2o0025_tls_023-232a.14">不用紀傳之定體？</seg>
<seg xml:id="KR2o0025_tls_023-232a.15">然而守先待後之故事，</seg>
<seg xml:id="KR2o0025_tls_023-232a.16">與筆削獨斷之專家，</seg>
<seg xml:id="KR2o0025_tls_023-232a.17">其功用足以相資，</seg>
<seg xml:id="KR2o0025_tls_023-232a.18">而流別不能相混，</seg>
<seg xml:id="KR2o0025_tls_023-232a.19">則斷如也。</seg>
<seg xml:id="KR2o0025_tls_023-232a.20">溯而上之，</seg>
<seg xml:id="KR2o0025_tls_023-232a.21">百國寶書之於《春秋》，</seg>
<seg xml:id="KR2o0025_tls_023-232a.22">《世本》、《國策》之於《史記》，</seg>
<seg xml:id="KR2o0025_tls_023-232a.23">其義猶是耳。</seg>
</p>
<p>
<seg xml:id="KR2o0025_tls_023-233a.1">唐後史學絕，</seg>
<seg xml:id="KR2o0025_tls_023-233a.2">而著作無專家。</seg>
<seg xml:id="KR2o0025_tls_023-233a.3">後人不知《春秋》之家學，</seg>
<seg xml:id="KR2o0025_tls_023-233a.4">而猥以集眾官修之故事，</seg>
<seg xml:id="KR2o0025_tls_023-233a.5">乃與馬、班、陳、範諸書，</seg>
<seg xml:id="KR2o0025_tls_023-233a.6">並列正史焉。</seg>
<seg xml:id="KR2o0025_tls_023-233a.7">於是史文等於科舉之程式，</seg>
<seg xml:id="KR2o0025_tls_023-233a.8">胥吏之文移，</seg>
<seg xml:id="KR2o0025_tls_023-233a.9">而不可稍有變通矣。</seg>
<seg xml:id="KR2o0025_tls_023-233a.10">間有好學深思之士，</seg>
<seg xml:id="KR2o0025_tls_023-233a.11">能自得師於古人，</seg>
<seg xml:id="KR2o0025_tls_023-233a.12">標一法外之義例，</seg>
<seg xml:id="KR2o0025_tls_023-233a.13">著一獨具之心裁，</seg>
<seg xml:id="KR2o0025_tls_023-233a.14">而世之群怪聚罵，</seg>
<seg xml:id="KR2o0025_tls_023-233a.15">指目牽引為言詞，</seg>
<seg xml:id="KR2o0025_tls_023-233a.16">譬若猵狙見冠服，</seg>
<seg xml:id="KR2o0025_tls_023-233a.17">不與龁決毀裂，</seg>
<seg xml:id="KR2o0025_tls_023-233a.18">至於盡絕不止也。</seg>
<seg xml:id="KR2o0025_tls_023-233a.19">鄭氏《通誌》之被謗，</seg>
<seg xml:id="KR2o0025_tls_023-233a.20">凡以此也。</seg>
</p>
<p>
<seg xml:id="KR2o0025_tls_023-234a.1">嗟乎！</seg>
<seg xml:id="KR2o0025_tls_023-234a.2">道之不明久矣。</seg>
<seg xml:id="KR2o0025_tls_023-234a.3">《六經》皆史也，</seg>
<seg xml:id="KR2o0025_tls_023-234a.4">形而上者謂之道，</seg>
<seg xml:id="KR2o0025_tls_023-234a.5">形而下者謂之器。</seg>
<seg xml:id="KR2o0025_tls_023-234a.6">孔子之作《春秋》也，</seg>
<seg xml:id="KR2o0025_tls_023-234a.7">蓋曰：</seg>
<seg xml:id="KR2o0025_tls_023-234a.8">「我欲讬之空言，</seg>
<seg xml:id="KR2o0025_tls_023-234a.9">不如見諸行事之深切著明。」</seg>
<seg xml:id="KR2o0025_tls_023-234a.10">然則典章事實，</seg>
<seg xml:id="KR2o0025_tls_023-234a.11">作者之所不敢忽，</seg>
<seg xml:id="KR2o0025_tls_023-234a.12">蓋將即器而明道耳。</seg>
<seg xml:id="KR2o0025_tls_023-234a.13">其書足以明道矣，</seg>
<seg xml:id="KR2o0025_tls_023-234a.14">籩豆之事，</seg>
<seg xml:id="KR2o0025_tls_023-234a.15">則有司存，</seg>
<seg xml:id="KR2o0025_tls_023-234a.16">君子不以是為瑣瑣也。</seg>
<seg xml:id="KR2o0025_tls_023-234a.17">道不明而爭於器，</seg>
<seg xml:id="KR2o0025_tls_023-234a.18">實不足而競於文，</seg>
<seg xml:id="KR2o0025_tls_023-234a.19">其弊與空言制勝，</seg>
<seg xml:id="KR2o0025_tls_023-234a.20">華辯傷理者，</seg>
<seg xml:id="KR2o0025_tls_023-234a.21">相去不能以寸焉。</seg>
<seg xml:id="KR2o0025_tls_023-234a.22">而世之溺者不察也。</seg>
<seg xml:id="KR2o0025_tls_023-234a.23">太史公曰：</seg>
<seg xml:id="KR2o0025_tls_023-234a.24">「好學深思，</seg>
<seg xml:id="KR2o0025_tls_023-234a.25">心知其意。」</seg>
<seg xml:id="KR2o0025_tls_023-234a.26">當今之世，</seg>
<seg xml:id="KR2o0025_tls_023-234a.27">安得知意之人，</seg>
<seg xml:id="KR2o0025_tls_023-234a.28">而與論作述之旨哉？</seg>
</p>
<p>
<seg xml:id="KR2o0025_tls_023-235a.1">答客問中</seg>
</p>
<p>
<seg xml:id="KR2o0025_tls_023-236a.1">客曰：</seg>
<seg xml:id="KR2o0025_tls_023-236a.2">孔子自謂：</seg>
<seg xml:id="KR2o0025_tls_023-236a.3">「述而不作，</seg>
<seg xml:id="KR2o0025_tls_023-236a.4">信而好古。」</seg>
<seg xml:id="KR2o0025_tls_023-236a.5">又曰：</seg>
<seg xml:id="KR2o0025_tls_023-236a.6">「好古敏以求之。」</seg>
<seg xml:id="KR2o0025_tls_023-236a.7">夏殷之禮，</seg>
<seg xml:id="KR2o0025_tls_023-236a.8">夫子能言，</seg>
<seg xml:id="KR2o0025_tls_023-236a.9">然而無徵不信，</seg>
<seg xml:id="KR2o0025_tls_023-236a.10">慨於文獻之不足也。</seg>
<seg xml:id="KR2o0025_tls_023-236a.11">今先生謂作者有義旨，</seg>
<seg xml:id="KR2o0025_tls_023-236a.12">而籩豆器數，</seg>
<seg xml:id="KR2o0025_tls_023-236a.13">不為瑣瑣焉。</seg>
<seg xml:id="KR2o0025_tls_023-236a.14">毋乃悖於夫子之教歟？</seg>
<seg xml:id="KR2o0025_tls_023-236a.15">馬氏《通考》之詳備，</seg>
<seg xml:id="KR2o0025_tls_023-236a.16">鄭氏《通誌》之疏舛，</seg>
<seg xml:id="KR2o0025_tls_023-236a.17">三尺童子所知也。</seg>
<seg xml:id="KR2o0025_tls_023-236a.18">先生獨取其義旨，</seg>
<seg xml:id="KR2o0025_tls_023-236a.19">而不責其實用，</seg>
<seg xml:id="KR2o0025_tls_023-236a.20">遂欲申鄭而屈馬，</seg>
<seg xml:id="KR2o0025_tls_023-236a.21">其說不近於偏耶？</seg>
</p>
<p>
<seg xml:id="KR2o0025_tls_023-237a.1">章子曰：</seg>
<seg xml:id="KR2o0025_tls_023-237a.2">天下之言，</seg>
<seg xml:id="KR2o0025_tls_023-237a.3">各有攸當；</seg>
<seg xml:id="KR2o0025_tls_023-237a.4">經傳之言，</seg>
<seg xml:id="KR2o0025_tls_023-237a.5">亦若是而已矣。</seg>
<seg xml:id="KR2o0025_tls_023-237a.6">讀古人之書，</seg>
<seg xml:id="KR2o0025_tls_023-237a.7">不能會通其旨，</seg>
<seg xml:id="KR2o0025_tls_023-237a.8">而徒執其疑似之說，</seg>
<seg xml:id="KR2o0025_tls_023-237a.9">以爭勝於一隅，</seg>
<seg xml:id="KR2o0025_tls_023-237a.10">則一隅之言，</seg>
<seg xml:id="KR2o0025_tls_023-237a.11">不可勝用也。</seg>
<seg xml:id="KR2o0025_tls_023-237a.12">天下有比次之書，</seg>
<seg xml:id="KR2o0025_tls_023-237a.13">有獨斷之學，</seg>
<seg xml:id="KR2o0025_tls_023-237a.14">有考索之功，</seg>
<seg xml:id="KR2o0025_tls_023-237a.15">三者各有所主，</seg>
<seg xml:id="KR2o0025_tls_023-237a.16">而不能相通。</seg>
<seg xml:id="KR2o0025_tls_023-237a.17">《六經》之於典籍也，</seg>
<seg xml:id="KR2o0025_tls_023-237a.18">猶天之有日月也。</seg>
<seg xml:id="KR2o0025_tls_023-237a.19">讀《書》如無《詩》，</seg>
<seg xml:id="KR2o0025_tls_023-237a.20">讀《易》如無《春秋》，</seg>
<seg xml:id="KR2o0025_tls_023-237a.21">雖聖人之籍，</seg>
<seg xml:id="KR2o0025_tls_023-237a.22">不能於一書之中，</seg>
<seg xml:id="KR2o0025_tls_023-237a.23">備數家之攻索也。</seg>
<seg xml:id="KR2o0025_tls_023-237a.24">《易》曰「不可為典要」，</seg>
<seg xml:id="KR2o0025_tls_023-237a.25">而《書》則偏言「辭尚體要」焉。</seg>
<seg xml:id="KR2o0025_tls_023-237a.26">讀《詩》不以辭害誌，</seg>
<seg xml:id="KR2o0025_tls_023-237a.27">而《春秋》則正以一言定是非焉。</seg>
<seg xml:id="KR2o0025_tls_023-237a.28">向令執龍血鬼車之象，</seg>
<seg xml:id="KR2o0025_tls_023-237a.29">而徵粵若稽古之文，</seg>
<seg xml:id="KR2o0025_tls_023-237a.30">讬熊蛇魚旐之夢，</seg>
<seg xml:id="KR2o0025_tls_023-237a.31">以紀春王正月之令，</seg>
<seg xml:id="KR2o0025_tls_023-237a.32">則聖人之業荒，</seg>
<seg xml:id="KR2o0025_tls_023-237a.33">而治經之旨悖矣。</seg>
<seg xml:id="KR2o0025_tls_023-237a.34">若雲好古敏求，</seg>
<seg xml:id="KR2o0025_tls_023-237a.35">文獻徵信，</seg>
<seg xml:id="KR2o0025_tls_023-237a.36">吾不謂往行前言可以滅裂也。</seg>
<seg xml:id="KR2o0025_tls_023-237a.37">多聞而有所擇，</seg>
<seg xml:id="KR2o0025_tls_023-237a.38">博學而要於約，</seg>
<seg xml:id="KR2o0025_tls_023-237a.39">其所取者有以自命，</seg>
<seg xml:id="KR2o0025_tls_023-237a.40">而不可概以成說相拘也。</seg>
<seg xml:id="KR2o0025_tls_023-237a.41">大道既隱，</seg>
<seg xml:id="KR2o0025_tls_023-237a.42">諸子爭鳴，</seg>
<seg xml:id="KR2o0025_tls_023-237a.43">皆得先王之一端，</seg>
<seg xml:id="KR2o0025_tls_023-237a.44">莊生所謂「耳目口鼻，</seg>
<seg xml:id="KR2o0025_tls_023-237a.45">皆有所明，</seg>
<seg xml:id="KR2o0025_tls_023-237a.46">不能相通」</seg>
<seg xml:id="KR2o0025_tls_023-237a.47">者也。</seg>
<seg xml:id="KR2o0025_tls_023-237a.48">目察秋毫，</seg>
<seg xml:id="KR2o0025_tls_023-237a.49">而不能見雷霆。</seg>
<seg xml:id="KR2o0025_tls_023-237a.50">耳辨五音，</seg>
<seg xml:id="KR2o0025_tls_023-237a.51">而不能窺泰山。</seg>
<seg xml:id="KR2o0025_tls_023-237a.52">謂耳目之有能有不能，</seg>
<seg xml:id="KR2o0025_tls_023-237a.53">則可矣；</seg>
<seg xml:id="KR2o0025_tls_023-237a.54">謂耳聞目見之不足為雷霆山嶽，</seg>
<seg xml:id="KR2o0025_tls_023-237a.55">其可乎？</seg>
</p>
<p>
<seg xml:id="KR2o0025_tls_023-238a.1">由漢氏以來，</seg>
<seg xml:id="KR2o0025_tls_023-238a.2">學者以其所得，</seg>
<seg xml:id="KR2o0025_tls_023-238a.3">讬之撰述以自表見者，</seg>
<seg xml:id="KR2o0025_tls_023-238a.4">蓋不少矣。</seg>
<seg xml:id="KR2o0025_tls_023-238a.5">高明者多獨斷之學，</seg>
<seg xml:id="KR2o0025_tls_023-238a.6">沈潛者尚考索之功，</seg>
<seg xml:id="KR2o0025_tls_023-238a.7">天下之學術，</seg>
<seg xml:id="KR2o0025_tls_023-238a.8">不能不具此二途。</seg>
<seg xml:id="KR2o0025_tls_023-238a.9">譬猶日晝而月夜，</seg>
<seg xml:id="KR2o0025_tls_023-238a.10">暑夏而寒冬，</seg>
<seg xml:id="KR2o0025_tls_023-238a.11">以之推代而成歲功，</seg>
<seg xml:id="KR2o0025_tls_023-238a.12">則有相需之益；</seg>
<seg xml:id="KR2o0025_tls_023-238a.13">以之自封而立畛域，</seg>
<seg xml:id="KR2o0025_tls_023-238a.14">則有兩傷之弊。</seg>
<seg xml:id="KR2o0025_tls_023-238a.15">故馬、班史祖，</seg>
<seg xml:id="KR2o0025_tls_023-238a.16">而伏、鄭經師，</seg>
<seg xml:id="KR2o0025_tls_023-238a.17">遷乎其地而弗能為良，</seg>
<seg xml:id="KR2o0025_tls_023-238a.18">亦並行其道而不相為背者也。</seg>
<seg xml:id="KR2o0025_tls_023-238a.19">使伏、鄭共註一經，</seg>
<seg xml:id="KR2o0025_tls_023-238a.20">必有牴牾之病。</seg>
<seg xml:id="KR2o0025_tls_023-238a.21">使馬、班同修一史，</seg>
<seg xml:id="KR2o0025_tls_023-238a.22">必有矛盾之嫌。</seg>
<seg xml:id="KR2o0025_tls_023-238a.23">以此知專門之學，</seg>
<seg xml:id="KR2o0025_tls_023-238a.24">未有不孤行其意，</seg>
<seg xml:id="KR2o0025_tls_023-238a.25">雖使同儕爭之而不疑，</seg>
<seg xml:id="KR2o0025_tls_023-238a.26">舉世非之而不顧，</seg>
<seg xml:id="KR2o0025_tls_023-238a.27">此史遷之所以必欲傳之其人，</seg>
<seg xml:id="KR2o0025_tls_023-238a.28">而班固之所以必待馬融受業於其女弟，</seg>
<seg xml:id="KR2o0025_tls_023-238a.29">然後其學始顯也。</seg>
<seg xml:id="KR2o0025_tls_023-238a.30">遷書有徐廣、裴骃諸家傳其業，</seg>
<seg xml:id="KR2o0025_tls_023-238a.31">固書有服虔、應劭諸家傳其業，</seg>
<seg xml:id="KR2o0025_tls_023-238a.32">專門之學，</seg>
<seg xml:id="KR2o0025_tls_023-238a.33">口授心傳，</seg>
<seg xml:id="KR2o0025_tls_023-238a.34">不啻經師之有章句矣。</seg>
<seg xml:id="KR2o0025_tls_023-238a.35">然則春秋經世之意，</seg>
<seg xml:id="KR2o0025_tls_023-238a.36">必有文字之所不可得而詳，</seg>
<seg xml:id="KR2o0025_tls_023-238a.37">繩墨之所不可得而準。</seg>
<seg xml:id="KR2o0025_tls_023-238a.38">而今之學者，</seg>
<seg xml:id="KR2o0025_tls_023-238a.39">凡遇古人獨斷之著述，</seg>
<seg xml:id="KR2o0025_tls_023-238a.40">於意有不愜，</seg>
<seg xml:id="KR2o0025_tls_023-238a.41">囂然紛起而攻之，</seg>
<seg xml:id="KR2o0025_tls_023-238a.42">亦見其好議論而不求成功矣。</seg>
</p>
<p>
<seg xml:id="KR2o0025_tls_023-239a.1">若夫比次之書，</seg>
<seg xml:id="KR2o0025_tls_023-239a.2">則掌故令史之孔目，</seg>
<seg xml:id="KR2o0025_tls_023-239a.3">簿書記註之成格，</seg>
<seg xml:id="KR2o0025_tls_023-239a.4">其原雖本柱下之所藏，</seg>
<seg xml:id="KR2o0025_tls_023-239a.5">其用止於備稽檢而供采擇，</seg>
<seg xml:id="KR2o0025_tls_023-239a.6">初無他奇也。</seg>
<seg xml:id="KR2o0025_tls_023-239a.7">然而獨斷之學，</seg>
<seg xml:id="KR2o0025_tls_023-239a.8">非是不為取裁；</seg>
<seg xml:id="KR2o0025_tls_023-239a.9">考索之功，</seg>
<seg xml:id="KR2o0025_tls_023-239a.10">非是不為按據。</seg>
<seg xml:id="KR2o0025_tls_023-239a.11">如旨酒之不離乎糟粕，</seg>
<seg xml:id="KR2o0025_tls_023-239a.12">嘉禾之不離乎糞土，</seg>
<seg xml:id="KR2o0025_tls_023-239a.13">是以職官故事案牘圖牒之書，</seg>
<seg xml:id="KR2o0025_tls_023-239a.14">不可輕議也。</seg>
<seg xml:id="KR2o0025_tls_023-239a.15">然獨斷之學，</seg>
<seg xml:id="KR2o0025_tls_023-239a.16">考索之功欲其智，</seg>
<seg xml:id="KR2o0025_tls_023-239a.17">而比次之書欲其愚。</seg>
<seg xml:id="KR2o0025_tls_023-239a.18">亦猶酒可實尊彜，</seg>
<seg xml:id="KR2o0025_tls_023-239a.19">而糟粕不可實尊彜；</seg>
<seg xml:id="KR2o0025_tls_023-239a.20">禾可登簠簋，</seg>
<seg xml:id="KR2o0025_tls_023-239a.21">而糞土不可索簠簋，</seg>
<seg xml:id="KR2o0025_tls_023-239a.22">理至明也。</seg>
<seg xml:id="KR2o0025_tls_023-239a.23">古人雲：</seg>
<seg xml:id="KR2o0025_tls_023-239a.24">「言之不文，</seg>
<seg xml:id="KR2o0025_tls_023-239a.25">行之不遠。」</seg>
<seg xml:id="KR2o0025_tls_023-239a.26">「文不雅馴，</seg>
<seg xml:id="KR2o0025_tls_023-239a.27">薦紳先生難言之。」</seg>
<seg xml:id="KR2o0025_tls_023-239a.28">為職官故事案牘圖牒之難以萃合而行遠也，</seg>
<seg xml:id="KR2o0025_tls_023-239a.29">於是有比次之法。</seg>
<seg xml:id="KR2o0025_tls_023-239a.30">不名家學，</seg>
<seg xml:id="KR2o0025_tls_023-239a.31">不立識解，</seg>
<seg xml:id="KR2o0025_tls_023-239a.32">以之整齊故事，</seg>
<seg xml:id="KR2o0025_tls_023-239a.33">而待後人之裁定，</seg>
<seg xml:id="KR2o0025_tls_023-239a.34">是則比次欲愚之效也。</seg>
<seg xml:id="KR2o0025_tls_023-239a.35">舉而登諸著作之堂，</seg>
<seg xml:id="KR2o0025_tls_023-239a.36">亦自標名為家學，</seg>
<seg xml:id="KR2o0025_tls_023-239a.37">談何容易邪？</seg>
<seg xml:id="KR2o0025_tls_023-239a.38">且班固之才，</seg>
<seg xml:id="KR2o0025_tls_023-239a.39">可謂至矣。</seg>
<seg xml:id="KR2o0025_tls_023-239a.40">然其與陳宗、尹敏之徒，</seg>
<seg xml:id="KR2o0025_tls_023-239a.41">撰《世祖本紀》，</seg>
<seg xml:id="KR2o0025_tls_023-239a.42">與《新市》、《平林》諸列傳，</seg>
<seg xml:id="KR2o0025_tls_023-239a.43">不能與《漢書》並立，</seg>
<seg xml:id="KR2o0025_tls_023-239a.44">而必以範蔚宗書為正宗；</seg>
<seg xml:id="KR2o0025_tls_023-239a.45">則集眾官修之故事，</seg>
<seg xml:id="KR2o0025_tls_023-239a.46">與專門獨斷之史裁，</seg>
<seg xml:id="KR2o0025_tls_023-239a.47">不相綴屬又明矣。</seg>
</p>
<p>
<seg xml:id="KR2o0025_tls_023-240a.1">自是以來，</seg>
<seg xml:id="KR2o0025_tls_023-240a.2">源流既失。</seg>
<seg xml:id="KR2o0025_tls_023-240a.3">鄭樵無考索之功，</seg>
<seg xml:id="KR2o0025_tls_023-240a.4">而《通誌》足以明獨斷之學，</seg>
<seg xml:id="KR2o0025_tls_023-240a.5">君子於斯有取焉。</seg>
<seg xml:id="KR2o0025_tls_023-240a.6">馬貴與無獨斷之學，</seg>
<seg xml:id="KR2o0025_tls_023-240a.7">而《通考》不足以成比次之功，</seg>
<seg xml:id="KR2o0025_tls_023-240a.8">謂其智既無所取，</seg>
<seg xml:id="KR2o0025_tls_023-240a.9">而愚之為道，</seg>
<seg xml:id="KR2o0025_tls_023-240a.10">又有未盡也。</seg>
<seg xml:id="KR2o0025_tls_023-240a.11">且其就《通典》而多分其門類，</seg>
<seg xml:id="KR2o0025_tls_023-240a.12">取便翻檢耳。</seg>
<seg xml:id="KR2o0025_tls_023-240a.13">因史誌而裒集其論議，</seg>
<seg xml:id="KR2o0025_tls_023-240a.14">易於折衷耳。</seg>
<seg xml:id="KR2o0025_tls_023-240a.15">此乃經生決科之策括，</seg>
<seg xml:id="KR2o0025_tls_023-240a.16">不敢抒一獨得之見，</seg>
<seg xml:id="KR2o0025_tls_023-240a.17">標一法外之意，</seg>
<seg xml:id="KR2o0025_tls_023-240a.18">而奄然媚世為鄉願，</seg>
<seg xml:id="KR2o0025_tls_023-240a.19">至於古人著書之義旨，</seg>
<seg xml:id="KR2o0025_tls_023-240a.20">不可得聞也。</seg>
<seg xml:id="KR2o0025_tls_023-240a.21">俗學便其類例之易尋，</seg>
<seg xml:id="KR2o0025_tls_023-240a.22">喜其論說之平善，</seg>
<seg xml:id="KR2o0025_tls_023-240a.23">相與翕然交稱之，</seg>
<seg xml:id="KR2o0025_tls_023-240a.24">而不知著作源流之無似。</seg>
<seg xml:id="KR2o0025_tls_023-240a.25">此嘔啞嘲哳之曲，</seg>
<seg xml:id="KR2o0025_tls_023-240a.26">所以屬和萬人也。</seg>
</p>
<p>
<seg xml:id="KR2o0025_tls_023-241a.1">答客問下</seg>
</p>
<p>
<seg xml:id="KR2o0025_tls_023-242a.1">客曰：</seg>
<seg xml:id="KR2o0025_tls_023-242a.2">獨斷之學，</seg>
<seg xml:id="KR2o0025_tls_023-242a.3">與考索之功，</seg>
<seg xml:id="KR2o0025_tls_023-242a.4">則既聞命矣。</seg>
<seg xml:id="KR2o0025_tls_023-242a.5">敢問比次之書，</seg>
<seg xml:id="KR2o0025_tls_023-242a.6">先生擬之糟粕與糞土，</seg>
<seg xml:id="KR2o0025_tls_023-242a.7">何謂邪？</seg>
</p>
<p>
<seg xml:id="KR2o0025_tls_023-243a.1">章子曰：</seg>
<seg xml:id="KR2o0025_tls_023-243a.2">斯非貶辭也。</seg>
<seg xml:id="KR2o0025_tls_023-243a.3">有璞而後施雕，</seg>
<seg xml:id="KR2o0025_tls_023-243a.4">有質而後運斤，</seg>
<seg xml:id="KR2o0025_tls_023-243a.5">先後輕重之間，</seg>
<seg xml:id="KR2o0025_tls_023-243a.6">其數易明也。</seg>
<seg xml:id="KR2o0025_tls_023-243a.7">夫子未刪之《詩》、《書》，</seg>
<seg xml:id="KR2o0025_tls_023-243a.8">未定之《易》、《禮》、《春秋》，</seg>
<seg xml:id="KR2o0025_tls_023-243a.9">皆先王之舊典也。</seg>
<seg xml:id="KR2o0025_tls_023-243a.10">然非夫子之論定，</seg>
<seg xml:id="KR2o0025_tls_023-243a.11">則不可以傳之學者矣。</seg>
<seg xml:id="KR2o0025_tls_023-243a.12">李燾謂「左氏將傳《春秋》，</seg>
<seg xml:id="KR2o0025_tls_023-243a.13">先聚諸國史記，</seg>
<seg xml:id="KR2o0025_tls_023-243a.14">國別為語，</seg>
<seg xml:id="KR2o0025_tls_023-243a.15">以備《內傳》之采摭。」</seg>
<seg xml:id="KR2o0025_tls_023-243a.16">是雖臆度之辭，</seg>
<seg xml:id="KR2o0025_tls_023-243a.17">然古人著書，</seg>
<seg xml:id="KR2o0025_tls_023-243a.18">未有全無所本者。</seg>
<seg xml:id="KR2o0025_tls_023-243a.19">以是知比次之業，</seg>
<seg xml:id="KR2o0025_tls_023-243a.20">不可不議也。</seg>
<seg xml:id="KR2o0025_tls_023-243a.21">比次之道，</seg>
<seg xml:id="KR2o0025_tls_023-243a.22">大約有三：</seg>
<seg xml:id="KR2o0025_tls_023-243a.23">有及時撰集，</seg>
<seg xml:id="KR2o0025_tls_023-243a.24">以待後人之論定者，</seg>
<seg xml:id="KR2o0025_tls_023-243a.25">若劉歆、揚雄之《史記》，</seg>
<seg xml:id="KR2o0025_tls_023-243a.26">班固、陳宗之《漢記》是也；</seg>
<seg xml:id="KR2o0025_tls_023-243a.27">有有誌著述，</seg>
<seg xml:id="KR2o0025_tls_023-243a.28">先獵群書，</seg>
<seg xml:id="KR2o0025_tls_023-243a.29">以為薪槱者，</seg>
<seg xml:id="KR2o0025_tls_023-243a.30">若王氏《玉海》，</seg>
<seg xml:id="KR2o0025_tls_023-243a.31">司馬《長編》之類是也；</seg>
<seg xml:id="KR2o0025_tls_023-243a.32">有陶冶專家，</seg>
<seg xml:id="KR2o0025_tls_023-243a.33">勒成鴻業者，</seg>
<seg xml:id="KR2o0025_tls_023-243a.34">若遷錄倉公技術，</seg>
<seg xml:id="KR2o0025_tls_023-243a.35">固裁劉向《五行》之類是也。</seg>
<seg xml:id="KR2o0025_tls_023-243a.36">夫及時撰集以待論定，</seg>
<seg xml:id="KR2o0025_tls_023-243a.37">則詳略去取，</seg>
<seg xml:id="KR2o0025_tls_023-243a.38">精於條理而已。</seg>
<seg xml:id="KR2o0025_tls_023-243a.39">先獵群書，</seg>
<seg xml:id="KR2o0025_tls_023-243a.40">以為薪槱，</seg>
<seg xml:id="KR2o0025_tls_023-243a.41">則辨同考異，</seg>
<seg xml:id="KR2o0025_tls_023-243a.42">慎於覈核而已。</seg>
<seg xml:id="KR2o0025_tls_023-243a.43">陶冶專家，</seg>
<seg xml:id="KR2o0025_tls_023-243a.44">勒成鴻業，</seg>
<seg xml:id="KR2o0025_tls_023-243a.45">則鉤玄提要，</seg>
<seg xml:id="KR2o0025_tls_023-243a.46">達於大體而已。</seg>
<seg xml:id="KR2o0025_tls_023-243a.47">比次之業，</seg>
<seg xml:id="KR2o0025_tls_023-243a.48">既有如是之不同；</seg>
<seg xml:id="KR2o0025_tls_023-243a.49">作者之旨，</seg>
<seg xml:id="KR2o0025_tls_023-243a.50">亦有隨宜之取辨。</seg>
<seg xml:id="KR2o0025_tls_023-243a.51">而今之學者，</seg>
<seg xml:id="KR2o0025_tls_023-243a.52">以謂天下之道，</seg>
<seg xml:id="KR2o0025_tls_023-243a.53">在乎較量名數之異同，</seg>
<seg xml:id="KR2o0025_tls_023-243a.54">辨別音訓之當否，</seg>
<seg xml:id="KR2o0025_tls_023-243a.55">如斯而已矣；</seg>
<seg xml:id="KR2o0025_tls_023-243a.56">是何異觀坐井之天，</seg>
<seg xml:id="KR2o0025_tls_023-243a.57">測坳堂之水，</seg>
<seg xml:id="KR2o0025_tls_023-243a.58">而遂欲窮六合之運度，</seg>
<seg xml:id="KR2o0025_tls_023-243a.59">量四海之波濤，</seg>
<seg xml:id="KR2o0025_tls_023-243a.60">以謂可盡哉？</seg>
</p>
<p>
<seg xml:id="KR2o0025_tls_023-244a.1">夫漢帝春秋<note>年壽也。</note>，</seg>
<seg xml:id="KR2o0025_tls_023-244a.2">具於《別錄》；</seg>
<seg xml:id="KR2o0025_tls_023-244a.3">
                        <note>臣瓚註。</note>伏生、文翁之名，</seg>
<seg xml:id="KR2o0025_tls_023-244a.4">徵於石刻；</seg>
<seg xml:id="KR2o0025_tls_023-244a.5">高祖之作新豐，</seg>
<seg xml:id="KR2o0025_tls_023-244a.6">詳於劉記；</seg>
<seg xml:id="KR2o0025_tls_023-244a.7">
                        <note>《西京雜記》</note>孝武之好微行，</seg>
<seg xml:id="KR2o0025_tls_023-244a.8">著於外傳；</seg>
<seg xml:id="KR2o0025_tls_023-244a.9">
                        <note>《漢武故事》</note>而遷、固二書，</seg>
<seg xml:id="KR2o0025_tls_023-244a.10">未見采錄，</seg>
<seg xml:id="KR2o0025_tls_023-244a.11">則比次之繁，</seg>
<seg xml:id="KR2o0025_tls_023-244a.12">不妨作者之略也。</seg>
<seg xml:id="KR2o0025_tls_023-244a.13">曹丕讓表，</seg>
<seg xml:id="KR2o0025_tls_023-244a.14">詳《獻帝傳》；</seg>
<seg xml:id="KR2o0025_tls_023-244a.15">甄後懿行，</seg>
<seg xml:id="KR2o0025_tls_023-244a.16">盛稱《魏書》；</seg>
<seg xml:id="KR2o0025_tls_023-244a.17">哀牢之傳，</seg>
<seg xml:id="KR2o0025_tls_023-244a.18">徵於計吏；</seg>
<seg xml:id="KR2o0025_tls_023-244a.19">
                        <note>見《論衡》</note>先賢之表，</seg>
<seg xml:id="KR2o0025_tls_023-244a.20">著於黃初；</seg>
<seg xml:id="KR2o0025_tls_023-244a.21">而陳、範二史，</seg>
<seg xml:id="KR2o0025_tls_023-244a.22">不以入編，</seg>
<seg xml:id="KR2o0025_tls_023-244a.23">則比次之私，</seg>
<seg xml:id="KR2o0025_tls_023-244a.24">有待作者之公也。</seg>
<seg xml:id="KR2o0025_tls_023-244a.25">然而經生習業，</seg>
<seg xml:id="KR2o0025_tls_023-244a.26">遂纂典林，</seg>
<seg xml:id="KR2o0025_tls_023-244a.27">辭客探毫，</seg>
<seg xml:id="KR2o0025_tls_023-244a.28">因收韻藻。</seg>
<seg xml:id="KR2o0025_tls_023-244a.29">晚近澆漓之習，</seg>
<seg xml:id="KR2o0025_tls_023-244a.30">取便依檢，</seg>
<seg xml:id="KR2o0025_tls_023-244a.31">各為兔園私冊，</seg>
<seg xml:id="KR2o0025_tls_023-244a.32">以供陋學之取攜；</seg>
<seg xml:id="KR2o0025_tls_023-244a.33">是比次之業，</seg>
<seg xml:id="KR2o0025_tls_023-244a.34">雖欲如糟粕糞土，</seg>
<seg xml:id="KR2o0025_tls_023-244a.35">冀其化朽腐而出神奇，</seg>
<seg xml:id="KR2o0025_tls_023-244a.36">何可得哉？</seg>
</p>
<p>
<seg xml:id="KR2o0025_tls_023-245a.1">夫村書俗學，</seg>
<seg xml:id="KR2o0025_tls_023-245a.2">既無良材；</seg>
<seg xml:id="KR2o0025_tls_023-245a.3">則比次之業，</seg>
<seg xml:id="KR2o0025_tls_023-245a.4">難於憑藉者一矣。</seg>
<seg xml:id="KR2o0025_tls_023-245a.5">所徵故實，</seg>
<seg xml:id="KR2o0025_tls_023-245a.6">多非本文，</seg>
<seg xml:id="KR2o0025_tls_023-245a.7">而好易字句，</seg>
<seg xml:id="KR2o0025_tls_023-245a.8">漓其本質，</seg>
<seg xml:id="KR2o0025_tls_023-245a.9">以致學者寧習原書，</seg>
<seg xml:id="KR2o0025_tls_023-245a.10">怠窺新錄；</seg>
<seg xml:id="KR2o0025_tls_023-245a.11">則比次之業，</seg>
<seg xml:id="KR2o0025_tls_023-245a.12">難於憑藉者二矣。</seg>
<seg xml:id="KR2o0025_tls_023-245a.13">比類相從，</seg>
<seg xml:id="KR2o0025_tls_023-245a.14">本非著作，</seg>
<seg xml:id="KR2o0025_tls_023-245a.15">而匯收故籍，</seg>
<seg xml:id="KR2o0025_tls_023-245a.16">不著所出何書，</seg>
<seg xml:id="KR2o0025_tls_023-245a.17">一似己所獨得，</seg>
<seg xml:id="KR2o0025_tls_023-245a.18">使人無從徵信；</seg>
<seg xml:id="KR2o0025_tls_023-245a.19">則比次之業，</seg>
<seg xml:id="KR2o0025_tls_023-245a.20">難於憑藉者三矣。</seg>
<seg xml:id="KR2o0025_tls_023-245a.21">傳聞異辭，</seg>
<seg xml:id="KR2o0025_tls_023-245a.22">記載別出，</seg>
<seg xml:id="KR2o0025_tls_023-245a.23">不能兼收並錄，</seg>
<seg xml:id="KR2o0025_tls_023-245a.24">以待作者之決擇，</seg>
<seg xml:id="KR2o0025_tls_023-245a.25">而私作聰明，</seg>
<seg xml:id="KR2o0025_tls_023-245a.26">自定去取；</seg>
<seg xml:id="KR2o0025_tls_023-245a.27">則比次之業，</seg>
<seg xml:id="KR2o0025_tls_023-245a.28">難於憑藉者四矣。</seg>
<seg xml:id="KR2o0025_tls_023-245a.29">圖繪之學，</seg>
<seg xml:id="KR2o0025_tls_023-245a.30">不入史裁，</seg>
<seg xml:id="KR2o0025_tls_023-245a.31">金石之文，</seg>
<seg xml:id="KR2o0025_tls_023-245a.32">但徵目錄，</seg>
<seg xml:id="KR2o0025_tls_023-245a.33">後人考核，</seg>
<seg xml:id="KR2o0025_tls_023-245a.34">徵信無從；</seg>
<seg xml:id="KR2o0025_tls_023-245a.35">則比次之業，</seg>
<seg xml:id="KR2o0025_tls_023-245a.36">難於憑藉者五矣。</seg>
<seg xml:id="KR2o0025_tls_023-245a.37">專門之書，</seg>
<seg xml:id="KR2o0025_tls_023-245a.38">已成鉅編，</seg>
<seg xml:id="KR2o0025_tls_023-245a.39">不為采錄，</seg>
<seg xml:id="KR2o0025_tls_023-245a.40">大凡預防亡逸而聽其孤行，</seg>
<seg xml:id="KR2o0025_tls_023-245a.41">漸致湮沒；</seg>
<seg xml:id="KR2o0025_tls_023-245a.42">則比次之業，</seg>
<seg xml:id="KR2o0025_tls_023-245a.43">難於憑藉者六矣。</seg>
<seg xml:id="KR2o0025_tls_023-245a.44">拘牽類例，</seg>
<seg xml:id="KR2o0025_tls_023-245a.45">取足成書，</seg>
<seg xml:id="KR2o0025_tls_023-245a.46">不於法律之外，</seg>
<seg xml:id="KR2o0025_tls_023-245a.47">多方購備，</seg>
<seg xml:id="KR2o0025_tls_023-245a.48">以俟作者之辨裁，</seg>
<seg xml:id="KR2o0025_tls_023-245a.49">一目之羅，</seg>
<seg xml:id="KR2o0025_tls_023-245a.50">得鳥無日；</seg>
<seg xml:id="KR2o0025_tls_023-245a.51">則比次之業，</seg>
<seg xml:id="KR2o0025_tls_023-245a.52">難於憑藉者七矣。</seg>
<seg xml:id="KR2o0025_tls_023-245a.53">凡此多端，</seg>
<seg xml:id="KR2o0025_tls_023-245a.54">並是古人未及周詳，</seg>
<seg xml:id="KR2o0025_tls_023-245a.55">而後學尤所未悉。</seg>
<seg xml:id="KR2o0025_tls_023-245a.56">句有忐於三月聚糧，</seg>
<seg xml:id="KR2o0025_tls_023-245a.57">則講習何可不豫？</seg>
<seg xml:id="KR2o0025_tls_023-245a.58">而一世之士，</seg>
<seg xml:id="KR2o0025_tls_023-245a.59">不知度德量力，</seg>
<seg xml:id="KR2o0025_tls_023-245a.60">鹹囂囂以作者自命，</seg>
<seg xml:id="KR2o0025_tls_023-245a.61">不肯為是筌蹄嚆矢之功程，</seg>
<seg xml:id="KR2o0025_tls_023-245a.62">劉歆所謂「挾恐見破之私意，</seg>
<seg xml:id="KR2o0025_tls_023-245a.63">而無從善服義之公心」</seg>
<seg xml:id="KR2o0025_tls_023-245a.64">者也。</seg>
<seg xml:id="KR2o0025_tls_023-245a.65">術業如何得當？</seg>
<seg xml:id="KR2o0025_tls_023-245a.66">而著作之道，</seg>
<seg xml:id="KR2o0025_tls_023-245a.67">何由得正乎？</seg>
</p>
<p>
<seg xml:id="KR2o0025_tls_023-246a.1">答問</seg>
</p>
<p>
<seg xml:id="KR2o0025_tls_023-247a.1">或問：</seg>
<seg xml:id="KR2o0025_tls_023-247a.2">前人之文辭，</seg>
<seg xml:id="KR2o0025_tls_023-247a.3">可改竄為己作歟？</seg>
<seg xml:id="KR2o0025_tls_023-247a.4">答曰：</seg>
<seg xml:id="KR2o0025_tls_023-247a.5">何為而不可也。</seg>
<seg xml:id="KR2o0025_tls_023-247a.6">古者以文為公器，</seg>
<seg xml:id="KR2o0025_tls_023-247a.7">前人之辭如已盡，</seg>
<seg xml:id="KR2o0025_tls_023-247a.8">後人述而不必作也。</seg>
<seg xml:id="KR2o0025_tls_023-247a.9">賦詩斷章，</seg>
<seg xml:id="KR2o0025_tls_023-247a.10">不啻若自其口出也。</seg>
<seg xml:id="KR2o0025_tls_023-247a.11">重在所以為文辭，</seg>
<seg xml:id="KR2o0025_tls_023-247a.12">而不重文辭也。</seg>
<seg xml:id="KR2o0025_tls_023-247a.13">茍得其意之所以然，</seg>
<seg xml:id="KR2o0025_tls_023-247a.14">不必有所改竄，</seg>
<seg xml:id="KR2o0025_tls_023-247a.15">而前人文辭與己無異也。</seg>
<seg xml:id="KR2o0025_tls_023-247a.16">無其意而求合於文辭，</seg>
<seg xml:id="KR2o0025_tls_023-247a.17">則雖字句毫無所犯，</seg>
<seg xml:id="KR2o0025_tls_023-247a.18">而陰仿前人之所雲，</seg>
<seg xml:id="KR2o0025_tls_023-247a.19">君子鄙之曰竊矣。</seg>
<seg xml:id="KR2o0025_tls_023-247a.20">或曰：</seg>
<seg xml:id="KR2o0025_tls_023-247a.21">陳琳為曹洪報魏太子，</seg>
<seg xml:id="KR2o0025_tls_023-247a.22">諱言陳琳為辭。</seg>
<seg xml:id="KR2o0025_tls_023-247a.23">丁敬禮求曹子建潤色其文，</seg>
<seg xml:id="KR2o0025_tls_023-247a.24">則曰後世誰知定吾文者。</seg>
<seg xml:id="KR2o0025_tls_023-247a.25">唐韓氏雲：</seg>
<seg xml:id="KR2o0025_tls_023-247a.26">「惟古於文必己出，</seg>
<seg xml:id="KR2o0025_tls_023-247a.27">降而不能乃剽竊。」</seg>
<seg xml:id="KR2o0025_tls_023-247a.28">古人必欲文辭自己擅也，</seg>
<seg xml:id="KR2o0025_tls_023-247a.29">豈曰重其意而已哉？</seg>
<seg xml:id="KR2o0025_tls_023-247a.30">答曰：</seg>
<seg xml:id="KR2o0025_tls_023-247a.31">文人之文，</seg>
<seg xml:id="KR2o0025_tls_023-247a.32">與著述之文，</seg>
<seg xml:id="KR2o0025_tls_023-247a.33">不可同日語也。</seg>
<seg xml:id="KR2o0025_tls_023-247a.34">著述必有立於文辭之先者，</seg>
<seg xml:id="KR2o0025_tls_023-247a.35">假文辭以達之而已。</seg>
<seg xml:id="KR2o0025_tls_023-247a.36">譬如廟堂行禮，</seg>
<seg xml:id="KR2o0025_tls_023-247a.37">必用錦紳玉佩，</seg>
<seg xml:id="KR2o0025_tls_023-247a.38">彼行禮者，</seg>
<seg xml:id="KR2o0025_tls_023-247a.39">不問紳佩之所成。</seg>
<seg xml:id="KR2o0025_tls_023-247a.40">著述之文是也。</seg>
<seg xml:id="KR2o0025_tls_023-247a.41">錦工玉工，</seg>
<seg xml:id="KR2o0025_tls_023-247a.42">未嘗習禮，</seg>
<seg xml:id="KR2o0025_tls_023-247a.43">惟藉制錦攻玉以稱功，</seg>
<seg xml:id="KR2o0025_tls_023-247a.44">而冒他工所成為己制，</seg>
<seg xml:id="KR2o0025_tls_023-247a.45">則人皆以為竊矣。</seg>
<seg xml:id="KR2o0025_tls_023-247a.46">文人之文是也。</seg>
<seg xml:id="KR2o0025_tls_023-247a.47">故以文人之見解，</seg>
<seg xml:id="KR2o0025_tls_023-247a.48">而議著述之文辭，</seg>
<seg xml:id="KR2o0025_tls_023-247a.49">如以錦工玉工，</seg>
<seg xml:id="KR2o0025_tls_023-247a.50">議廟堂之禮典也。</seg>
</p>
<p>
<seg xml:id="KR2o0025_tls_023-248a.1">或曰：</seg>
<seg xml:id="KR2o0025_tls_023-248a.2">古人辭命草創，</seg>
<seg xml:id="KR2o0025_tls_023-248a.3">加以修潤，</seg>
<seg xml:id="KR2o0025_tls_023-248a.4">後世詩文，</seg>
<seg xml:id="KR2o0025_tls_023-248a.5">亦有一字之師；</seg>
<seg xml:id="KR2o0025_tls_023-248a.6">如所重在意，</seg>
<seg xml:id="KR2o0025_tls_023-248a.7">而辭非所計，</seg>
<seg xml:id="KR2o0025_tls_023-248a.8">譬如廟堂行禮，</seg>
<seg xml:id="KR2o0025_tls_023-248a.9">雖不計其紳佩，</seg>
<seg xml:id="KR2o0025_tls_023-248a.10">而紳佩敝裂，</seg>
<seg xml:id="KR2o0025_tls_023-248a.11">不中制度，</seg>
<seg xml:id="KR2o0025_tls_023-248a.12">亦豈可行邪？</seg>
<seg xml:id="KR2o0025_tls_023-248a.13">答曰：</seg>
<seg xml:id="KR2o0025_tls_023-248a.14">此就文論文，</seg>
<seg xml:id="KR2o0025_tls_023-248a.15">別自為一道也。</seg>
<seg xml:id="KR2o0025_tls_023-248a.16">就文論文，</seg>
<seg xml:id="KR2o0025_tls_023-248a.17">先師有辭達之訓，</seg>
<seg xml:id="KR2o0025_tls_023-248a.18">曾子有鄙悖之戒，</seg>
<seg xml:id="KR2o0025_tls_023-248a.19">聖門設科，</seg>
<seg xml:id="KR2o0025_tls_023-248a.20">文學言語並存，</seg>
<seg xml:id="KR2o0025_tls_023-248a.21">說辭亦貴有善為者，</seg>
<seg xml:id="KR2o0025_tls_023-248a.22">古人文辭，</seg>
<seg xml:id="KR2o0025_tls_023-248a.23">未嘗不求工也。</seg>
<seg xml:id="KR2o0025_tls_023-248a.24">而非所論於此疆彼界，</seg>
<seg xml:id="KR2o0025_tls_023-248a.25">爭論文必己出，</seg>
<seg xml:id="KR2o0025_tls_023-248a.26">以矜私耳。</seg>
<seg xml:id="KR2o0025_tls_023-248a.27">自魏、晉以還，</seg>
<seg xml:id="KR2o0025_tls_023-248a.28">論文亦自有專家矣。</seg>
<seg xml:id="KR2o0025_tls_023-248a.29">樂府改舊什之鏗鏘，</seg>
<seg xml:id="KR2o0025_tls_023-248a.30">《文選》裁前人之篇什，</seg>
<seg xml:id="KR2o0025_tls_023-248a.31">並主聲情色采，</seg>
<seg xml:id="KR2o0025_tls_023-248a.32">非同著述科也。</seg>
<seg xml:id="KR2o0025_tls_023-248a.33">《會昌制集》之序，</seg>
<seg xml:id="KR2o0025_tls_023-248a.34">鄭亞削義山之腴，</seg>
<seg xml:id="KR2o0025_tls_023-248a.35">元和《月蝕》之歌，</seg>
<seg xml:id="KR2o0025_tls_023-248a.36">韓公擢玉川之怪；</seg>
<seg xml:id="KR2o0025_tls_023-248a.37">或存原款以歸其人，</seg>
<seg xml:id="KR2o0025_tls_023-248a.38">或改標題以入己集，</seg>
<seg xml:id="KR2o0025_tls_023-248a.39">雖論文末技，</seg>
<seg xml:id="KR2o0025_tls_023-248a.40">有精焉者，</seg>
<seg xml:id="KR2o0025_tls_023-248a.41">所得既深，</seg>
<seg xml:id="KR2o0025_tls_023-248a.42">亦不復較量於彼我字句之瑣也。</seg>
</p>
<p>
<seg xml:id="KR2o0025_tls_023-249a.1">或曰：</seg>
<seg xml:id="KR2o0025_tls_023-249a.2">昔者樂廣善言，</seg>
<seg xml:id="KR2o0025_tls_023-249a.3">而摯虞妙筆，</seg>
<seg xml:id="KR2o0025_tls_023-249a.4">樂談摯不能封，</seg>
<seg xml:id="KR2o0025_tls_023-249a.5">摯筆樂不能復，</seg>
<seg xml:id="KR2o0025_tls_023-249a.6">人各有偏長矣。</seg>
<seg xml:id="KR2o0025_tls_023-249a.7">然則有能言而不能文者，</seg>
<seg xml:id="KR2o0025_tls_023-249a.8">不妨藉人為操筆邪？</seg>
<seg xml:id="KR2o0025_tls_023-249a.9">答曰：</seg>
<seg xml:id="KR2o0025_tls_023-249a.10">潘嶽亦為樂廣撰讓表矣，</seg>
<seg xml:id="KR2o0025_tls_023-249a.11">必得廣之辭旨，</seg>
<seg xml:id="KR2o0025_tls_023-249a.12">而後次為名筆，</seg>
<seg xml:id="KR2o0025_tls_023-249a.13">史亦未嘗不兩稱之。</seg>
<seg xml:id="KR2o0025_tls_023-249a.14">兩漢以下，</seg>
<seg xml:id="KR2o0025_tls_023-249a.15">人少兼長，</seg>
<seg xml:id="KR2o0025_tls_023-249a.16">優學而或歉於辭，</seg>
<seg xml:id="KR2o0025_tls_023-249a.17">善文而或疏於記。</seg>
<seg xml:id="KR2o0025_tls_023-249a.18">以至學問之中，</seg>
<seg xml:id="KR2o0025_tls_023-249a.19">又有偏擅，</seg>
<seg xml:id="KR2o0025_tls_023-249a.20">文辭一道，</seg>
<seg xml:id="KR2o0025_tls_023-249a.21">又有專長；</seg>
<seg xml:id="KR2o0025_tls_023-249a.22">本可交助為功，</seg>
<seg xml:id="KR2o0025_tls_023-249a.23">而世多交譏互詆，</seg>
<seg xml:id="KR2o0025_tls_023-249a.24">是以大道終不可得而見也。</seg>
<seg xml:id="KR2o0025_tls_023-249a.25">文辭末也，</seg>
<seg xml:id="KR2o0025_tls_023-249a.26">茍去封畛而集專長，</seg>
<seg xml:id="KR2o0025_tls_023-249a.27">猶有卓然之不朽，</seg>
<seg xml:id="KR2o0025_tls_023-249a.28">而況由學問而進求古人之大體乎？</seg>
<seg xml:id="KR2o0025_tls_023-249a.29">然而自古至今，</seg>
<seg xml:id="KR2o0025_tls_023-249a.30">無其人焉，</seg>
<seg xml:id="KR2o0025_tls_023-249a.31">是無可如何者也。</seg>
</p>
<p>
<seg xml:id="KR2o0025_tls_023-250a.1">或曰：</seg>
<seg xml:id="KR2o0025_tls_023-250a.2">誠如子言，</seg>
<seg xml:id="KR2o0025_tls_023-250a.3">文章學問，</seg>
<seg xml:id="KR2o0025_tls_023-250a.4">可以互讬。</seg>
<seg xml:id="KR2o0025_tls_023-250a.5">茍有黠者，</seg>
<seg xml:id="KR2o0025_tls_023-250a.6">本無所長，</seg>
<seg xml:id="KR2o0025_tls_023-250a.7">而謬為公義，</seg>
<seg xml:id="KR2o0025_tls_023-250a.8">以濫竽其中，</seg>
<seg xml:id="KR2o0025_tls_023-250a.9">將何以辨之？</seg>
<seg xml:id="KR2o0025_tls_023-250a.10">答曰：</seg>
<seg xml:id="KR2o0025_tls_023-250a.11">千鈞之鼎，</seg>
<seg xml:id="KR2o0025_tls_023-250a.12">兩人舉之，</seg>
<seg xml:id="KR2o0025_tls_023-250a.13">不能勝五百鈞者，</seg>
<seg xml:id="KR2o0025_tls_023-250a.14">仆且蹶矣。</seg>
<seg xml:id="KR2o0025_tls_023-250a.15">李廣入程不識之軍，</seg>
<seg xml:id="KR2o0025_tls_023-250a.16">而旂旌壁壘，</seg>
<seg xml:id="KR2o0025_tls_023-250a.17">為之一新。</seg>
<seg xml:id="KR2o0025_tls_023-250a.18">才智茍遜於程，</seg>
<seg xml:id="KR2o0025_tls_023-250a.19">一軍亂矣。</seg>
<seg xml:id="KR2o0025_tls_023-250a.20">富人遠出，</seg>
<seg xml:id="KR2o0025_tls_023-250a.21">不持一錢，</seg>
<seg xml:id="KR2o0025_tls_023-250a.22">有所需而稱貸，</seg>
<seg xml:id="KR2o0025_tls_023-250a.23">人爭與之，</seg>
<seg xml:id="KR2o0025_tls_023-250a.24">他人不能者何也？</seg>
<seg xml:id="KR2o0025_tls_023-250a.25">惟富於錢，</seg>
<seg xml:id="KR2o0025_tls_023-250a.26">而後可以貸人之錢也。</seg>
<seg xml:id="KR2o0025_tls_023-250a.27">故文學茍誌於公，</seg>
<seg xml:id="KR2o0025_tls_023-250a.28">彼無實者，</seg>
<seg xml:id="KR2o0025_tls_023-250a.29">不能冒也。</seg>
</p>
<p>
<seg xml:id="KR2o0025_tls_023-251a.1">或曰：</seg>
<seg xml:id="KR2o0025_tls_023-251a.2">前人之文，</seg>
<seg xml:id="KR2o0025_tls_023-251a.3">不能盡善，</seg>
<seg xml:id="KR2o0025_tls_023-251a.4">後人從而點竄以示法，</seg>
<seg xml:id="KR2o0025_tls_023-251a.5">亦可為之歟？</seg>
<seg xml:id="KR2o0025_tls_023-251a.6">答曰：</seg>
<seg xml:id="KR2o0025_tls_023-251a.7">難言之矣。</seg>
<seg xml:id="KR2o0025_tls_023-251a.8">著述改竄前人，</seg>
<seg xml:id="KR2o0025_tls_023-251a.9">其意別有所主，</seg>
<seg xml:id="KR2o0025_tls_023-251a.10">故無傷也。</seg>
<seg xml:id="KR2o0025_tls_023-251a.11">論文改竄前人，</seg>
<seg xml:id="KR2o0025_tls_023-251a.12">文心不同，</seg>
<seg xml:id="KR2o0025_tls_023-251a.13">亦如人面，</seg>
<seg xml:id="KR2o0025_tls_023-251a.14">未可以己所見，</seg>
<seg xml:id="KR2o0025_tls_023-251a.15">遽謂勝前人也。</seg>
<seg xml:id="KR2o0025_tls_023-251a.16">劉氏《史通》，</seg>
<seg xml:id="KR2o0025_tls_023-251a.17">著《點煩》之篇矣。</seg>
<seg xml:id="KR2o0025_tls_023-251a.18">左、馬以降，</seg>
<seg xml:id="KR2o0025_tls_023-251a.19">並有塗改，</seg>
<seg xml:id="KR2o0025_tls_023-251a.20">人或譏其知史不知文也。</seg>
<seg xml:id="KR2o0025_tls_023-251a.21">然劉氏有所為而為之，</seg>
<seg xml:id="KR2o0025_tls_023-251a.22">得失猶可互見。</seg>
<seg xml:id="KR2o0025_tls_023-251a.23">若夫專事論文，</seg>
<seg xml:id="KR2o0025_tls_023-251a.24">則宜慎矣。</seg>
<seg xml:id="KR2o0025_tls_023-251a.25">今古聰敏智慧，</seg>
<seg xml:id="KR2o0025_tls_023-251a.26">亦自難窮，</seg>
<seg xml:id="KR2o0025_tls_023-251a.27">今人所見，</seg>
<seg xml:id="KR2o0025_tls_023-251a.28">未必盡不如古。</seg>
<seg xml:id="KR2o0025_tls_023-251a.29">大約無心偶會，</seg>
<seg xml:id="KR2o0025_tls_023-251a.30">則收點金之功；</seg>
<seg xml:id="KR2o0025_tls_023-251a.31">有意更張，</seg>
<seg xml:id="KR2o0025_tls_023-251a.32">必多畫墁之誚。</seg>
<seg xml:id="KR2o0025_tls_023-251a.33">蓋論文貴於天機自呈，</seg>
<seg xml:id="KR2o0025_tls_023-251a.34">不欲人事為穿鑿耳。</seg>
</p>
<p>
<seg xml:id="KR2o0025_tls_023-252a.1">或問：</seg>
<seg xml:id="KR2o0025_tls_023-252a.2">近世如方苞氏，</seg>
<seg xml:id="KR2o0025_tls_023-252a.3">刪改唐、宋大家，</seg>
<seg xml:id="KR2o0025_tls_023-252a.4">亦有補歟？</seg>
<seg xml:id="KR2o0025_tls_023-252a.5">夫方氏不過文人，</seg>
<seg xml:id="KR2o0025_tls_023-252a.6">所得本不甚深，</seg>
<seg xml:id="KR2o0025_tls_023-252a.7">況又加以私心勝氣，</seg>
<seg xml:id="KR2o0025_tls_023-252a.8">非徒無補於文，</seg>
<seg xml:id="KR2o0025_tls_023-252a.9">而反開後生小子無忌憚之漸也。</seg>
<seg xml:id="KR2o0025_tls_023-252a.10">小慧私智，</seg>
<seg xml:id="KR2o0025_tls_023-252a.11">一知半解，</seg>
<seg xml:id="KR2o0025_tls_023-252a.12">未必不可攻古人之間，</seg>
<seg xml:id="KR2o0025_tls_023-252a.13">拾前人之遺，</seg>
<seg xml:id="KR2o0025_tls_023-252a.14">此論於學術，</seg>
<seg xml:id="KR2o0025_tls_023-252a.15">則可附於不賢識小之例，</seg>
<seg xml:id="KR2o0025_tls_023-252a.16">存其說以備後人之采擇可也。</seg>
<seg xml:id="KR2o0025_tls_023-252a.17">若論於文辭，</seg>
<seg xml:id="KR2o0025_tls_023-252a.18">則無關大義，</seg>
<seg xml:id="KR2o0025_tls_023-252a.19">皆可置而不論。</seg>
<seg xml:id="KR2o0025_tls_023-252a.20">即人心不同如面，</seg>
<seg xml:id="KR2o0025_tls_023-252a.21">不必強齊之意也。</seg>
<seg xml:id="KR2o0025_tls_023-252a.22">果於是非得失，</seg>
<seg xml:id="KR2o0025_tls_023-252a.23">後人既有所見，</seg>
<seg xml:id="KR2o0025_tls_023-252a.24">自不容默矣，</seg>
<seg xml:id="KR2o0025_tls_023-252a.25">必也出之如不得已，</seg>
<seg xml:id="KR2o0025_tls_023-252a.26">詳審至再而後為之。</seg>
<seg xml:id="KR2o0025_tls_023-252a.27">如國家之議舊章，</seg>
<seg xml:id="KR2o0025_tls_023-252a.28">名臣之策利弊，</seg>
<seg xml:id="KR2o0025_tls_023-252a.29">非有顯然什百之相懸，</seg>
<seg xml:id="KR2o0025_tls_023-252a.30">寧守舊而毋妄更張矣。</seg>
<seg xml:id="KR2o0025_tls_023-252a.31">茍非深知此意，</seg>
<seg xml:id="KR2o0025_tls_023-252a.32">而輕議古人，</seg>
<seg xml:id="KR2o0025_tls_023-252a.33">是庸妄之尤，</seg>
<seg xml:id="KR2o0025_tls_023-252a.34">即未必無尺寸之得，</seg>
<seg xml:id="KR2o0025_tls_023-252a.35">而不足償其尋丈之失也。</seg>
<seg xml:id="KR2o0025_tls_023-252a.36">方氏刪改大家，</seg>
<seg xml:id="KR2o0025_tls_023-252a.37">有必不得已者乎？</seg>
<seg xml:id="KR2o0025_tls_023-252a.38">有是非得失，</seg>
<seg xml:id="KR2o0025_tls_023-252a.39">顯然什百相懸者乎？</seg>
<seg xml:id="KR2o0025_tls_023-252a.40">有如國家之議舊章，</seg>
<seg xml:id="KR2o0025_tls_023-252a.41">名臣之策利弊，</seg>
<seg xml:id="KR2o0025_tls_023-252a.42">寧守舊而毋妄更張之本意者乎？</seg>
<seg xml:id="KR2o0025_tls_023-252a.43">在方氏亦不敢自謂然也。</seg>
<seg xml:id="KR2o0025_tls_023-252a.44">然則私心勝氣，</seg>
<seg xml:id="KR2o0025_tls_023-252a.45">求勝古人，</seg>
<seg xml:id="KR2o0025_tls_023-252a.46">此方氏之所以終不至古人也。</seg>
<seg xml:id="KR2o0025_tls_023-252a.47">凡能與古為化者，</seg>
<seg xml:id="KR2o0025_tls_023-252a.48">必先於古人繩度尺寸不敢逾越者也。</seg>
<seg xml:id="KR2o0025_tls_023-252a.49">蓋非信之專而守之篤，</seg>
<seg xml:id="KR2o0025_tls_023-252a.50">則入古不深，</seg>
<seg xml:id="KR2o0025_tls_023-252a.51">不深則不能化。</seg>
<seg xml:id="KR2o0025_tls_023-252a.52">譬如人於朋友，</seg>
<seg xml:id="KR2o0025_tls_023-252a.53">能全管、鮑通財之義，</seg>
<seg xml:id="KR2o0025_tls_023-252a.54">非嚴一介取與之節者，</seg>
<seg xml:id="KR2o0025_tls_023-252a.55">必不能也。</seg>
<seg xml:id="KR2o0025_tls_023-252a.56">故學古而不敢曲泥乎古，</seg>
<seg xml:id="KR2o0025_tls_023-252a.57">乃服古而謹嚴之至，</seg>
<seg xml:id="KR2o0025_tls_023-252a.58">非輕古也。</seg>
<seg xml:id="KR2o0025_tls_023-252a.59">方氏不知古人之意，</seg>
<seg xml:id="KR2o0025_tls_023-252a.60">而惟徇於文辭，</seg>
<seg xml:id="KR2o0025_tls_023-252a.61">且所得於文辭者，</seg>
<seg xml:id="KR2o0025_tls_023-252a.62">本不甚深，</seg>
<seg xml:id="KR2o0025_tls_023-252a.63">其私智小慧，</seg>
<seg xml:id="KR2o0025_tls_023-252a.64">又適足窺見古人之當然，</seg>
<seg xml:id="KR2o0025_tls_023-252a.65">而不知其有所不盡然，</seg>
<seg xml:id="KR2o0025_tls_023-252a.66">宜其奮筆改竄之易易也。</seg>
</p>
<p>
<seg xml:id="KR2o0025_tls_023-253a.1">古文公式</seg>
</p>
<p>
<seg xml:id="KR2o0025_tls_023-254a.1">古文體制源流，</seg>
<seg xml:id="KR2o0025_tls_023-254a.2">初學入門，</seg>
<seg xml:id="KR2o0025_tls_023-254a.3">當首辨也。</seg>
<seg xml:id="KR2o0025_tls_023-254a.4">蘇子瞻《表忠觀碑》，</seg>
<seg xml:id="KR2o0025_tls_023-254a.5">全錄趙抃奏議，</seg>
<seg xml:id="KR2o0025_tls_023-254a.6">文無增損，</seg>
<seg xml:id="KR2o0025_tls_023-254a.7">其下即綴銘詩。</seg>
<seg xml:id="KR2o0025_tls_023-254a.8">此乃漢碑常例，</seg>
<seg xml:id="KR2o0025_tls_023-254a.9">見於金石諸書者，</seg>
<seg xml:id="KR2o0025_tls_023-254a.10">不可勝載；</seg>
<seg xml:id="KR2o0025_tls_023-254a.11">即唐、宋八家文中，</seg>
<seg xml:id="KR2o0025_tls_023-254a.12">如柳子厚《壽州安豐孝門碑》，</seg>
<seg xml:id="KR2o0025_tls_023-254a.13">亦用其例，</seg>
<seg xml:id="KR2o0025_tls_023-254a.14">本不足奇。</seg>
<seg xml:id="KR2o0025_tls_023-254a.15">王介甫詫謂是學《史記》諸侯王年表，</seg>
<seg xml:id="KR2o0025_tls_023-254a.16">真學究之言也。</seg>
<seg xml:id="KR2o0025_tls_023-254a.17">李耆卿謂其文學《漢書》，</seg>
<seg xml:id="KR2o0025_tls_023-254a.18">亦全不可解。</seg>
<seg xml:id="KR2o0025_tls_023-254a.19">此極是尋常耳目中事，</seg>
<seg xml:id="KR2o0025_tls_023-254a.20">諸公何至怪怪奇奇，</seg>
<seg xml:id="KR2o0025_tls_023-254a.21">看成骨董？</seg>
<seg xml:id="KR2o0025_tls_023-254a.22">且如近日市井鄉閭，</seg>
<seg xml:id="KR2o0025_tls_023-254a.23">如有利弊得失，</seg>
<seg xml:id="KR2o0025_tls_023-254a.24">公議興禁，</seg>
<seg xml:id="KR2o0025_tls_023-254a.25">請官約法，</seg>
<seg xml:id="KR2o0025_tls_023-254a.26">立碑垂久，</seg>
<seg xml:id="KR2o0025_tls_023-254a.27">其碑即刻官府文書告諭原文，</seg>
<seg xml:id="KR2o0025_tls_023-254a.28">毋庸增損字句，</seg>
<seg xml:id="KR2o0025_tls_023-254a.29">亦古法也。</seg>
<seg xml:id="KR2o0025_tls_023-254a.30">豈介甫諸人，</seg>
<seg xml:id="KR2o0025_tls_023-254a.31">於此等碑刻猶未見耶？</seg>
<seg xml:id="KR2o0025_tls_023-254a.32">當日王氏門客之訾摘駭怪，</seg>
<seg xml:id="KR2o0025_tls_023-254a.33">更不直一笑矣。</seg>
</p>
<p>
<seg xml:id="KR2o0025_tls_023-255a.1">以文辭而論，</seg>
<seg xml:id="KR2o0025_tls_023-255a.2">趙清獻請修表忠觀原奏，</seg>
<seg xml:id="KR2o0025_tls_023-255a.3">未必如蘇氏碑文之古雅。</seg>
<seg xml:id="KR2o0025_tls_023-255a.4">史家記事記言，</seg>
<seg xml:id="KR2o0025_tls_023-255a.5">因襲成文，</seg>
<seg xml:id="KR2o0025_tls_023-255a.6">原有點竄塗改之法。</seg>
<seg xml:id="KR2o0025_tls_023-255a.7">蘇氏此碑，</seg>
<seg xml:id="KR2o0025_tls_023-255a.8">雖似鈔繕成文，</seg>
<seg xml:id="KR2o0025_tls_023-255a.9">實費經營裁制也。</seg>
<seg xml:id="KR2o0025_tls_023-255a.10">第文辭可以點竄，</seg>
<seg xml:id="KR2o0025_tls_023-255a.11">而制度則必從時。</seg>
<seg xml:id="KR2o0025_tls_023-255a.12">此碑篇首「臣抃言」</seg>
<seg xml:id="KR2o0025_tls_023-255a.13">三字，</seg>
<seg xml:id="KR2o0025_tls_023-255a.14">篇末「制曰可」</seg>
<seg xml:id="KR2o0025_tls_023-255a.15">三字，</seg>
<seg xml:id="KR2o0025_tls_023-255a.16">恐非宋時奏議上陳、詔旨下達之體；</seg>
<seg xml:id="KR2o0025_tls_023-255a.17">而蘇氏意中，</seg>
<seg xml:id="KR2o0025_tls_023-255a.18">揣摩《秦本紀》「丞相臣斯昧死言」</seg>
<seg xml:id="KR2o0025_tls_023-255a.19">及「制曰可」</seg>
<seg xml:id="KR2o0025_tls_023-255a.20">等語太熟，</seg>
<seg xml:id="KR2o0025_tls_023-255a.21">則不免如劉知幾之所譏，</seg>
<seg xml:id="KR2o0025_tls_023-255a.22">貌同而心異也。</seg>
<seg xml:id="KR2o0025_tls_023-255a.23">余昔修《和州誌》，</seg>
<seg xml:id="KR2o0025_tls_023-255a.24">有《乙亥義烈傳》，</seg>
<seg xml:id="KR2o0025_tls_023-255a.25">專記明末崇禎八年，</seg>
<seg xml:id="KR2o0025_tls_023-255a.26">闖「賊」</seg>
<seg xml:id="KR2o0025_tls_023-255a.27">攻破和州，</seg>
<seg xml:id="KR2o0025_tls_023-255a.28">官吏紳民男婦殉難之事。</seg>
<seg xml:id="KR2o0025_tls_023-255a.29">用記事本末之例，</seg>
<seg xml:id="KR2o0025_tls_023-255a.30">以事為經，</seg>
<seg xml:id="KR2o0025_tls_023-255a.31">以人為緯，</seg>
<seg xml:id="KR2o0025_tls_023-255a.32">詳悉具載。</seg>
<seg xml:id="KR2o0025_tls_023-255a.33">而州中是非閧起。</seg>
<seg xml:id="KR2o0025_tls_023-255a.34">蓋因闖「賊」</seg>
<seg xml:id="KR2o0025_tls_023-255a.35">怒拒守而屠城，</seg>
<seg xml:id="KR2o0025_tls_023-255a.36">被屠者之子孫，</seg>
<seg xml:id="KR2o0025_tls_023-255a.37">歸咎於創議守城者，</seg>
<seg xml:id="KR2o0025_tls_023-255a.38">陷害滿城生命，</seg>
<seg xml:id="KR2o0025_tls_023-255a.39">又有著論指斥守城者部署非法，</seg>
<seg xml:id="KR2o0025_tls_023-255a.40">以致城陷；</seg>
<seg xml:id="KR2o0025_tls_023-255a.41">甚至有誣創議守城者，</seg>
<seg xml:id="KR2o0025_tls_023-255a.42">縋城欲逃，</seg>
<seg xml:id="KR2o0025_tls_023-255a.43">為「賊」</seg>
<seg xml:id="KR2o0025_tls_023-255a.44">擒殺，</seg>
<seg xml:id="KR2o0025_tls_023-255a.45">並非真殉難者。</seg>
<seg xml:id="KR2o0025_tls_023-255a.46">余搜得鳳陽巡撫朱大典，</seg>
<seg xml:id="KR2o0025_tls_023-255a.47">奏報和州失陷，</seg>
<seg xml:id="KR2o0025_tls_023-255a.48">官紳殉難情節，</seg>
<seg xml:id="KR2o0025_tls_023-255a.49">乃據江防州同申報，</seg>
<seg xml:id="KR2o0025_tls_023-255a.50">轉據同在圍城逃脫難民口述親目所見情事，</seg>
<seg xml:id="KR2o0025_tls_023-255a.51">官紳忠烈，</seg>
<seg xml:id="KR2o0025_tls_023-255a.52">均不可誣。</seg>
<seg xml:id="KR2o0025_tls_023-255a.53">余因全錄奏報，</seg>
<seg xml:id="KR2o0025_tls_023-255a.54">以為是篇之序。</seg>
<seg xml:id="KR2o0025_tls_023-255a.55">中間文字點竄，</seg>
<seg xml:id="KR2o0025_tls_023-255a.56">甚有佳處。</seg>
<seg xml:id="KR2o0025_tls_023-255a.57">然篇首必雲：</seg>
<seg xml:id="KR2o0025_tls_023-255a.58">「崇禎九年二月日，</seg>
<seg xml:id="KR2o0025_tls_023-255a.59">巡撫鳳陽提督軍務都察院右副都禦史臣朱大典謹奏，</seg>
<seg xml:id="KR2o0025_tls_023-255a.60">為和城陷『賊』，</seg>
<seg xml:id="KR2o0025_tls_023-255a.61">官紳殉難堪憐，</seg>
<seg xml:id="KR2o0025_tls_023-255a.62">乞賜旌表，</seg>
<seg xml:id="KR2o0025_tls_023-255a.63">以彰義烈事。」</seg>
<seg xml:id="KR2o0025_tls_023-255a.64">其篇末雲：</seg>
<seg xml:id="KR2o0025_tls_023-255a.65">「奉旨，</seg>
<seg xml:id="KR2o0025_tls_023-255a.66">覽奏憫惻，</seg>
<seg xml:id="KR2o0025_tls_023-255a.67">該部察例施行。」</seg>
<seg xml:id="KR2o0025_tls_023-255a.68">此實當時奏陳詔報式也。</seg>
<seg xml:id="KR2o0025_tls_023-255a.69">或謂中間奏文，</seg>
<seg xml:id="KR2o0025_tls_023-255a.70">既已刪改古雅，</seg>
<seg xml:id="KR2o0025_tls_023-255a.71">其前後似可一例潤色。</seg>
<seg xml:id="KR2o0025_tls_023-255a.72">余謂奏文辭句，</seg>
<seg xml:id="KR2o0025_tls_023-255a.73">並無一定體式，</seg>
<seg xml:id="KR2o0025_tls_023-255a.74">故可點竄古雅，</seg>
<seg xml:id="KR2o0025_tls_023-255a.75">不礙事理。</seg>
<seg xml:id="KR2o0025_tls_023-255a.76">前後自是當時公式，</seg>
<seg xml:id="KR2o0025_tls_023-255a.77">豈可以秦、漢之衣冠，</seg>
<seg xml:id="KR2o0025_tls_023-255a.78">繪明人之圖像耶？</seg>
<seg xml:id="KR2o0025_tls_023-255a.79">蘇氏《表忠觀碑》，</seg>
<seg xml:id="KR2o0025_tls_023-255a.80">前人不知，</seg>
<seg xml:id="KR2o0025_tls_023-255a.81">而相與駭怪，</seg>
<seg xml:id="KR2o0025_tls_023-255a.82">自是前人不學之過。</seg>
<seg xml:id="KR2o0025_tls_023-255a.83">蘇氏之文，</seg>
<seg xml:id="KR2o0025_tls_023-255a.84">本無可議。</seg>
<seg xml:id="KR2o0025_tls_023-255a.85">至人相習而不以為怪，</seg>
<seg xml:id="KR2o0025_tls_023-255a.86">其實不可通者，</seg>
<seg xml:id="KR2o0025_tls_023-255a.87">惟前後不遵公式之六字耳。</seg>
<seg xml:id="KR2o0025_tls_023-255a.88">夫文辭不察義例，</seg>
<seg xml:id="KR2o0025_tls_023-255a.89">而惟以古雅為徇，</seg>
<seg xml:id="KR2o0025_tls_023-255a.90">則「臣抃言」</seg>
<seg xml:id="KR2o0025_tls_023-255a.91">三字，</seg>
<seg xml:id="KR2o0025_tls_023-255a.92">何如「嶽曰於」</seg>
<seg xml:id="KR2o0025_tls_023-255a.93">三字更古？</seg>
<seg xml:id="KR2o0025_tls_023-255a.94">「制曰可」</seg>
<seg xml:id="KR2o0025_tls_023-255a.95">三字，</seg>
<seg xml:id="KR2o0025_tls_023-255a.96">何如「帝曰俞」</seg>
<seg xml:id="KR2o0025_tls_023-255a.97">三字更古？</seg>
<seg xml:id="KR2o0025_tls_023-255a.98">舍唐、虞而法秦、漢，</seg>
<seg xml:id="KR2o0025_tls_023-255a.99">未見其能好古也。</seg>
</p>
<p>
<seg xml:id="KR2o0025_tls_023-256a.1">汪鈍翁撰《睢州湯烈婦旌門頌序》，</seg>
<seg xml:id="KR2o0025_tls_023-256a.2">首錄巡按禦史奏報，</seg>
<seg xml:id="KR2o0025_tls_023-256a.3">本屬常例，</seg>
<seg xml:id="KR2o0025_tls_023-256a.4">無可訾，</seg>
<seg xml:id="KR2o0025_tls_023-256a.5">亦無足矜也。</seg>
<seg xml:id="KR2o0025_tls_023-256a.6">但汪氏不知文用古法，</seg>
<seg xml:id="KR2o0025_tls_023-256a.7">而公式必遵時制；</seg>
<seg xml:id="KR2o0025_tls_023-256a.8">秦、漢奏報之式，</seg>
<seg xml:id="KR2o0025_tls_023-256a.9">不可以改今文也。</seg>
<seg xml:id="KR2o0025_tls_023-256a.10">篇首著監察禦史臣粹然言，</seg>
<seg xml:id="KR2o0025_tls_023-256a.11">此又讀《表忠觀碑》「臣抃言」</seg>
<seg xml:id="KR2o0025_tls_023-256a.12">三字太熟，</seg>
<seg xml:id="KR2o0025_tls_023-256a.13">而不知蘇氏已非法也。</seg>
<seg xml:id="KR2o0025_tls_023-256a.14">近代章奏，</seg>
<seg xml:id="KR2o0025_tls_023-256a.15">篇首敘銜，</seg>
<seg xml:id="KR2o0025_tls_023-256a.16">無不稱姓，</seg>
<seg xml:id="KR2o0025_tls_023-256a.17">亦公式也。</seg>
<seg xml:id="KR2o0025_tls_023-256a.18">粹然何姓，</seg>
<seg xml:id="KR2o0025_tls_023-256a.19">汪氏豈可因摩古而刪之？</seg>
<seg xml:id="KR2o0025_tls_023-256a.20">且近代章奏，</seg>
<seg xml:id="KR2o0025_tls_023-256a.21">銜名之下，</seg>
<seg xml:id="KR2o0025_tls_023-256a.22">必書謹奏，</seg>
<seg xml:id="KR2o0025_tls_023-256a.23">無稱言者。</seg>
<seg xml:id="KR2o0025_tls_023-256a.24">一語僅四字，</seg>
<seg xml:id="KR2o0025_tls_023-256a.25">而兩違公式，</seg>
<seg xml:id="KR2o0025_tls_023-256a.26">不知何以為古文辭也？</seg>
<seg xml:id="KR2o0025_tls_023-256a.27">婦人有名者稱名，</seg>
<seg xml:id="KR2o0025_tls_023-256a.28">無名者稱姓，</seg>
<seg xml:id="KR2o0025_tls_023-256a.29">曰張曰李可也。</seg>
<seg xml:id="KR2o0025_tls_023-256a.30">近代官府文書，</seg>
<seg xml:id="KR2o0025_tls_023-256a.31">民間詞狀，</seg>
<seg xml:id="KR2o0025_tls_023-256a.32">往往舍姓而空稱曰氏，</seg>
<seg xml:id="KR2o0025_tls_023-256a.33">甚至有稱為該氏者，</seg>
<seg xml:id="KR2o0025_tls_023-256a.34">誠屬俚俗不典；</seg>
<seg xml:id="KR2o0025_tls_023-256a.35">然令無明文，</seg>
<seg xml:id="KR2o0025_tls_023-256a.36">胥吏茍有知識，</seg>
<seg xml:id="KR2o0025_tls_023-256a.37">仍稱為張為李，</seg>
<seg xml:id="KR2o0025_tls_023-256a.38">官所不禁，</seg>
<seg xml:id="KR2o0025_tls_023-256a.39">則猶是通融之文法也。</seg>
<seg xml:id="KR2o0025_tls_023-256a.40">汪氏於一定不易之公式，</seg>
<seg xml:id="KR2o0025_tls_023-256a.41">則故改為秦、漢古款，</seg>
<seg xml:id="KR2o0025_tls_023-256a.42">已是貌同而心異矣。</seg>
<seg xml:id="KR2o0025_tls_023-256a.43">至於正俗通行之稱謂，</seg>
<seg xml:id="KR2o0025_tls_023-256a.44">則又偏舍正而徇俗，</seg>
<seg xml:id="KR2o0025_tls_023-256a.45">何顛倒之甚耶？</seg>
<seg xml:id="KR2o0025_tls_023-256a.46">結句又雲「臣謹昧死以聞」，</seg>
<seg xml:id="KR2o0025_tls_023-256a.47">亦非今制。</seg>
<seg xml:id="KR2o0025_tls_023-256a.48">汪氏平日以古文辭高自矜詡，</seg>
<seg xml:id="KR2o0025_tls_023-256a.49">而庸陋如此，</seg>
<seg xml:id="KR2o0025_tls_023-256a.50">何耶？</seg>
<seg xml:id="KR2o0025_tls_023-256a.51">汪之序文，</seg>
<seg xml:id="KR2o0025_tls_023-256a.52">於臣粹然言句下，</seg>
<seg xml:id="KR2o0025_tls_023-256a.53">直起雲「睢州諸生湯某妻趙氏，</seg>
<seg xml:id="KR2o0025_tls_023-256a.54">值明末李自成亡『亂』」</seg>
<seg xml:id="KR2o0025_tls_023-256a.55">雲雲，</seg>
<seg xml:id="KR2o0025_tls_023-256a.56">是亦未善。</seg>
<seg xml:id="KR2o0025_tls_023-256a.57">當雲「故明睢州諸生湯某妻趙氏，</seg>
<seg xml:id="KR2o0025_tls_023-256a.58">值李自成之『亂』」，</seg>
<seg xml:id="KR2o0025_tls_023-256a.59">於辭為順。</seg>
<seg xml:id="KR2o0025_tls_023-256a.60">蓋突起似現在之人，</seg>
<seg xml:id="KR2o0025_tls_023-256a.61">下句補出值明末李自成，</seg>
<seg xml:id="KR2o0025_tls_023-256a.62">文氣亦近滯也。</seg>
<seg xml:id="KR2o0025_tls_023-256a.63">學文者，</seg>
<seg xml:id="KR2o0025_tls_023-256a.64">當於此等留意辨之。</seg>
</p>
<p>
<seg xml:id="KR2o0025_tls_023-257a.1">古文十弊</seg>
</p>
<p>
<seg xml:id="KR2o0025_tls_023-258a.1">余論古文辭義例，</seg>
<seg xml:id="KR2o0025_tls_023-258a.2">自與知好諸君書，</seg>
<seg xml:id="KR2o0025_tls_023-258a.3">凡數十通；</seg>
<seg xml:id="KR2o0025_tls_023-258a.4">筆為論著，</seg>
<seg xml:id="KR2o0025_tls_023-258a.5">又有《文德》、《文理》、《質性》、《黠陋》、《俗嫌》、《俗忌》諸篇，</seg>
<seg xml:id="KR2o0025_tls_023-258a.6">亦詳哉其言之矣。</seg>
<seg xml:id="KR2o0025_tls_023-258a.7">然多論古人，</seg>
<seg xml:id="KR2o0025_tls_023-258a.8">鮮及近世。</seg>
<seg xml:id="KR2o0025_tls_023-258a.9">茲見近日作者，</seg>
<seg xml:id="KR2o0025_tls_023-258a.10">所有言論與其撰著，</seg>
<seg xml:id="KR2o0025_tls_023-258a.11">頗有不安於心，</seg>
<seg xml:id="KR2o0025_tls_023-258a.12">因取最淺近者，</seg>
<seg xml:id="KR2o0025_tls_023-258a.13">條為十通，</seg>
<seg xml:id="KR2o0025_tls_023-258a.14">思與同誌諸君相為講明。</seg>
<seg xml:id="KR2o0025_tls_023-258a.15">若他篇所已及者不復述，</seg>
<seg xml:id="KR2o0025_tls_023-258a.16">覽者可互見焉。</seg>
<seg xml:id="KR2o0025_tls_023-258a.17">此不足以盡文之隱，</seg>
<seg xml:id="KR2o0025_tls_023-258a.18">然一隅三反，</seg>
<seg xml:id="KR2o0025_tls_023-258a.19">亦庶幾其近之矣。</seg>
</p>
<p>
<seg xml:id="KR2o0025_tls_023-259a.1">一曰，</seg>
<seg xml:id="KR2o0025_tls_023-259a.2">凡為古文辭者，</seg>
<seg xml:id="KR2o0025_tls_023-259a.3">必先識古人大體，</seg>
<seg xml:id="KR2o0025_tls_023-259a.4">而文辭工拙，</seg>
<seg xml:id="KR2o0025_tls_023-259a.5">又其次焉。</seg>
<seg xml:id="KR2o0025_tls_023-259a.6">不知大體，</seg>
<seg xml:id="KR2o0025_tls_023-259a.7">則胸中是非，</seg>
<seg xml:id="KR2o0025_tls_023-259a.8">不可以憑，</seg>
<seg xml:id="KR2o0025_tls_023-259a.9">其所論次，</seg>
<seg xml:id="KR2o0025_tls_023-259a.10">未必俱當事理。</seg>
<seg xml:id="KR2o0025_tls_023-259a.11">而事理本無病者，</seg>
<seg xml:id="KR2o0025_tls_023-259a.12">彼反見為不然而補救之，</seg>
<seg xml:id="KR2o0025_tls_023-259a.13">則率天下之人而禍仁義矣。</seg>
<seg xml:id="KR2o0025_tls_023-259a.14">有名士投其母氏行述，</seg>
<seg xml:id="KR2o0025_tls_023-259a.15">請大興朱先生作誌。</seg>
<seg xml:id="KR2o0025_tls_023-259a.16">敘其母之節孝，</seg>
<seg xml:id="KR2o0025_tls_023-259a.17">則謂乃祖衰年病廢臥床，</seg>
<seg xml:id="KR2o0025_tls_023-259a.18">溲便無時，</seg>
<seg xml:id="KR2o0025_tls_023-259a.19">家無次丁，</seg>
<seg xml:id="KR2o0025_tls_023-259a.20">乃母不避穢褻，</seg>
<seg xml:id="KR2o0025_tls_023-259a.21">躬親薰濯。</seg>
<seg xml:id="KR2o0025_tls_023-259a.22">其事既已美矣。</seg>
<seg xml:id="KR2o0025_tls_023-259a.23">又述乃祖於時蹙然不安，</seg>
<seg xml:id="KR2o0025_tls_023-259a.24">乃母肅然對曰：</seg>
<seg xml:id="KR2o0025_tls_023-259a.25">「婦年五十，</seg>
<seg xml:id="KR2o0025_tls_023-259a.26">今事八十老翁，</seg>
<seg xml:id="KR2o0025_tls_023-259a.27">何嫌何疑？」</seg>
<seg xml:id="KR2o0025_tls_023-259a.28">嗚呼！</seg>
<seg xml:id="KR2o0025_tls_023-259a.29">母行可嘉，</seg>
<seg xml:id="KR2o0025_tls_023-259a.30">而子文不肖甚矣。</seg>
<seg xml:id="KR2o0025_tls_023-259a.31">本無芥蒂，</seg>
<seg xml:id="KR2o0025_tls_023-259a.32">何有嫌疑？</seg>
<seg xml:id="KR2o0025_tls_023-259a.33">節母既明大義，</seg>
<seg xml:id="KR2o0025_tls_023-259a.34">定知無是言也。</seg>
<seg xml:id="KR2o0025_tls_023-259a.35">此公無故自生嫌疑，</seg>
<seg xml:id="KR2o0025_tls_023-259a.36">特添註以斡旋其事，</seg>
<seg xml:id="KR2o0025_tls_023-259a.37">方自以謂得體，</seg>
<seg xml:id="KR2o0025_tls_023-259a.38">而不知適如冰雪肌膚，</seg>
<seg xml:id="KR2o0025_tls_023-259a.39">剜成瘡痏，</seg>
<seg xml:id="KR2o0025_tls_023-259a.40">不免愈濯愈痕瘢矣。</seg>
<seg xml:id="KR2o0025_tls_023-259a.41">人茍不解文辭，</seg>
<seg xml:id="KR2o0025_tls_023-259a.42">如遇此等，</seg>
<seg xml:id="KR2o0025_tls_023-259a.43">但須據事直書，</seg>
<seg xml:id="KR2o0025_tls_023-259a.44">不可無故妄加雕飾。</seg>
<seg xml:id="KR2o0025_tls_023-259a.45">妄加雕飾，</seg>
<seg xml:id="KR2o0025_tls_023-259a.46">謂之剜肉為瘡，</seg>
<seg xml:id="KR2o0025_tls_023-259a.47">此文人之通弊也。</seg>
</p>
<p>
<seg xml:id="KR2o0025_tls_023-260a.1">二曰，</seg>
<seg xml:id="KR2o0025_tls_023-260a.2">《春秋》書內不諱小惡。</seg>
<seg xml:id="KR2o0025_tls_023-260a.3">歲寒知松柏之後彫，</seg>
<seg xml:id="KR2o0025_tls_023-260a.4">然則欲表松柏之貞，</seg>
<seg xml:id="KR2o0025_tls_023-260a.5">必明霜雪之厲，</seg>
<seg xml:id="KR2o0025_tls_023-260a.6">理勢之必然也。</seg>
<seg xml:id="KR2o0025_tls_023-260a.7">自世多嫌忌，</seg>
<seg xml:id="KR2o0025_tls_023-260a.8">將表松柏，</seg>
<seg xml:id="KR2o0025_tls_023-260a.9">而又恐霜雪懷慚，</seg>
<seg xml:id="KR2o0025_tls_023-260a.10">則觸手皆荊棘矣。</seg>
<seg xml:id="KR2o0025_tls_023-260a.11">但大惡諱，</seg>
<seg xml:id="KR2o0025_tls_023-260a.12">小惡不諱，</seg>
<seg xml:id="KR2o0025_tls_023-260a.13">《春秋》之書內事，</seg>
<seg xml:id="KR2o0025_tls_023-260a.14">自有其權衡也。</seg>
<seg xml:id="KR2o0025_tls_023-260a.15">江南舊家，</seg>
<seg xml:id="KR2o0025_tls_023-260a.16">輯有宗譜。</seg>
<seg xml:id="KR2o0025_tls_023-260a.17">有群從先世為子聘某氏女，</seg>
<seg xml:id="KR2o0025_tls_023-260a.18">後以道遠家貧，</seg>
<seg xml:id="KR2o0025_tls_023-260a.19">力不能婚，</seg>
<seg xml:id="KR2o0025_tls_023-260a.20">恐失婚時，</seg>
<seg xml:id="KR2o0025_tls_023-260a.21">偽報子殤，</seg>
<seg xml:id="KR2o0025_tls_023-260a.22">俾女別聘。</seg>
<seg xml:id="KR2o0025_tls_023-260a.23">其女遂不食死，</seg>
<seg xml:id="KR2o0025_tls_023-260a.24">不知其子故在。</seg>
<seg xml:id="KR2o0025_tls_023-260a.25">是於守貞殉烈，</seg>
<seg xml:id="KR2o0025_tls_023-260a.26">兩無所處。</seg>
<seg xml:id="KR2o0025_tls_023-260a.27">而女之行事，</seg>
<seg xml:id="KR2o0025_tls_023-260a.28">實不愧於貞烈，</seg>
<seg xml:id="KR2o0025_tls_023-260a.29">不忍泯也。</seg>
<seg xml:id="KR2o0025_tls_023-260a.30">據事直書，</seg>
<seg xml:id="KR2o0025_tls_023-260a.31">於翁誠不能無歉然矣。</seg>
<seg xml:id="KR2o0025_tls_023-260a.32">第《周官》媒氏禁嫁殤，</seg>
<seg xml:id="KR2o0025_tls_023-260a.33">是女本無死法也。</seg>
<seg xml:id="KR2o0025_tls_023-260a.34">《曾子問》，</seg>
<seg xml:id="KR2o0025_tls_023-260a.35">娶女有日，</seg>
<seg xml:id="KR2o0025_tls_023-260a.36">而其父母死，</seg>
<seg xml:id="KR2o0025_tls_023-260a.37">使人致命女氏。</seg>
<seg xml:id="KR2o0025_tls_023-260a.38">註謂恐失人嘉會之時。</seg>
<seg xml:id="KR2o0025_tls_023-260a.39">是古有辭昏之禮也。</seg>
<seg xml:id="KR2o0025_tls_023-260a.40">今制，</seg>
<seg xml:id="KR2o0025_tls_023-260a.41">婿遠遊，</seg>
<seg xml:id="KR2o0025_tls_023-260a.42">三年無聞，</seg>
<seg xml:id="KR2o0025_tls_023-260a.43">聽婦告官別嫁。</seg>
<seg xml:id="KR2o0025_tls_023-260a.44">是律有遠絕離昏之條也。</seg>
<seg xml:id="KR2o0025_tls_023-260a.45">是則某翁詭讬子殤，</seg>
<seg xml:id="KR2o0025_tls_023-260a.46">比例原情，</seg>
<seg xml:id="KR2o0025_tls_023-260a.47">尚不足為大惡而必須諱也。</seg>
<seg xml:id="KR2o0025_tls_023-260a.48">而其族人動色相戒，</seg>
<seg xml:id="KR2o0025_tls_023-260a.49">必不容於直書，</seg>
<seg xml:id="KR2o0025_tls_023-260a.50">則匿其辭曰：</seg>
<seg xml:id="KR2o0025_tls_023-260a.51">「書報幼子之殤，</seg>
<seg xml:id="KR2o0025_tls_023-260a.52">而女家誤聞以為婿也。」</seg>
<seg xml:id="KR2o0025_tls_023-260a.53">夫千萬裏外，</seg>
<seg xml:id="KR2o0025_tls_023-260a.54">無故報幼子殤，</seg>
<seg xml:id="KR2o0025_tls_023-260a.55">而又不道及男女昏期，</seg>
<seg xml:id="KR2o0025_tls_023-260a.56">明者知其無是理也。</seg>
<seg xml:id="KR2o0025_tls_023-260a.57">則文章病矣。</seg>
<seg xml:id="KR2o0025_tls_023-260a.58">人非聖人，</seg>
<seg xml:id="KR2o0025_tls_023-260a.59">安能無失？</seg>
<seg xml:id="KR2o0025_tls_023-260a.60">古人敘一人之行事，</seg>
<seg xml:id="KR2o0025_tls_023-260a.61">尚不嫌於得失互見也。</seg>
<seg xml:id="KR2o0025_tls_023-260a.62">今敘一人之事，</seg>
<seg xml:id="KR2o0025_tls_023-260a.63">而欲顧其上下左右前後之人，</seg>
<seg xml:id="KR2o0025_tls_023-260a.64">皆無小疵，</seg>
<seg xml:id="KR2o0025_tls_023-260a.65">難矣。</seg>
<seg xml:id="KR2o0025_tls_023-260a.66">是之謂八面求圓，</seg>
<seg xml:id="KR2o0025_tls_023-260a.67">又文人之通弊也。</seg>
</p>
<p>
<seg xml:id="KR2o0025_tls_023-261a.1">三曰，</seg>
<seg xml:id="KR2o0025_tls_023-261a.2">文欲如其事，</seg>
<seg xml:id="KR2o0025_tls_023-261a.3">未聞事欲如其人者也。</seg>
<seg xml:id="KR2o0025_tls_023-261a.4">嘗見名士為人撰誌，</seg>
<seg xml:id="KR2o0025_tls_023-261a.5">其人蓋有朋友氣誼，</seg>
<seg xml:id="KR2o0025_tls_023-261a.6">誌文乃仿韓昌黎之誌柳州也，</seg>
<seg xml:id="KR2o0025_tls_023-261a.7">一步一趨，</seg>
<seg xml:id="KR2o0025_tls_023-261a.8">惟恐其或失也。</seg>
<seg xml:id="KR2o0025_tls_023-261a.9">中間感嘆世情反復，</seg>
<seg xml:id="KR2o0025_tls_023-261a.10">已覺無病費呻吟矣。</seg>
<seg xml:id="KR2o0025_tls_023-261a.11">末敘喪費出於貴人，</seg>
<seg xml:id="KR2o0025_tls_023-261a.12">及內親竭勞其事。</seg>
<seg xml:id="KR2o0025_tls_023-261a.13">詢之其家，</seg>
<seg xml:id="KR2o0025_tls_023-261a.14">則貴人贈賻稍厚，</seg>
<seg xml:id="KR2o0025_tls_023-261a.15">非能任喪費也。</seg>
<seg xml:id="KR2o0025_tls_023-261a.16">而內親則僅一臨穴而已，</seg>
<seg xml:id="KR2o0025_tls_023-261a.17">亦並未任其事也。</seg>
<seg xml:id="KR2o0025_tls_023-261a.18">且其子俱長成，</seg>
<seg xml:id="KR2o0025_tls_023-261a.19">非若柳州之幼子孤露，</seg>
<seg xml:id="KR2o0025_tls_023-261a.20">必待人為經理者也。</seg>
<seg xml:id="KR2o0025_tls_023-261a.21">詰其何為失實至此？</seg>
<seg xml:id="KR2o0025_tls_023-261a.22">則曰：</seg>
<seg xml:id="KR2o0025_tls_023-261a.23">仿韓誌柳墓終篇有雲：</seg>
<seg xml:id="KR2o0025_tls_023-261a.24">「歸葬費出觀察使裴君行立，</seg>
<seg xml:id="KR2o0025_tls_023-261a.25">又舅弟盧遵，</seg>
<seg xml:id="KR2o0025_tls_023-261a.26">既葬子厚，</seg>
<seg xml:id="KR2o0025_tls_023-261a.27">又將經紀其家。」</seg>
<seg xml:id="KR2o0025_tls_023-261a.28">附紀二人，</seg>
<seg xml:id="KR2o0025_tls_023-261a.29">文清深厚。</seg>
<seg xml:id="KR2o0025_tls_023-261a.30">今誌欲似之耳。</seg>
<seg xml:id="KR2o0025_tls_023-261a.31">余嘗舉以語人，</seg>
<seg xml:id="KR2o0025_tls_023-261a.32">人多笑之。</seg>
<seg xml:id="KR2o0025_tls_023-261a.33">不知臨文摹古，</seg>
<seg xml:id="KR2o0025_tls_023-261a.34">遷就重輕，</seg>
<seg xml:id="KR2o0025_tls_023-261a.35">又往往似之矣。</seg>
<seg xml:id="KR2o0025_tls_023-261a.36">是之謂削趾適屨，</seg>
<seg xml:id="KR2o0025_tls_023-261a.37">又文人之通弊也。</seg>
</p>
<p>
<seg xml:id="KR2o0025_tls_023-262a.1">四曰，</seg>
<seg xml:id="KR2o0025_tls_023-262a.2">仁智為聖，</seg>
<seg xml:id="KR2o0025_tls_023-262a.3">夫子不敢自居。</seg>
<seg xml:id="KR2o0025_tls_023-262a.4">瑚璉名器，</seg>
<seg xml:id="KR2o0025_tls_023-262a.5">子貢安能自定。</seg>
<seg xml:id="KR2o0025_tls_023-262a.6">稱人之善，</seg>
<seg xml:id="KR2o0025_tls_023-262a.7">尚恐不得其實；</seg>
<seg xml:id="KR2o0025_tls_023-262a.8">自作品題，</seg>
<seg xml:id="KR2o0025_tls_023-262a.9">豈宜誇耀成風耶？</seg>
<seg xml:id="KR2o0025_tls_023-262a.10">嘗見名士為人作傳，</seg>
<seg xml:id="KR2o0025_tls_023-262a.11">自雲吾鄉學者，</seg>
<seg xml:id="KR2o0025_tls_023-262a.12">鮮知根本，</seg>
<seg xml:id="KR2o0025_tls_023-262a.13">惟余與某甲，</seg>
<seg xml:id="KR2o0025_tls_023-262a.14">為功於經術耳。</seg>
<seg xml:id="KR2o0025_tls_023-262a.15">所謂某甲，</seg>
<seg xml:id="KR2o0025_tls_023-262a.16">固有時名，</seg>
<seg xml:id="KR2o0025_tls_023-262a.17">亦未見必長經術也。</seg>
<seg xml:id="KR2o0025_tls_023-262a.18">作者乃欲援附為名，</seg>
<seg xml:id="KR2o0025_tls_023-262a.19">高自標榜，</seg>
<seg xml:id="KR2o0025_tls_023-262a.20">恧矣！</seg>
<seg xml:id="KR2o0025_tls_023-262a.21">又有江湖遊士，</seg>
<seg xml:id="KR2o0025_tls_023-262a.22">以詩著名，</seg>
<seg xml:id="KR2o0025_tls_023-262a.23">實亦未足副也。</seg>
<seg xml:id="KR2o0025_tls_023-262a.24">然有名實遠出其人下者，</seg>
<seg xml:id="KR2o0025_tls_023-262a.25">為人作詩集序，</seg>
<seg xml:id="KR2o0025_tls_023-262a.26">述人請序之言曰：</seg>
<seg xml:id="KR2o0025_tls_023-262a.27">「君與某甲齊名，</seg>
<seg xml:id="KR2o0025_tls_023-262a.28">某甲既已弁言，</seg>
<seg xml:id="KR2o0025_tls_023-262a.29">君烏得無題品？」</seg>
<seg xml:id="KR2o0025_tls_023-262a.30">夫齊名本無其說，</seg>
<seg xml:id="KR2o0025_tls_023-262a.31">則請者必無是言，</seg>
<seg xml:id="KR2o0025_tls_023-262a.32">而自詡齊名，</seg>
<seg xml:id="KR2o0025_tls_023-262a.33">藉人炫己，</seg>
<seg xml:id="KR2o0025_tls_023-262a.34">顏頰不復知忸怩矣！</seg>
<seg xml:id="KR2o0025_tls_023-262a.35">且經援服、鄭，</seg>
<seg xml:id="KR2o0025_tls_023-262a.36">詩攀李、杜，</seg>
<seg xml:id="KR2o0025_tls_023-262a.37">猶曰高山景仰；</seg>
<seg xml:id="KR2o0025_tls_023-262a.38">若某甲之經，</seg>
<seg xml:id="KR2o0025_tls_023-262a.39">某甲之詩，</seg>
<seg xml:id="KR2o0025_tls_023-262a.40">本非可恃，</seg>
<seg xml:id="KR2o0025_tls_023-262a.41">而猶藉為名。</seg>
<seg xml:id="KR2o0025_tls_023-262a.42">是之謂私署頭銜，</seg>
<seg xml:id="KR2o0025_tls_023-262a.43">又文人之通弊也。</seg>
</p>
<p>
<seg xml:id="KR2o0025_tls_023-263a.1">五曰，</seg>
<seg xml:id="KR2o0025_tls_023-263a.2">物以少為貴，</seg>
<seg xml:id="KR2o0025_tls_023-263a.3">人亦宜然也。</seg>
<seg xml:id="KR2o0025_tls_023-263a.4">天下皆聖賢，</seg>
<seg xml:id="KR2o0025_tls_023-263a.5">孔、孟亦弗尊尚矣。</seg>
<seg xml:id="KR2o0025_tls_023-263a.6">清言自可破俗，</seg>
<seg xml:id="KR2o0025_tls_023-263a.7">然在典午，</seg>
<seg xml:id="KR2o0025_tls_023-263a.8">則滔滔皆是也。</seg>
<seg xml:id="KR2o0025_tls_023-263a.9">前人譏《晉書》，</seg>
<seg xml:id="KR2o0025_tls_023-263a.10">列傳同於小說，</seg>
<seg xml:id="KR2o0025_tls_023-263a.11">正以采掇清言，</seg>
<seg xml:id="KR2o0025_tls_023-263a.12">多而少擇也。</seg>
<seg xml:id="KR2o0025_tls_023-263a.13">立朝風節，</seg>
<seg xml:id="KR2o0025_tls_023-263a.14">強項敢言，</seg>
<seg xml:id="KR2o0025_tls_023-263a.15">前史侈為美談。</seg>
<seg xml:id="KR2o0025_tls_023-263a.16">明中葉後，</seg>
<seg xml:id="KR2o0025_tls_023-263a.17">門戶朋黨，</seg>
<seg xml:id="KR2o0025_tls_023-263a.18">聲氣相激，</seg>
<seg xml:id="KR2o0025_tls_023-263a.19">誰非敢言之士？</seg>
<seg xml:id="KR2o0025_tls_023-263a.20">觀人於此，</seg>
<seg xml:id="KR2o0025_tls_023-263a.21">君子必有辨矣。</seg>
<seg xml:id="KR2o0025_tls_023-263a.22">不得因其強項申威，</seg>
<seg xml:id="KR2o0025_tls_023-263a.23">便標風烈，</seg>
<seg xml:id="KR2o0025_tls_023-263a.24">理固然也。</seg>
<seg xml:id="KR2o0025_tls_023-263a.25">我憲皇帝澄清吏治，</seg>
<seg xml:id="KR2o0025_tls_023-263a.26">裁革陋規，</seg>
<seg xml:id="KR2o0025_tls_023-263a.27">整飭官方，</seg>
<seg xml:id="KR2o0025_tls_023-263a.28">懲治貪墨，</seg>
<seg xml:id="KR2o0025_tls_023-263a.29">實為千載一時。</seg>
<seg xml:id="KR2o0025_tls_023-263a.30">彼時居官，</seg>
<seg xml:id="KR2o0025_tls_023-263a.31">大法小廉，</seg>
<seg xml:id="KR2o0025_tls_023-263a.32">殆成風俗；</seg>
<seg xml:id="KR2o0025_tls_023-263a.33">貪冒之徒，</seg>
<seg xml:id="KR2o0025_tls_023-263a.34">莫不望風革面，</seg>
<seg xml:id="KR2o0025_tls_023-263a.35">時勢然也。</seg>
<seg xml:id="KR2o0025_tls_023-263a.36">今觀傳誌碑狀之文，</seg>
<seg xml:id="KR2o0025_tls_023-263a.37">敘雍正年府州縣官，</seg>
<seg xml:id="KR2o0025_tls_023-263a.38">盛稱杜絕饋遺，</seg>
<seg xml:id="KR2o0025_tls_023-263a.39">搜除積弊，</seg>
<seg xml:id="KR2o0025_tls_023-263a.40">清苦自守，</seg>
<seg xml:id="KR2o0025_tls_023-263a.41">革除例外供支，</seg>
<seg xml:id="KR2o0025_tls_023-263a.42">其文洵不愧於循吏傳矣。</seg>
<seg xml:id="KR2o0025_tls_023-263a.43">不知彼時逼於功令，</seg>
<seg xml:id="KR2o0025_tls_023-263a.44">不得不然，</seg>
<seg xml:id="KR2o0025_tls_023-263a.45">千萬人之所同，</seg>
<seg xml:id="KR2o0025_tls_023-263a.46">不足以為盛節。</seg>
<seg xml:id="KR2o0025_tls_023-263a.47">豈可見閹寺而頌其不好色哉？</seg>
<seg xml:id="KR2o0025_tls_023-263a.48">山居而貴薪木，</seg>
<seg xml:id="KR2o0025_tls_023-263a.49">涉水而寶魚蝦，</seg>
<seg xml:id="KR2o0025_tls_023-263a.50">人知無是理也，</seg>
<seg xml:id="KR2o0025_tls_023-263a.51">而稱人者乃獨不然。</seg>
<seg xml:id="KR2o0025_tls_023-263a.52">是之謂不達時勢，</seg>
<seg xml:id="KR2o0025_tls_023-263a.53">又文人之通弊也。</seg>
</p>
<p>
<seg xml:id="KR2o0025_tls_023-264a.1">六曰，</seg>
<seg xml:id="KR2o0025_tls_023-264a.2">史既成家，</seg>
<seg xml:id="KR2o0025_tls_023-264a.3">文存互見，</seg>
<seg xml:id="KR2o0025_tls_023-264a.4">有如《管晏例傳》，</seg>
<seg xml:id="KR2o0025_tls_023-264a.5">而勛詳於《齊世家》；</seg>
<seg xml:id="KR2o0025_tls_023-264a.6">張耳分題，</seg>
<seg xml:id="KR2o0025_tls_023-264a.7">而事總於《陳餘傳》；</seg>
<seg xml:id="KR2o0025_tls_023-264a.8">非惟命意有殊，</seg>
<seg xml:id="KR2o0025_tls_023-264a.9">抑亦詳略之體所宜然也。</seg>
<seg xml:id="KR2o0025_tls_023-264a.10">若夫文集之中，</seg>
<seg xml:id="KR2o0025_tls_023-264a.11">單行傳記，</seg>
<seg xml:id="KR2o0025_tls_023-264a.12">凡遇牽聯所及，</seg>
<seg xml:id="KR2o0025_tls_023-264a.13">更無互著之篇，</seg>
<seg xml:id="KR2o0025_tls_023-264a.14">勢必加詳，</seg>
<seg xml:id="KR2o0025_tls_023-264a.15">亦其理也。</seg>
<seg xml:id="KR2o0025_tls_023-264a.16">但必權其事理，</seg>
<seg xml:id="KR2o0025_tls_023-264a.17">足以副乎其人，</seg>
<seg xml:id="KR2o0025_tls_023-264a.18">乃不病其繁重爾。</seg>
<seg xml:id="KR2o0025_tls_023-264a.19">如唐平淮西，</seg>
<seg xml:id="KR2o0025_tls_023-264a.20">《韓碑》歸功裴度，</seg>
<seg xml:id="KR2o0025_tls_023-264a.21">可謂當矣。</seg>
<seg xml:id="KR2o0025_tls_023-264a.22">後中讒毀，</seg>
<seg xml:id="KR2o0025_tls_023-264a.23">改命於段文昌，</seg>
<seg xml:id="KR2o0025_tls_023-264a.24">千古為之嘆惜。</seg>
<seg xml:id="KR2o0025_tls_023-264a.25">但文昌徇於李愬，</seg>
<seg xml:id="KR2o0025_tls_023-264a.26">愬功本不可沒，</seg>
<seg xml:id="KR2o0025_tls_023-264a.27">其失猶未甚也。</seg>
<seg xml:id="KR2o0025_tls_023-264a.28">假令當日無名偏裨，</seg>
<seg xml:id="KR2o0025_tls_023-264a.29">不關得失之人，</seg>
<seg xml:id="KR2o0025_tls_023-264a.30">身後表阡，</seg>
<seg xml:id="KR2o0025_tls_023-264a.31">侈陳淮西功績，</seg>
<seg xml:id="KR2o0025_tls_023-264a.32">則無是理矣。</seg>
<seg xml:id="KR2o0025_tls_023-264a.33">朱先生嘗為故編修蔣君撰誌，</seg>
<seg xml:id="KR2o0025_tls_023-264a.34">中敘國家前後平定準回要略，</seg>
<seg xml:id="KR2o0025_tls_023-264a.35">則以蔣君總修方略，</seg>
<seg xml:id="KR2o0025_tls_023-264a.36">獨力勤勞，</seg>
<seg xml:id="KR2o0025_tls_023-264a.37">書成身死，</seg>
<seg xml:id="KR2o0025_tls_023-264a.38">而不得敘功故也。</seg>
<seg xml:id="KR2o0025_tls_023-264a.39">然誌文雅健，</seg>
<seg xml:id="KR2o0025_tls_023-264a.40">學者慕之。</seg>
<seg xml:id="KR2o0025_tls_023-264a.41">後見某中書舍人死，</seg>
<seg xml:id="KR2o0025_tls_023-264a.42">有為作家傳者，</seg>
<seg xml:id="KR2o0025_tls_023-264a.43">全襲《蔣誌》原文，</seg>
<seg xml:id="KR2o0025_tls_023-264a.44">蓋其人嘗任分纂數月，</seg>
<seg xml:id="KR2o0025_tls_023-264a.45">於例得列銜名者耳，</seg>
<seg xml:id="KR2o0025_tls_023-264a.46">其實於書未寓目也。</seg>
<seg xml:id="KR2o0025_tls_023-264a.47">是與無名偏裨，</seg>
<seg xml:id="KR2o0025_tls_023-264a.48">居淮西功，</seg>
<seg xml:id="KR2o0025_tls_023-264a.49">又何以異？</seg>
<seg xml:id="KR2o0025_tls_023-264a.50">而文人喜於摭事，</seg>
<seg xml:id="KR2o0025_tls_023-264a.51">幾等軍吏攘功，</seg>
<seg xml:id="KR2o0025_tls_023-264a.52">何可訓也？</seg>
<seg xml:id="KR2o0025_tls_023-264a.53">是之謂同裏銘旌。</seg>
<seg xml:id="KR2o0025_tls_023-264a.54">昔有誇夫，</seg>
<seg xml:id="KR2o0025_tls_023-264a.55">終身未膺一命，</seg>
<seg xml:id="KR2o0025_tls_023-264a.56">好襲頭銜，</seg>
<seg xml:id="KR2o0025_tls_023-264a.57">將死，</seg>
<seg xml:id="KR2o0025_tls_023-264a.58">遍召所知，</seg>
<seg xml:id="KR2o0025_tls_023-264a.59">籌計銘旌題字。</seg>
<seg xml:id="KR2o0025_tls_023-264a.60">或徇其意，</seg>
<seg xml:id="KR2o0025_tls_023-264a.61">假藉例封待贈修職登仕諸階，</seg>
<seg xml:id="KR2o0025_tls_023-264a.62">彼皆掉頭不悅。</seg>
<seg xml:id="KR2o0025_tls_023-264a.63">最後有善諧者，</seg>
<seg xml:id="KR2o0025_tls_023-264a.64">取其鄉之貴顯，</seg>
<seg xml:id="KR2o0025_tls_023-264a.65">大書勛階師保殿閣部院某國某封某公同裏某人之柩。</seg>
<seg xml:id="KR2o0025_tls_023-264a.66">人傳為笑。</seg>
<seg xml:id="KR2o0025_tls_023-264a.67">故凡無端而影附者，</seg>
<seg xml:id="KR2o0025_tls_023-264a.68">謂之同裏銘旌，</seg>
<seg xml:id="KR2o0025_tls_023-264a.69">不謂文人亦效之也，</seg>
<seg xml:id="KR2o0025_tls_023-264a.70">是又文人之通弊也。</seg>
</p>
<p>
<seg xml:id="KR2o0025_tls_023-265a.1">七曰，</seg>
<seg xml:id="KR2o0025_tls_023-265a.2">陳平佐漢，</seg>
<seg xml:id="KR2o0025_tls_023-265a.3">誌見社肉，</seg>
<seg xml:id="KR2o0025_tls_023-265a.4">李斯亡秦，</seg>
<seg xml:id="KR2o0025_tls_023-265a.5">兆端廁鼠。</seg>
<seg xml:id="KR2o0025_tls_023-265a.6">推微知著，</seg>
<seg xml:id="KR2o0025_tls_023-265a.7">固相士之玄機；</seg>
<seg xml:id="KR2o0025_tls_023-265a.8">搜間傳神，</seg>
<seg xml:id="KR2o0025_tls_023-265a.9">亦文家之妙用也。</seg>
<seg xml:id="KR2o0025_tls_023-265a.10">但必得其神誌所在，</seg>
<seg xml:id="KR2o0025_tls_023-265a.11">則如圖畫名家，</seg>
<seg xml:id="KR2o0025_tls_023-265a.12">頰上妙於增毫；</seg>
<seg xml:id="KR2o0025_tls_023-265a.13">茍徒慕前人文辭之佳，</seg>
<seg xml:id="KR2o0025_tls_023-265a.14">強尋猥瑣，</seg>
<seg xml:id="KR2o0025_tls_023-265a.15">以求其似；</seg>
<seg xml:id="KR2o0025_tls_023-265a.16">則如見桃花而有悟，</seg>
<seg xml:id="KR2o0025_tls_023-265a.17">遂取桃花作飯，</seg>
<seg xml:id="KR2o0025_tls_023-265a.18">其中豈復有神妙哉？</seg>
<seg xml:id="KR2o0025_tls_023-265a.19">又近來學者，</seg>
<seg xml:id="KR2o0025_tls_023-265a.20">喜求徵實，</seg>
<seg xml:id="KR2o0025_tls_023-265a.21">每見殘碑斷石，</seg>
<seg xml:id="KR2o0025_tls_023-265a.22">餘文剩字，</seg>
<seg xml:id="KR2o0025_tls_023-265a.23">不關於正義者，</seg>
<seg xml:id="KR2o0025_tls_023-265a.24">往往藉以考古制度，</seg>
<seg xml:id="KR2o0025_tls_023-265a.25">補史缺遺，</seg>
<seg xml:id="KR2o0025_tls_023-265a.26">斯固善矣。</seg>
<seg xml:id="KR2o0025_tls_023-265a.27">因是行文，</seg>
<seg xml:id="KR2o0025_tls_023-265a.28">貪多務得，</seg>
<seg xml:id="KR2o0025_tls_023-265a.29">明知贅餘非要，</seg>
<seg xml:id="KR2o0025_tls_023-265a.30">卻為有益後世，</seg>
<seg xml:id="KR2o0025_tls_023-265a.31">推求不憚辭費。</seg>
<seg xml:id="KR2o0025_tls_023-265a.32">是不特文無體要，</seg>
<seg xml:id="KR2o0025_tls_023-265a.33">抑思居今世而欲備後世考徵，</seg>
<seg xml:id="KR2o0025_tls_023-265a.34">正如董澤矢材，</seg>
<seg xml:id="KR2o0025_tls_023-265a.35">可勝暨乎？</seg>
<seg xml:id="KR2o0025_tls_023-265a.36">夫傳人者文如其人，</seg>
<seg xml:id="KR2o0025_tls_023-265a.37">述事者文如其事，</seg>
<seg xml:id="KR2o0025_tls_023-265a.38">足矣。</seg>
<seg xml:id="KR2o0025_tls_023-265a.39">其或有關考徵，</seg>
<seg xml:id="KR2o0025_tls_023-265a.40">要必本質所具，</seg>
<seg xml:id="KR2o0025_tls_023-265a.41">即或閒情逸出，</seg>
<seg xml:id="KR2o0025_tls_023-265a.42">正為阿堵傳神。</seg>
<seg xml:id="KR2o0025_tls_023-265a.43">不此之務，</seg>
<seg xml:id="KR2o0025_tls_023-265a.44">但知市菜求增，</seg>
<seg xml:id="KR2o0025_tls_023-265a.45">是之謂畫蛇添足，</seg>
<seg xml:id="KR2o0025_tls_023-265a.46">又文人之通弊也。</seg>
</p>
<p>
<seg xml:id="KR2o0025_tls_023-266a.1">八曰，</seg>
<seg xml:id="KR2o0025_tls_023-266a.2">文人固能文矣，</seg>
<seg xml:id="KR2o0025_tls_023-266a.3">文人所書之人，</seg>
<seg xml:id="KR2o0025_tls_023-266a.4">不必盡能文也。</seg>
<seg xml:id="KR2o0025_tls_023-266a.5">敘事之文，</seg>
<seg xml:id="KR2o0025_tls_023-266a.6">作者之言也。</seg>
<seg xml:id="KR2o0025_tls_023-266a.7">為文為質，</seg>
<seg xml:id="KR2o0025_tls_023-266a.8">惟其所欲，</seg>
<seg xml:id="KR2o0025_tls_023-266a.9">期如其事而已矣。</seg>
<seg xml:id="KR2o0025_tls_023-266a.10">記言之文，</seg>
<seg xml:id="KR2o0025_tls_023-266a.11">則非作者之言也；</seg>
<seg xml:id="KR2o0025_tls_023-266a.12">為文為質，</seg>
<seg xml:id="KR2o0025_tls_023-266a.13">期於適如其人之言，</seg>
<seg xml:id="KR2o0025_tls_023-266a.14">非作者所能自主也。</seg>
<seg xml:id="KR2o0025_tls_023-266a.15">貞烈婦女，</seg>
<seg xml:id="KR2o0025_tls_023-266a.16">明詩習禮，</seg>
<seg xml:id="KR2o0025_tls_023-266a.17">固有之矣。</seg>
<seg xml:id="KR2o0025_tls_023-266a.18">其有未嘗學問，</seg>
<seg xml:id="KR2o0025_tls_023-266a.19">或出鄉曲委巷，</seg>
<seg xml:id="KR2o0025_tls_023-266a.20">甚至傭嫗鬻婢，</seg>
<seg xml:id="KR2o0025_tls_023-266a.21">貞節孝義，</seg>
<seg xml:id="KR2o0025_tls_023-266a.22">皆出天性之優，</seg>
<seg xml:id="KR2o0025_tls_023-266a.23">是其質雖不愧古人，</seg>
<seg xml:id="KR2o0025_tls_023-266a.24">文則難期於儒雅也。</seg>
<seg xml:id="KR2o0025_tls_023-266a.25">每見此等傳記，</seg>
<seg xml:id="KR2o0025_tls_023-266a.26">述其言辭，</seg>
<seg xml:id="KR2o0025_tls_023-266a.27">原本《論語》、《孝經》，</seg>
<seg xml:id="KR2o0025_tls_023-266a.28">出入《毛詩》、《內則》，</seg>
<seg xml:id="KR2o0025_tls_023-266a.29">劉向之《傳》，</seg>
<seg xml:id="KR2o0025_tls_023-266a.30">曹昭之《誡》，</seg>
<seg xml:id="KR2o0025_tls_023-266a.31">不啻自其口出，</seg>
<seg xml:id="KR2o0025_tls_023-266a.32">可謂文矣。</seg>
<seg xml:id="KR2o0025_tls_023-266a.33">抑思善相夫者，</seg>
<seg xml:id="KR2o0025_tls_023-266a.34">何必盡識鹿車鴻案，</seg>
<seg xml:id="KR2o0025_tls_023-266a.35">善教子者，</seg>
<seg xml:id="KR2o0025_tls_023-266a.36">豈皆熟記畫荻丸熊，</seg>
<seg xml:id="KR2o0025_tls_023-266a.37">自文人胸有成竹，</seg>
<seg xml:id="KR2o0025_tls_023-266a.38">遂致閨修，</seg>
<seg xml:id="KR2o0025_tls_023-266a.39">皆如板印。</seg>
<seg xml:id="KR2o0025_tls_023-266a.40">與其文而失實，</seg>
<seg xml:id="KR2o0025_tls_023-266a.41">何如質以傳真也？</seg>
<seg xml:id="KR2o0025_tls_023-266a.42">由是推之，</seg>
<seg xml:id="KR2o0025_tls_023-266a.43">名將起於卒伍，</seg>
<seg xml:id="KR2o0025_tls_023-266a.44">義俠或奮閭閻，</seg>
<seg xml:id="KR2o0025_tls_023-266a.45">言辭不必經生，</seg>
<seg xml:id="KR2o0025_tls_023-266a.46">記述貴於宛肖。</seg>
<seg xml:id="KR2o0025_tls_023-266a.47">而世有作者，</seg>
<seg xml:id="KR2o0025_tls_023-266a.48">於斯多不致思，</seg>
<seg xml:id="KR2o0025_tls_023-266a.49">是之謂優伶演劇。</seg>
<seg xml:id="KR2o0025_tls_023-266a.50">蓋優伶歌曲，</seg>
<seg xml:id="KR2o0025_tls_023-266a.51">雖耕氓役隸，</seg>
<seg xml:id="KR2o0025_tls_023-266a.52">矢口皆葉宮商，</seg>
<seg xml:id="KR2o0025_tls_023-266a.53">是以謂之戲也。</seg>
<seg xml:id="KR2o0025_tls_023-266a.54">而記傳之筆，</seg>
<seg xml:id="KR2o0025_tls_023-266a.55">從而效之，</seg>
<seg xml:id="KR2o0025_tls_023-266a.56">又文人之通弊也。</seg>
</p>
<p>
<seg xml:id="KR2o0025_tls_023-267a.1">九曰，</seg>
<seg xml:id="KR2o0025_tls_023-267a.2">古人文成法立，</seg>
<seg xml:id="KR2o0025_tls_023-267a.3">未嘗有定格也。</seg>
<seg xml:id="KR2o0025_tls_023-267a.4">傳人適如其人，</seg>
<seg xml:id="KR2o0025_tls_023-267a.5">述事適如其事，</seg>
<seg xml:id="KR2o0025_tls_023-267a.6">無定之中，</seg>
<seg xml:id="KR2o0025_tls_023-267a.7">有一定焉。</seg>
<seg xml:id="KR2o0025_tls_023-267a.8">知其意者，</seg>
<seg xml:id="KR2o0025_tls_023-267a.9">旦暮遇之。</seg>
<seg xml:id="KR2o0025_tls_023-267a.10">不知其意，</seg>
<seg xml:id="KR2o0025_tls_023-267a.11">襲其形貌，</seg>
<seg xml:id="KR2o0025_tls_023-267a.12">神弗肖也。</seg>
<seg xml:id="KR2o0025_tls_023-267a.13">往余撰和州故給事《成性誌傳》，</seg>
<seg xml:id="KR2o0025_tls_023-267a.14">性以建言著稱，</seg>
<seg xml:id="KR2o0025_tls_023-267a.15">故采錄其奏議。</seg>
<seg xml:id="KR2o0025_tls_023-267a.16">然性少遭亂離，</seg>
<seg xml:id="KR2o0025_tls_023-267a.17">全家被害，</seg>
<seg xml:id="KR2o0025_tls_023-267a.18">追悼先世，</seg>
<seg xml:id="KR2o0025_tls_023-267a.19">每見文辭。</seg>
<seg xml:id="KR2o0025_tls_023-267a.20">而《猛省》之篇尤沈痛，</seg>
<seg xml:id="KR2o0025_tls_023-267a.21">可以教孝，</seg>
<seg xml:id="KR2o0025_tls_023-267a.22">故於終篇全錄其文。</seg>
<seg xml:id="KR2o0025_tls_023-267a.23">其鄉有知名士賞余文曰：</seg>
<seg xml:id="KR2o0025_tls_023-267a.24">「前載如許奏章，</seg>
<seg xml:id="KR2o0025_tls_023-267a.25">若無《猛省》之篇，</seg>
<seg xml:id="KR2o0025_tls_023-267a.26">譬如行船，</seg>
<seg xml:id="KR2o0025_tls_023-267a.27">鹢首重而舵樓輕矣。</seg>
<seg xml:id="KR2o0025_tls_023-267a.28">今此婪尾，</seg>
<seg xml:id="KR2o0025_tls_023-267a.29">可謂善謀篇也。」</seg>
<seg xml:id="KR2o0025_tls_023-267a.30">余戲詰雲：</seg>
<seg xml:id="KR2o0025_tls_023-267a.31">設成君本無此篇，</seg>
<seg xml:id="KR2o0025_tls_023-267a.32">此船終不行耶？</seg>
<seg xml:id="KR2o0025_tls_023-267a.33">蓋塾師講授《四書》文義，</seg>
<seg xml:id="KR2o0025_tls_023-267a.34">謂之時文，</seg>
<seg xml:id="KR2o0025_tls_023-267a.35">必有法度以合程式。</seg>
<seg xml:id="KR2o0025_tls_023-267a.36">而法度難以空言，</seg>
<seg xml:id="KR2o0025_tls_023-267a.37">則往往取譬以示蒙學，</seg>
<seg xml:id="KR2o0025_tls_023-267a.38">擬於房室，</seg>
<seg xml:id="KR2o0025_tls_023-267a.39">則有所謂間架結構；</seg>
<seg xml:id="KR2o0025_tls_023-267a.40">擬於身體，</seg>
<seg xml:id="KR2o0025_tls_023-267a.41">則有所謂眉目筋節；</seg>
<seg xml:id="KR2o0025_tls_023-267a.42">擬於繪畫，</seg>
<seg xml:id="KR2o0025_tls_023-267a.43">則有所謂點晴添毫；</seg>
<seg xml:id="KR2o0025_tls_023-267a.44">擬於形家，</seg>
<seg xml:id="KR2o0025_tls_023-267a.45">則有所謂來龍結穴。</seg>
<seg xml:id="KR2o0025_tls_023-267a.46">隨時取譬。</seg>
<seg xml:id="KR2o0025_tls_023-267a.47">然為初學示法，</seg>
<seg xml:id="KR2o0025_tls_023-267a.48">亦自不得不然，</seg>
<seg xml:id="KR2o0025_tls_023-267a.49">無庸責也。</seg>
<seg xml:id="KR2o0025_tls_023-267a.50">惟時文結習，</seg>
<seg xml:id="KR2o0025_tls_023-267a.51">深錮腸腑，</seg>
<seg xml:id="KR2o0025_tls_023-267a.52">進窺一切古書古文，</seg>
<seg xml:id="KR2o0025_tls_023-267a.53">皆此時文見解，</seg>
<seg xml:id="KR2o0025_tls_023-267a.54">動操塾師啟蒙議論，</seg>
<seg xml:id="KR2o0025_tls_023-267a.55">則如用象棋枰布圍棋子，</seg>
<seg xml:id="KR2o0025_tls_023-267a.56">必不合矣。</seg>
<seg xml:id="KR2o0025_tls_023-267a.57">是之謂井底天文，</seg>
<seg xml:id="KR2o0025_tls_023-267a.58">又文人之通弊也。</seg>
</p>
<p>
<seg xml:id="KR2o0025_tls_023-268a.1">十曰，</seg>
<seg xml:id="KR2o0025_tls_023-268a.2">時文可以評選，</seg>
<seg xml:id="KR2o0025_tls_023-268a.3">古文經世之業，</seg>
<seg xml:id="KR2o0025_tls_023-268a.4">不可以評選也。</seg>
<seg xml:id="KR2o0025_tls_023-268a.5">前人業評選之，</seg>
<seg xml:id="KR2o0025_tls_023-268a.6">則亦就文論文可耳。</seg>
<seg xml:id="KR2o0025_tls_023-268a.7">但評選之人，</seg>
<seg xml:id="KR2o0025_tls_023-268a.8">多非深知古文之人。</seg>
<seg xml:id="KR2o0025_tls_023-268a.9">夫古人之書，</seg>
<seg xml:id="KR2o0025_tls_023-268a.10">今不盡傳，</seg>
<seg xml:id="KR2o0025_tls_023-268a.11">其文見於史傳，</seg>
<seg xml:id="KR2o0025_tls_023-268a.12">評選之家，</seg>
<seg xml:id="KR2o0025_tls_023-268a.13">多從史傳采錄。</seg>
<seg xml:id="KR2o0025_tls_023-268a.14">而史傳之例，</seg>
<seg xml:id="KR2o0025_tls_023-268a.15">往往刪節原文，</seg>
<seg xml:id="KR2o0025_tls_023-268a.16">以就隱括，</seg>
<seg xml:id="KR2o0025_tls_023-268a.17">故於文體所具，</seg>
<seg xml:id="KR2o0025_tls_023-268a.18">不盡全也。</seg>
<seg xml:id="KR2o0025_tls_023-268a.19">評選之家，</seg>
<seg xml:id="KR2o0025_tls_023-268a.20">不察其故，</seg>
<seg xml:id="KR2o0025_tls_023-268a.21">誤謂原文如是，</seg>
<seg xml:id="KR2o0025_tls_023-268a.22">又從而為之辭焉。</seg>
<seg xml:id="KR2o0025_tls_023-268a.23">於引端不具，</seg>
<seg xml:id="KR2o0025_tls_023-268a.24">而截中徑起者，</seg>
<seg xml:id="KR2o0025_tls_023-268a.25">詡謂發軔之離奇；</seg>
<seg xml:id="KR2o0025_tls_023-268a.26">於刊削餘文，</seg>
<seg xml:id="KR2o0025_tls_023-268a.27">而遽入正傳者，</seg>
<seg xml:id="KR2o0025_tls_023-268a.28">詫為篇終之嶄峭。</seg>
<seg xml:id="KR2o0025_tls_023-268a.29">於是好奇而寡識者，</seg>
<seg xml:id="KR2o0025_tls_023-268a.30">轉相嘆賞，</seg>
<seg xml:id="KR2o0025_tls_023-268a.31">刻意追摹，</seg>
<seg xml:id="KR2o0025_tls_023-268a.32">殆如左氏所雲：</seg>
<seg xml:id="KR2o0025_tls_023-268a.33">「非子之求，</seg>
<seg xml:id="KR2o0025_tls_023-268a.34">而蒲之覓矣。」</seg>
<seg xml:id="KR2o0025_tls_023-268a.35">有明中葉以來，</seg>
<seg xml:id="KR2o0025_tls_023-268a.36">一種不情不理自命為古文者，</seg>
<seg xml:id="KR2o0025_tls_023-268a.37">起不知所自來，</seg>
<seg xml:id="KR2o0025_tls_023-268a.38">收不知所自往，</seg>
<seg xml:id="KR2o0025_tls_023-268a.39">專以此等出人思議，</seg>
<seg xml:id="KR2o0025_tls_023-268a.40">誇為奇特，</seg>
<seg xml:id="KR2o0025_tls_023-268a.41">於是坦蕩之塗，</seg>
<seg xml:id="KR2o0025_tls_023-268a.42">生荊棘矣。</seg>
<seg xml:id="KR2o0025_tls_023-268a.43">夫文章變化侔於鬼神，</seg>
<seg xml:id="KR2o0025_tls_023-268a.44">鬥然而來，</seg>
<seg xml:id="KR2o0025_tls_023-268a.45">戛然而止，</seg>
<seg xml:id="KR2o0025_tls_023-268a.46">何嘗無此景象？</seg>
<seg xml:id="KR2o0025_tls_023-268a.47">何嘗不為奇特？</seg>
<seg xml:id="KR2o0025_tls_023-268a.48">但如山之巖峭，</seg>
<seg xml:id="KR2o0025_tls_023-268a.49">水之波瀾，</seg>
<seg xml:id="KR2o0025_tls_023-268a.50">氣積勢盛，</seg>
<seg xml:id="KR2o0025_tls_023-268a.51">發於自然；</seg>
<seg xml:id="KR2o0025_tls_023-268a.52">必欲作而致之，</seg>
<seg xml:id="KR2o0025_tls_023-268a.53">無是理矣。</seg>
<seg xml:id="KR2o0025_tls_023-268a.54">文人好奇，</seg>
<seg xml:id="KR2o0025_tls_023-268a.55">易於受惑，</seg>
<seg xml:id="KR2o0025_tls_023-268a.56">是之謂誤學邯鄲，</seg>
<seg xml:id="KR2o0025_tls_023-268a.57">又文人之通弊也。</seg>
</p>
<p>
<seg xml:id="KR2o0025_tls_023-269a.1">浙東學術</seg>
</p>
<p>
<seg xml:id="KR2o0025_tls_023-270a.1">浙東之學，</seg>
<seg xml:id="KR2o0025_tls_023-270a.2">雖出婺源，</seg>
<seg xml:id="KR2o0025_tls_023-270a.3">然自三袁之流，</seg>
<seg xml:id="KR2o0025_tls_023-270a.4">多宗江西陸氏，</seg>
<seg xml:id="KR2o0025_tls_023-270a.5">而通經服古，</seg>
<seg xml:id="KR2o0025_tls_023-270a.6">絕不空言德性，</seg>
<seg xml:id="KR2o0025_tls_023-270a.7">故不悖於朱子之教。</seg>
<seg xml:id="KR2o0025_tls_023-270a.8">至陽明王子，</seg>
<seg xml:id="KR2o0025_tls_023-270a.9">揭孟子之良知，</seg>
<seg xml:id="KR2o0025_tls_023-270a.10">復與朱子牴牾。</seg>
<seg xml:id="KR2o0025_tls_023-270a.11">蕺山劉氏，</seg>
<seg xml:id="KR2o0025_tls_023-270a.12">本良知而發明慎獨，</seg>
<seg xml:id="KR2o0025_tls_023-270a.13">與朱子不合，</seg>
<seg xml:id="KR2o0025_tls_023-270a.14">亦不相詆也。</seg>
<seg xml:id="KR2o0025_tls_023-270a.15">梨洲黃氏，</seg>
<seg xml:id="KR2o0025_tls_023-270a.16">出蕺山劉氏之門，</seg>
<seg xml:id="KR2o0025_tls_023-270a.17">而開萬氏弟兄經史之學；</seg>
<seg xml:id="KR2o0025_tls_023-270a.18">以至全氏祖望，</seg>
<seg xml:id="KR2o0025_tls_023-270a.19">輩尚存其意，</seg>
<seg xml:id="KR2o0025_tls_023-270a.20">宗陸而不悖於朱者也。</seg>
<seg xml:id="KR2o0025_tls_023-270a.21">惟西河毛氏，</seg>
<seg xml:id="KR2o0025_tls_023-270a.22">發明良知之學，</seg>
<seg xml:id="KR2o0025_tls_023-270a.23">頗有所得；</seg>
<seg xml:id="KR2o0025_tls_023-270a.24">而門戶之見，</seg>
<seg xml:id="KR2o0025_tls_023-270a.25">不免攻之太過，</seg>
<seg xml:id="KR2o0025_tls_023-270a.26">雖浙東人亦不甚以為然也。</seg>
</p>
<p>
<seg xml:id="KR2o0025_tls_023-271a.1">世推顧亭林氏為開國儒宗，</seg>
<seg xml:id="KR2o0025_tls_023-271a.2">然自是浙西之學。</seg>
<seg xml:id="KR2o0025_tls_023-271a.3">不知同時有黃梨洲氏，</seg>
<seg xml:id="KR2o0025_tls_023-271a.4">出於浙東，</seg>
<seg xml:id="KR2o0025_tls_023-271a.5">雖與顧氏並峙，</seg>
<seg xml:id="KR2o0025_tls_023-271a.6">而上宗王、劉，</seg>
<seg xml:id="KR2o0025_tls_023-271a.7">下開二萬，</seg>
<seg xml:id="KR2o0025_tls_023-271a.8">較之顧氏，</seg>
<seg xml:id="KR2o0025_tls_023-271a.9">源遠而流長矣。</seg>
<seg xml:id="KR2o0025_tls_023-271a.10">顧氏宗朱，</seg>
<seg xml:id="KR2o0025_tls_023-271a.11">而黃氏宗陸。</seg>
<seg xml:id="KR2o0025_tls_023-271a.12">蓋非講學專家，</seg>
<seg xml:id="KR2o0025_tls_023-271a.13">各持門戶之見者，</seg>
<seg xml:id="KR2o0025_tls_023-271a.14">故互相推服，</seg>
<seg xml:id="KR2o0025_tls_023-271a.15">而不相非詆。</seg>
<seg xml:id="KR2o0025_tls_023-271a.16">學者不可無宗主，</seg>
<seg xml:id="KR2o0025_tls_023-271a.17">而必不可有門戶；</seg>
<seg xml:id="KR2o0025_tls_023-271a.18">故浙東、浙西，</seg>
<seg xml:id="KR2o0025_tls_023-271a.19">道並行而不悖也。</seg>
<seg xml:id="KR2o0025_tls_023-271a.20">浙東貴專家，</seg>
<seg xml:id="KR2o0025_tls_023-271a.21">浙西尚博雅，</seg>
<seg xml:id="KR2o0025_tls_023-271a.22">各因其習而習也。</seg>
</p>
<p>
<seg xml:id="KR2o0025_tls_023-272a.1">天人性命之學，</seg>
<seg xml:id="KR2o0025_tls_023-272a.2">不可以空言講也。</seg>
<seg xml:id="KR2o0025_tls_023-272a.3">故司馬遷本董氏天人性命之說，</seg>
<seg xml:id="KR2o0025_tls_023-272a.4">而為經世之書。</seg>
<seg xml:id="KR2o0025_tls_023-272a.5">儒者欲尊德性，</seg>
<seg xml:id="KR2o0025_tls_023-272a.6">而空言義理以為功，</seg>
<seg xml:id="KR2o0025_tls_023-272a.7">此宋學之所以見譏於大雅也。</seg>
<seg xml:id="KR2o0025_tls_023-272a.8">夫子曰：</seg>
<seg xml:id="KR2o0025_tls_023-272a.9">「我欲讬之空言，</seg>
<seg xml:id="KR2o0025_tls_023-272a.10">不如見諸行事之深切著明也。」</seg>
<seg xml:id="KR2o0025_tls_023-272a.11">此《春秋》之所以經世也。</seg>
<seg xml:id="KR2o0025_tls_023-272a.12">聖如孔子，</seg>
<seg xml:id="KR2o0025_tls_023-272a.13">言為天鐸，</seg>
<seg xml:id="KR2o0025_tls_023-272a.14">猶且不以空言制勝，</seg>
<seg xml:id="KR2o0025_tls_023-272a.15">況他人乎？</seg>
<seg xml:id="KR2o0025_tls_023-272a.16">故善言天人性命，</seg>
<seg xml:id="KR2o0025_tls_023-272a.17">未有不切於人事者。</seg>
<seg xml:id="KR2o0025_tls_023-272a.18">三代學術，</seg>
<seg xml:id="KR2o0025_tls_023-272a.19">知有史而不知有經，</seg>
<seg xml:id="KR2o0025_tls_023-272a.20">切人事也。</seg>
<seg xml:id="KR2o0025_tls_023-272a.21">後人貴經術，</seg>
<seg xml:id="KR2o0025_tls_023-272a.22">以其即三代之史耳。</seg>
<seg xml:id="KR2o0025_tls_023-272a.23">近儒談經，</seg>
<seg xml:id="KR2o0025_tls_023-272a.24">似於人事之外，</seg>
<seg xml:id="KR2o0025_tls_023-272a.25">別有所謂義理矣。</seg>
<seg xml:id="KR2o0025_tls_023-272a.26">浙東之學，</seg>
<seg xml:id="KR2o0025_tls_023-272a.27">言性命者必究於史，</seg>
<seg xml:id="KR2o0025_tls_023-272a.28">此其所以卓也。</seg>
</p>
<p>
<seg xml:id="KR2o0025_tls_023-273a.1">朱陸異同，</seg>
<seg xml:id="KR2o0025_tls_023-273a.2">幹戈門戶，</seg>
<seg xml:id="KR2o0025_tls_023-273a.3">千古桎梏之府，</seg>
<seg xml:id="KR2o0025_tls_023-273a.4">亦千古荊棘之林也。</seg>
<seg xml:id="KR2o0025_tls_023-273a.5">究其所以紛綸，</seg>
<seg xml:id="KR2o0025_tls_023-273a.6">則惟騰空言而不切於人事耳。</seg>
<seg xml:id="KR2o0025_tls_023-273a.7">知史學之本於《春秋》，</seg>
<seg xml:id="KR2o0025_tls_023-273a.8">知《春秋》之將以經世，</seg>
<seg xml:id="KR2o0025_tls_023-273a.9">則知性命無可空言，</seg>
<seg xml:id="KR2o0025_tls_023-273a.10">而講學者必有事事，</seg>
<seg xml:id="KR2o0025_tls_023-273a.11">不特無門戶可持，</seg>
<seg xml:id="KR2o0025_tls_023-273a.12">亦且無以持門戶矣。</seg>
<seg xml:id="KR2o0025_tls_023-273a.13">浙東之學，</seg>
<seg xml:id="KR2o0025_tls_023-273a.14">雖源流不異，</seg>
<seg xml:id="KR2o0025_tls_023-273a.15">而所遇不同。</seg>
<seg xml:id="KR2o0025_tls_023-273a.16">故其見於世者，</seg>
<seg xml:id="KR2o0025_tls_023-273a.17">陽明得之為事功，</seg>
<seg xml:id="KR2o0025_tls_023-273a.18">蕺山得之為節義，</seg>
<seg xml:id="KR2o0025_tls_023-273a.19">梨洲得之為隱逸，</seg>
<seg xml:id="KR2o0025_tls_023-273a.20">萬氏兄弟得之為經術史裁。</seg>
<seg xml:id="KR2o0025_tls_023-273a.21">授受雖出於一，</seg>
<seg xml:id="KR2o0025_tls_023-273a.22">而面目迥殊，</seg>
<seg xml:id="KR2o0025_tls_023-273a.23">以其各有事事故也。</seg>
<seg xml:id="KR2o0025_tls_023-273a.24">彼不事所事，</seg>
<seg xml:id="KR2o0025_tls_023-273a.25">而但空言德性，</seg>
<seg xml:id="KR2o0025_tls_023-273a.26">空言問學，</seg>
<seg xml:id="KR2o0025_tls_023-273a.27">則黃茅白葦，</seg>
<seg xml:id="KR2o0025_tls_023-273a.28">極面目雷同，</seg>
<seg xml:id="KR2o0025_tls_023-273a.29">不得不殊門戶，</seg>
<seg xml:id="KR2o0025_tls_023-273a.30">以為自見地耳。</seg>
<seg xml:id="KR2o0025_tls_023-273a.31">故惟陋儒則爭門戶也。</seg>
</p>
<p>
<seg xml:id="KR2o0025_tls_023-274a.1">或問事功氣節，</seg>
<seg xml:id="KR2o0025_tls_023-274a.2">果可與著述相提並論乎？曰：</seg>
<seg xml:id="KR2o0025_tls_023-274a.3">史學所以紀世，</seg>
<seg xml:id="KR2o0025_tls_023-274a.4">固非空言著述也。</seg>
<seg xml:id="KR2o0025_tls_023-274a.5">且如六經，</seg>
<seg xml:id="KR2o0025_tls_023-274a.6">同出於孔子，</seg>
<seg xml:id="KR2o0025_tls_023-274a.7">先儒以為其功莫大於《春秋》，</seg>
<seg xml:id="KR2o0025_tls_023-274a.8">正以切合當時人事耳。</seg>
<seg xml:id="KR2o0025_tls_023-274a.9">後之言著述者，</seg>
<seg xml:id="KR2o0025_tls_023-274a.10">舍今而求古，</seg>
<seg xml:id="KR2o0025_tls_023-274a.11">舍人事而言性天，</seg>
<seg xml:id="KR2o0025_tls_023-274a.12">則吾不得而知之矣。</seg>
<seg xml:id="KR2o0025_tls_023-274a.13">學者不知斯義，</seg>
<seg xml:id="KR2o0025_tls_023-274a.14">不足言史學也<note>整輯排比，謂之史纂；參互搜討，謂之史考；皆非史學。</note>。</seg>
</p>
<p>
<seg xml:id="KR2o0025_tls_023-275a.1">婦學</seg>
</p>
<p>
<seg xml:id="KR2o0025_tls_023-276a.1">《周官》有女祝女史，</seg>
<seg xml:id="KR2o0025_tls_023-276a.2">漢制有內起居註，</seg>
<seg xml:id="KR2o0025_tls_023-276a.3">婦人之於文字，</seg>
<seg xml:id="KR2o0025_tls_023-276a.4">於古蓋有所用之矣。</seg>
<seg xml:id="KR2o0025_tls_023-276a.5">婦學之名，</seg>
<seg xml:id="KR2o0025_tls_023-276a.6">見於《天官》內職，</seg>
<seg xml:id="KR2o0025_tls_023-276a.7">德言容功，</seg>
<seg xml:id="KR2o0025_tls_023-276a.8">所該者廣，</seg>
<seg xml:id="KR2o0025_tls_023-276a.9">非如後世只以文藝為學也。</seg>
<seg xml:id="KR2o0025_tls_023-276a.10">然《易》訓正位乎內，</seg>
<seg xml:id="KR2o0025_tls_023-276a.11">《禮》職婦功絲枲，</seg>
<seg xml:id="KR2o0025_tls_023-276a.12">《春秋傳》稱賦事獻功，</seg>
<seg xml:id="KR2o0025_tls_023-276a.13">《小雅》篇言酒食是議，</seg>
<seg xml:id="KR2o0025_tls_023-276a.14">則婦人職業，</seg>
<seg xml:id="KR2o0025_tls_023-276a.15">亦約略可知矣<note>男子孤矢，女子鞶帨，自有分別。至於典禮文辭，男婦皆所服習。蓋後妃、夫人、內子、命婦，於賓享喪祭，皆有禮文，非學不可。</note>。</seg>
</p>
<p>
<seg xml:id="KR2o0025_tls_023-277a.1">婦學之目，</seg>
<seg xml:id="KR2o0025_tls_023-277a.2">德言容切。</seg>
<seg xml:id="KR2o0025_tls_023-277a.3">鄭註：</seg>
<seg xml:id="KR2o0025_tls_023-277a.4">「言為辭令。」</seg>
<seg xml:id="KR2o0025_tls_023-277a.5">自非嫻於經禮，</seg>
<seg xml:id="KR2o0025_tls_023-277a.6">習於文章，</seg>
<seg xml:id="KR2o0025_tls_023-277a.7">不足為學。</seg>
<seg xml:id="KR2o0025_tls_023-277a.8">乃知誦《詩》習《禮》，</seg>
<seg xml:id="KR2o0025_tls_023-277a.9">古之婦學，</seg>
<seg xml:id="KR2o0025_tls_023-277a.10">略亞丈夫。</seg>
<seg xml:id="KR2o0025_tls_023-277a.11">後世婦女之文，</seg>
<seg xml:id="KR2o0025_tls_023-277a.12">雖稍偏於華采，</seg>
<seg xml:id="KR2o0025_tls_023-277a.13">要其淵源所自，</seg>
<seg xml:id="KR2o0025_tls_023-277a.14">宜知有所受也。</seg>
</p>
<p>
<seg xml:id="KR2o0025_tls_023-278a.1">婦學掌於九嬪，</seg>
<seg xml:id="KR2o0025_tls_023-278a.2">教法行乎宮壸；</seg>
<seg xml:id="KR2o0025_tls_023-278a.3">內而臣采，</seg>
<seg xml:id="KR2o0025_tls_023-278a.4">外及侯封，</seg>
<seg xml:id="KR2o0025_tls_023-278a.5">六典未詳，</seg>
<seg xml:id="KR2o0025_tls_023-278a.6">自可例測。</seg>
<seg xml:id="KR2o0025_tls_023-278a.7">《葛覃》師氏，</seg>
<seg xml:id="KR2o0025_tls_023-278a.8">著於風詩<note>侯封婦學。</note>。</seg>
<seg xml:id="KR2o0025_tls_023-278a.9">婉娩姆教，</seg>
<seg xml:id="KR2o0025_tls_023-278a.10">垂於《內則》<note>卿士大夫。</note>。</seg>
<seg xml:id="KR2o0025_tls_023-278a.11">歷覽《春秋》內外諸傳，</seg>
<seg xml:id="KR2o0025_tls_023-278a.12">諸侯夫人，</seg>
<seg xml:id="KR2o0025_tls_023-278a.13">大夫內子，</seg>
<seg xml:id="KR2o0025_tls_023-278a.14">並能稱文道故，</seg>
<seg xml:id="KR2o0025_tls_023-278a.15">斐然有章。</seg>
<seg xml:id="KR2o0025_tls_023-278a.16">若乃盈滿之祥，</seg>
<seg xml:id="KR2o0025_tls_023-278a.17">鄧曼詳推於天道；</seg>
<seg xml:id="KR2o0025_tls_023-278a.18">利貞之義，</seg>
<seg xml:id="KR2o0025_tls_023-278a.19">穆姜精解於乾元；</seg>
<seg xml:id="KR2o0025_tls_023-278a.20">魯穆伯之令妻，</seg>
<seg xml:id="KR2o0025_tls_023-278a.21">典言垂訓；</seg>
<seg xml:id="KR2o0025_tls_023-278a.22">齊司徒之內主，</seg>
<seg xml:id="KR2o0025_tls_023-278a.23">有禮加封；</seg>
<seg xml:id="KR2o0025_tls_023-278a.24">士師考終牖下，</seg>
<seg xml:id="KR2o0025_tls_023-278a.25">妻有誄文；</seg>
<seg xml:id="KR2o0025_tls_023-278a.26">國殤魂返沙場，</seg>
<seg xml:id="KR2o0025_tls_023-278a.27">嫠辭郊吊。</seg>
<seg xml:id="KR2o0025_tls_023-278a.28">以至泉水毖流，</seg>
<seg xml:id="KR2o0025_tls_023-278a.29">委宛賦懷歸之什；</seg>
<seg xml:id="KR2o0025_tls_023-278a.30">燕飛上下，</seg>
<seg xml:id="KR2o0025_tls_023-278a.31">淒涼送歸媵之詩。</seg>
<seg xml:id="KR2o0025_tls_023-278a.32">凡斯經禮典法，</seg>
<seg xml:id="KR2o0025_tls_023-278a.33">文采風流，</seg>
<seg xml:id="KR2o0025_tls_023-278a.34">與名卿大夫有何殊別？</seg>
<seg xml:id="KR2o0025_tls_023-278a.35">然皆因事牽聯，</seg>
<seg xml:id="KR2o0025_tls_023-278a.36">偶見載籍，</seg>
<seg xml:id="KR2o0025_tls_023-278a.37">非特著也。</seg>
<seg xml:id="KR2o0025_tls_023-278a.38">若出後代，</seg>
<seg xml:id="KR2o0025_tls_023-278a.39">史必專篇，</seg>
<seg xml:id="KR2o0025_tls_023-278a.40">類徵列女，</seg>
<seg xml:id="KR2o0025_tls_023-278a.41">則如曹昭、蔡琰故事，</seg>
<seg xml:id="KR2o0025_tls_023-278a.42">其為矞皇彪炳，</seg>
<seg xml:id="KR2o0025_tls_023-278a.43">當十倍於劉、範之書矣。</seg>
<seg xml:id="KR2o0025_tls_023-278a.44">是知婦學亦自後世失傳，</seg>
<seg xml:id="KR2o0025_tls_023-278a.45">三代之隆，</seg>
<seg xml:id="KR2o0025_tls_023-278a.46">並與男子儀文，</seg>
<seg xml:id="KR2o0025_tls_023-278a.47">率由故事，</seg>
<seg xml:id="KR2o0025_tls_023-278a.48">初不為矜異也<note>不學之人，以溱、洧諸詩，為淫者自述。因謂古之孺婦，矢口成章，勝於後之文人。不知萬無此理，詳辨其說於後，此處未暇論也。但婦學則古實有之，惟行於卿士大夫，而非齊民婦女皆知學耳。</note>，</seg>
</p>
<p>
<seg xml:id="KR2o0025_tls_023-279a.1">春秋以降，</seg>
<seg xml:id="KR2o0025_tls_023-279a.2">官師分職，</seg>
<seg xml:id="KR2o0025_tls_023-279a.3">學不守於職司，</seg>
<seg xml:id="KR2o0025_tls_023-279a.4">文字流為著述<note>古無私門著述，說詳《校讎通義》。</note>。</seg>
<seg xml:id="KR2o0025_tls_023-279a.5">丈夫之秀異者，</seg>
<seg xml:id="KR2o0025_tls_023-279a.6">鹹以性情所近，</seg>
<seg xml:id="KR2o0025_tls_023-279a.7">撰述名家<note>此指戰國先秦諸子家言，以及西京以還經史專門之業。</note>。</seg>
<seg xml:id="KR2o0025_tls_023-279a.8">至於降為辭章，</seg>
<seg xml:id="KR2o0025_tls_023-279a.9">亦以才美所優，</seg>
<seg xml:id="KR2o0025_tls_023-279a.10">標著文采<note>此指西漢元、成而後，及東京而下諸人詩文集。</note>。</seg>
<seg xml:id="KR2o0025_tls_023-279a.11">而婦女之奇慧殊能，</seg>
<seg xml:id="KR2o0025_tls_023-279a.12">鍾於閒氣，</seg>
<seg xml:id="KR2o0025_tls_023-279a.13">亦遂得以文辭偏著，</seg>
<seg xml:id="KR2o0025_tls_023-279a.14">而為今古之所稱，</seg>
<seg xml:id="KR2o0025_tls_023-279a.15">則亦時勢使然而已。</seg>
<seg xml:id="KR2o0025_tls_023-279a.16">然漢廷儒術之盛，</seg>
<seg xml:id="KR2o0025_tls_023-279a.17">班固以謂利祿之途使然。</seg>
<seg xml:id="KR2o0025_tls_023-279a.18">蓋功令所崇，</seg>
<seg xml:id="KR2o0025_tls_023-279a.19">賢才爭奮，</seg>
<seg xml:id="KR2o0025_tls_023-279a.20">士之學業，</seg>
<seg xml:id="KR2o0025_tls_023-279a.21">等於農夫治田，</seg>
<seg xml:id="KR2o0025_tls_023-279a.22">固其理也。</seg>
<seg xml:id="KR2o0025_tls_023-279a.23">婦人文字，</seg>
<seg xml:id="KR2o0025_tls_023-279a.24">非其職業，</seg>
<seg xml:id="KR2o0025_tls_023-279a.25">間有擅者，</seg>
<seg xml:id="KR2o0025_tls_023-279a.26">出於天性之優，</seg>
<seg xml:id="KR2o0025_tls_023-279a.27">非有爭於風氣，</seg>
<seg xml:id="KR2o0025_tls_023-279a.28">騖於聲名者也<note>好名之習，起於中晚文人，古人雖有好名之病，不區區於文藝間也。丈夫而好文名，已為識者所鄙。婦女而騖聲名，則非陰類矣。</note>。</seg>
</p>
<p>
<seg xml:id="KR2o0025_tls_023-280a.1">唐山《房中》之歌，</seg>
<seg xml:id="KR2o0025_tls_023-280a.2">班姬《長信》之賦，</seg>
<seg xml:id="KR2o0025_tls_023-280a.3">《風》、《雅》正變<note>《雅》指《房中》，《風》指《長信》。</note>，</seg>
<seg xml:id="KR2o0025_tls_023-280a.4">起於宮闈，</seg>
<seg xml:id="KR2o0025_tls_023-280a.5">事關國故，</seg>
<seg xml:id="KR2o0025_tls_023-280a.6">史策載之。</seg>
<seg xml:id="KR2o0025_tls_023-280a.7">其餘篇什寥寥，</seg>
<seg xml:id="KR2o0025_tls_023-280a.8">傳者蓋寡，</seg>
<seg xml:id="KR2o0025_tls_023-280a.9">《藝文》所錄，</seg>
<seg xml:id="KR2o0025_tls_023-280a.10">約略可以觀矣。</seg>
<seg xml:id="KR2o0025_tls_023-280a.11">若夫樂府流傳，</seg>
<seg xml:id="KR2o0025_tls_023-280a.12">聲詩則效，</seg>
<seg xml:id="KR2o0025_tls_023-280a.13">《木蘭》征戍，</seg>
<seg xml:id="KR2o0025_tls_023-280a.14">《孔雀》乖離，</seg>
<seg xml:id="KR2o0025_tls_023-280a.15">以及《陌上》采桑之篇，</seg>
<seg xml:id="KR2o0025_tls_023-280a.16">山下蘼蕪之什，</seg>
<seg xml:id="KR2o0025_tls_023-280a.17">四時《白纻》，</seg>
<seg xml:id="KR2o0025_tls_023-280a.18">《子夜》芳香，</seg>
<seg xml:id="KR2o0025_tls_023-280a.19">其聲啴以緩，</seg>
<seg xml:id="KR2o0025_tls_023-280a.20">其節柔以靡，</seg>
<seg xml:id="KR2o0025_tls_023-280a.21">則自兩漢古辭<note>皆無名氏。</note>，</seg>
<seg xml:id="KR2o0025_tls_023-280a.22">訖於六朝雜擬，</seg>
<seg xml:id="KR2o0025_tls_023-280a.23">並是騷客擬辭，</seg>
<seg xml:id="KR2o0025_tls_023-280a.24">思人寄興，</seg>
<seg xml:id="KR2o0025_tls_023-280a.25">情雖讬於兒女，</seg>
<seg xml:id="KR2o0025_tls_023-280a.26">義實本於風人，</seg>
<seg xml:id="KR2o0025_tls_023-280a.27">故其辭多駘宕，</seg>
<seg xml:id="KR2o0025_tls_023-280a.28">不以男女酬答為嫌也<note>如《陌上桑》、《羽林郎》之類，雖以貞潔自許，然幽閒女子，豈喋喋與狂且爭口舌哉。出於擬作，佳矣。</note>。</seg>
<seg xml:id="KR2o0025_tls_023-280a.29">至於閨房篇什，</seg>
<seg xml:id="KR2o0025_tls_023-280a.30">間有所傳，</seg>
<seg xml:id="KR2o0025_tls_023-280a.31">其人無論貞淫，</seg>
<seg xml:id="KR2o0025_tls_023-280a.32">而措語俱有邊幅。</seg>
<seg xml:id="KR2o0025_tls_023-280a.33">文君，</seg>
<seg xml:id="KR2o0025_tls_023-280a.34">淫奔人也，</seg>
<seg xml:id="KR2o0025_tls_023-280a.35">而《白頭》止諷相如。</seg>
<seg xml:id="KR2o0025_tls_023-280a.36">蔡琰，</seg>
<seg xml:id="KR2o0025_tls_023-280a.37">失節婦也，</seg>
<seg xml:id="KR2o0025_tls_023-280a.38">而鈔書懇辭十吏。</seg>
<seg xml:id="KR2o0025_tls_023-280a.39">其他安常處順，</seg>
<seg xml:id="KR2o0025_tls_023-280a.40">及以貞節著者，</seg>
<seg xml:id="KR2o0025_tls_023-280a.41">凡有篇章，</seg>
<seg xml:id="KR2o0025_tls_023-280a.42">莫不靜如止水，</seg>
<seg xml:id="KR2o0025_tls_023-280a.43">穆若清風，</seg>
<seg xml:id="KR2o0025_tls_023-280a.44">雖文藻出於天嫻，</seg>
<seg xml:id="KR2o0025_tls_023-280a.45">而範思不逾閫外。</seg>
<seg xml:id="KR2o0025_tls_023-280a.46">此則婦學雖異於古，</seg>
<seg xml:id="KR2o0025_tls_023-280a.47">亦不悖於教化者也。</seg>
</p>
<p>
<seg xml:id="KR2o0025_tls_023-281a.1">《國風》男女之辭，</seg>
<seg xml:id="KR2o0025_tls_023-281a.2">皆出詩人所擬；</seg>
<seg xml:id="KR2o0025_tls_023-281a.3">以漢、魏、六朝篇什證之，</seg>
<seg xml:id="KR2o0025_tls_023-281a.4">更無可疑<note>古今一理，不應古人兒女，矢口成章。後世學士，力追而終不逮也。</note>。</seg>
<seg xml:id="KR2o0025_tls_023-281a.5">譬之男優，</seg>
<seg xml:id="KR2o0025_tls_023-281a.6">飾靜女以登場，</seg>
<seg xml:id="KR2o0025_tls_023-281a.7">終不似閨房之雅素也。</seg>
<seg xml:id="KR2o0025_tls_023-281a.8">昧者不知斯理，</seg>
<seg xml:id="KR2o0025_tls_023-281a.9">妄謂古人雖兒女子，</seg>
<seg xml:id="KR2o0025_tls_023-281a.10">亦能矢口成章，</seg>
<seg xml:id="KR2o0025_tls_023-281a.11">因謂婦女宜於風雅；</seg>
<seg xml:id="KR2o0025_tls_023-281a.12">是猶見優伶登場演古人事，</seg>
<seg xml:id="KR2o0025_tls_023-281a.13">妄疑古人動止，</seg>
<seg xml:id="KR2o0025_tls_023-281a.14">必先歌曲也<note>優伶演古人故事，其歌曲之文，正如史傳中夾論贊體，蓋有意中之言，決非出於口者，亦有旁觀之見，斷不出本人者，曲文皆所不避。故君子有時涉於自贊，宵小有時或至自嘲，俾觀者如讀史傳，而兼得詠嘆之意。體應如是，不為嫌也。如使真出君子小人之口，無是理矣。《國風》男女之辭，與古人擬男女辭，正當作如是觀。如謂真出男女之口，毋論淫者萬無如此自暴，即貞者亦萬無如此自褻也。</note>。</seg>
</p>
<p>
<seg xml:id="KR2o0025_tls_023-282a.1">昔者班氏《漢書》，</seg>
<seg xml:id="KR2o0025_tls_023-282a.2">未成而卒，</seg>
<seg xml:id="KR2o0025_tls_023-282a.3">詔其女弟曹昭，</seg>
<seg xml:id="KR2o0025_tls_023-282a.4">躬就東觀，</seg>
<seg xml:id="KR2o0025_tls_023-282a.5">踵而成之。</seg>
<seg xml:id="KR2o0025_tls_023-282a.6">於是公卿大臣，</seg>
<seg xml:id="KR2o0025_tls_023-282a.7">執贄請業<note>大儒馬融，從受《漢書》句讀。</note>，</seg>
<seg xml:id="KR2o0025_tls_023-282a.8">可謂擴千古之所無矣。</seg>
<seg xml:id="KR2o0025_tls_023-282a.9">然專門絕學，</seg>
<seg xml:id="KR2o0025_tls_023-282a.10">家有淵源，</seg>
<seg xml:id="KR2o0025_tls_023-282a.11">書不盡言，</seg>
<seg xml:id="KR2o0025_tls_023-282a.12">非其人即無所受爾。</seg>
<seg xml:id="KR2o0025_tls_023-282a.13">又苻秦初建學校，</seg>
<seg xml:id="KR2o0025_tls_023-282a.14">廣置博士經師，</seg>
<seg xml:id="KR2o0025_tls_023-282a.15">《五經》粗備，</seg>
<seg xml:id="KR2o0025_tls_023-282a.16">而《周官》失傳。</seg>
<seg xml:id="KR2o0025_tls_023-282a.17">博士上奏，</seg>
<seg xml:id="KR2o0025_tls_023-282a.18">太常韋逞之母宋氏，</seg>
<seg xml:id="KR2o0025_tls_023-282a.19">家傳《周官》音義。</seg>
<seg xml:id="KR2o0025_tls_023-282a.20">詔即其家講堂，</seg>
<seg xml:id="KR2o0025_tls_023-282a.21">置生員百二十人，</seg>
<seg xml:id="KR2o0025_tls_023-282a.22">隔絳幃而受業，</seg>
<seg xml:id="KR2o0025_tls_023-282a.23">賜宋氏爵號為宣文君。</seg>
<seg xml:id="KR2o0025_tls_023-282a.24">此亦擴千古之所無矣。</seg>
<seg xml:id="KR2o0025_tls_023-282a.25">然彼時文獻，</seg>
<seg xml:id="KR2o0025_tls_023-282a.26">盛於江左，</seg>
<seg xml:id="KR2o0025_tls_023-282a.27">苻氏割據山東，</seg>
<seg xml:id="KR2o0025_tls_023-282a.28">遺經絕業，</seg>
<seg xml:id="KR2o0025_tls_023-282a.29">幸存世學家女，</seg>
<seg xml:id="KR2o0025_tls_023-282a.30">非名公卿所能強與聞也。</seg>
<seg xml:id="KR2o0025_tls_023-282a.31">此二母者，</seg>
<seg xml:id="KR2o0025_tls_023-282a.32">並是以婦人身行丈夫事。</seg>
<seg xml:id="KR2o0025_tls_023-282a.33">蓋傳經述史，</seg>
<seg xml:id="KR2o0025_tls_023-282a.34">天人道法所關，</seg>
<seg xml:id="KR2o0025_tls_023-282a.35">恐其湮沒失傳，</seg>
<seg xml:id="KR2o0025_tls_023-282a.36">世主不得不破格而崇禮；</seg>
<seg xml:id="KR2o0025_tls_023-282a.37">非謂才華炫燿，</seg>
<seg xml:id="KR2o0025_tls_023-282a.38">驚流俗也。</seg>
<seg xml:id="KR2o0025_tls_023-282a.39">即如靖邊之有譙洗夫人，</seg>
<seg xml:id="KR2o0025_tls_023-282a.40">佐命之有平陽柴主，</seg>
<seg xml:id="KR2o0025_tls_023-282a.41">亦千古所罕矣。</seg>
<seg xml:id="KR2o0025_tls_023-282a.42">一則特開幕府，</seg>
<seg xml:id="KR2o0025_tls_023-282a.43">辟署官屬，</seg>
<seg xml:id="KR2o0025_tls_023-282a.44">一則羽葆鼓吹，</seg>
<seg xml:id="KR2o0025_tls_023-282a.45">虎賁班劍。</seg>
<seg xml:id="KR2o0025_tls_023-282a.46">以為隋、唐之主措置非宜，</seg>
<seg xml:id="KR2o0025_tls_023-282a.47">固屬不可；</seg>
<seg xml:id="KR2o0025_tls_023-282a.48">必欲天人婦人以是為法，</seg>
<seg xml:id="KR2o0025_tls_023-282a.49">非惟不可，</seg>
<seg xml:id="KR2o0025_tls_023-282a.50">亦無是理也。</seg>
</p>
<p>
<seg xml:id="KR2o0025_tls_023-283a.1">晉人崇尚玄風，</seg>
<seg xml:id="KR2o0025_tls_023-283a.2">任情作達，</seg>
<seg xml:id="KR2o0025_tls_023-283a.3">丈夫則糟粕六藝，</seg>
<seg xml:id="KR2o0025_tls_023-283a.4">婦女亦雅尚清言。</seg>
<seg xml:id="KR2o0025_tls_023-283a.5">步障解圍之談，</seg>
<seg xml:id="KR2o0025_tls_023-283a.6">新婦參軍之戲，</seg>
<seg xml:id="KR2o0025_tls_023-283a.7">雖大節未失，</seg>
<seg xml:id="KR2o0025_tls_023-283a.8">而名教蕩然。</seg>
<seg xml:id="KR2o0025_tls_023-283a.9">論者以十六國分裂，</seg>
<seg xml:id="KR2o0025_tls_023-283a.10">生靈塗炭，</seg>
<seg xml:id="KR2o0025_tls_023-283a.11">轉咎清談之滅禮教，</seg>
<seg xml:id="KR2o0025_tls_023-283a.12">誠探本之論也。</seg>
</p>
<p>
<seg xml:id="KR2o0025_tls_023-284a.1">王、謝大家，</seg>
<seg xml:id="KR2o0025_tls_023-284a.2">雖愆禮法，</seg>
<seg xml:id="KR2o0025_tls_023-284a.3">然其清言名理，</seg>
<seg xml:id="KR2o0025_tls_023-284a.4">會心甚遙；</seg>
<seg xml:id="KR2o0025_tls_023-284a.5">既習儒風，</seg>
<seg xml:id="KR2o0025_tls_023-284a.6">亦暢玄旨；</seg>
<seg xml:id="KR2o0025_tls_023-284a.7">方於士學，</seg>
<seg xml:id="KR2o0025_tls_023-284a.8">如中行之失，</seg>
<seg xml:id="KR2o0025_tls_023-284a.9">流為狂簡者耳<note>近於異端，非近於娼優也。</note>。</seg>
<seg xml:id="KR2o0025_tls_023-284a.10">非僅能調五言七字，</seg>
<seg xml:id="KR2o0025_tls_023-284a.11">自詡過於四德三從者也。</seg>
<seg xml:id="KR2o0025_tls_023-284a.12">若其綺旎風光，</seg>
<seg xml:id="KR2o0025_tls_023-284a.13">寒溫酬客，</seg>
<seg xml:id="KR2o0025_tls_023-284a.14">描摩纖曲，</seg>
<seg xml:id="KR2o0025_tls_023-284a.15">刻畫形似，</seg>
<seg xml:id="KR2o0025_tls_023-284a.16">脂粉增其潤色，</seg>
<seg xml:id="KR2o0025_tls_023-284a.17">標榜飾其虛聲；</seg>
<seg xml:id="KR2o0025_tls_023-284a.18">晉人雖曰虛誕，</seg>
<seg xml:id="KR2o0025_tls_023-284a.19">如其見此，</seg>
<seg xml:id="KR2o0025_tls_023-284a.20">挈妻子而逃矣<note>王、謝大家，雖愆禮法，然實讀書知學，故意思深遠。非如才子佳人，一味淺俗好名者比也。</note>。</seg>
</p>
<p>
<seg xml:id="KR2o0025_tls_023-285a.1">唐、宋以還，</seg>
<seg xml:id="KR2o0025_tls_023-285a.2">婦才之可見者，</seg>
<seg xml:id="KR2o0025_tls_023-285a.3">不過春閨秋怨，</seg>
<seg xml:id="KR2o0025_tls_023-285a.4">花草榮雕，</seg>
<seg xml:id="KR2o0025_tls_023-285a.5">短什小篇，</seg>
<seg xml:id="KR2o0025_tls_023-285a.6">傳其高秀。</seg>
<seg xml:id="KR2o0025_tls_023-285a.7">間有別出著作，</seg>
<seg xml:id="KR2o0025_tls_023-285a.8">如宋尚宮之《女論語》，</seg>
<seg xml:id="KR2o0025_tls_023-285a.9">侯鄭氏之《女孝經》；</seg>
<seg xml:id="KR2o0025_tls_023-285a.10">雖才識不免迂陋<note>欲作女訓，不知學曹大家《女誡》之禮，而妄擬聖經，等於《七林》設問，子虛烏有。</note>，</seg>
<seg xml:id="KR2o0025_tls_023-285a.11">而趨向尚近雅正，</seg>
<seg xml:id="KR2o0025_tls_023-285a.12">藝林稱述，</seg>
<seg xml:id="KR2o0025_tls_023-285a.13">恕其誌足嘉爾<note>此皆古人婦學失傳，故有誌者，所成不過如此。</note>。</seg>
<seg xml:id="KR2o0025_tls_023-285a.14">李易安之金石編摩，</seg>
<seg xml:id="KR2o0025_tls_023-285a.15">管道昇之書畫精妙，</seg>
<seg xml:id="KR2o0025_tls_023-285a.16">後世亦鮮有其儷矣。</seg>
<seg xml:id="KR2o0025_tls_023-285a.17">然琳瑯款識，</seg>
<seg xml:id="KR2o0025_tls_023-285a.18">惟資封勘於湖州；</seg>
<seg xml:id="KR2o0025_tls_023-285a.19">筆墨精能，</seg>
<seg xml:id="KR2o0025_tls_023-285a.20">亦藉觀摩於承旨；</seg>
<seg xml:id="KR2o0025_tls_023-285a.21">未聞宰相子婦，</seg>
<seg xml:id="KR2o0025_tls_023-285a.22">得偕三舍論文；</seg>
<seg xml:id="KR2o0025_tls_023-285a.23">
                        <note>李易安與趙明誠集《金石錄》，明誠方在太學，故雲爾。</note>翰林夫人，</seg>
<seg xml:id="KR2o0025_tls_023-285a.24">可共九卿揮麈。</seg>
<seg xml:id="KR2o0025_tls_023-285a.25">蓋文章雖曰公器，</seg>
<seg xml:id="KR2o0025_tls_023-285a.26">而男女實千古大防，</seg>
<seg xml:id="KR2o0025_tls_023-285a.27">凜然名義綱常，</seg>
<seg xml:id="KR2o0025_tls_023-285a.28">何可誣耶？</seg>
</p>
<p>
<seg xml:id="KR2o0025_tls_023-286a.1">蓋自唐、宋以訖前明，</seg>
<seg xml:id="KR2o0025_tls_023-286a.2">國制不廢女樂。</seg>
<seg xml:id="KR2o0025_tls_023-286a.3">公卿入直，</seg>
<seg xml:id="KR2o0025_tls_023-286a.4">則有翠袖薰爐；</seg>
<seg xml:id="KR2o0025_tls_023-286a.5">官司供張，</seg>
<seg xml:id="KR2o0025_tls_023-286a.6">每見紅裙侑酒。</seg>
<seg xml:id="KR2o0025_tls_023-286a.7">梧桐金井，</seg>
<seg xml:id="KR2o0025_tls_023-286a.8">驛亭有秋感之緣；</seg>
<seg xml:id="KR2o0025_tls_023-286a.9">蘭麝天香，</seg>
<seg xml:id="KR2o0025_tls_023-286a.10">曲江有春明之誓。</seg>
<seg xml:id="KR2o0025_tls_023-286a.11">見於紀載，</seg>
<seg xml:id="KR2o0025_tls_023-286a.12">蓋亦詳矣。</seg>
<seg xml:id="KR2o0025_tls_023-286a.13">又前朝虐政，</seg>
<seg xml:id="KR2o0025_tls_023-286a.14">凡縉紳籍沒，</seg>
<seg xml:id="KR2o0025_tls_023-286a.15">波及妻孥，</seg>
<seg xml:id="KR2o0025_tls_023-286a.16">以致詩禮大家，</seg>
<seg xml:id="KR2o0025_tls_023-286a.17">多淪北裏。</seg>
<seg xml:id="KR2o0025_tls_023-286a.18">其有妙兼色藝，</seg>
<seg xml:id="KR2o0025_tls_023-286a.19">慧擅聲詩，</seg>
<seg xml:id="KR2o0025_tls_023-286a.20">都士大夫，</seg>
<seg xml:id="KR2o0025_tls_023-286a.21">從而酬唱；</seg>
<seg xml:id="KR2o0025_tls_023-286a.22">大抵情綿春草，</seg>
<seg xml:id="KR2o0025_tls_023-286a.23">思遠秋楓，</seg>
<seg xml:id="KR2o0025_tls_023-286a.24">投贈類於交遊，</seg>
<seg xml:id="KR2o0025_tls_023-286a.25">殷勤通於燕婉；</seg>
<seg xml:id="KR2o0025_tls_023-286a.26">詩情闊達，</seg>
<seg xml:id="KR2o0025_tls_023-286a.27">不復嫌疑，</seg>
<seg xml:id="KR2o0025_tls_023-286a.28">閨閣之篇，</seg>
<seg xml:id="KR2o0025_tls_023-286a.29">鼓鐘閫外，</seg>
<seg xml:id="KR2o0025_tls_023-286a.30">其道固當然耳。</seg>
<seg xml:id="KR2o0025_tls_023-286a.31">且如聲詩盛於三唐，</seg>
<seg xml:id="KR2o0025_tls_023-286a.32">而女子傳篇亦寡。</seg>
<seg xml:id="KR2o0025_tls_023-286a.33">今就一代計之，</seg>
<seg xml:id="KR2o0025_tls_023-286a.34">篇什最富，</seg>
<seg xml:id="KR2o0025_tls_023-286a.35">莫如李冶、薛濤、魚玄機三人，</seg>
<seg xml:id="KR2o0025_tls_023-286a.36">其他莫能並焉。</seg>
<seg xml:id="KR2o0025_tls_023-286a.37">是知女冠坊妓，</seg>
<seg xml:id="KR2o0025_tls_023-286a.38">多文因酬接之繁，</seg>
<seg xml:id="KR2o0025_tls_023-286a.39">禮法名門，</seg>
<seg xml:id="KR2o0025_tls_023-286a.40">篇簡自非儀之誡，</seg>
<seg xml:id="KR2o0025_tls_023-286a.41">此亦其明徵矣。</seg>
</p>
<p>
<seg xml:id="KR2o0025_tls_023-287a.1">夫傾城名妓，</seg>
<seg xml:id="KR2o0025_tls_023-287a.2">屢接名流，</seg>
<seg xml:id="KR2o0025_tls_023-287a.3">酬答詩章，</seg>
<seg xml:id="KR2o0025_tls_023-287a.4">其命意也，</seg>
<seg xml:id="KR2o0025_tls_023-287a.5">兼具夫妻朋友，</seg>
<seg xml:id="KR2o0025_tls_023-287a.6">可謂善藉辭矣。</seg>
<seg xml:id="KR2o0025_tls_023-287a.7">而古人思君懷友，</seg>
<seg xml:id="KR2o0025_tls_023-287a.8">多讬男女殷情。</seg>
<seg xml:id="KR2o0025_tls_023-287a.9">若詩人風刺邪淫，</seg>
<seg xml:id="KR2o0025_tls_023-287a.10">文代姣狂自述。</seg>
<seg xml:id="KR2o0025_tls_023-287a.11">區分三種，</seg>
<seg xml:id="KR2o0025_tls_023-287a.12">蹊徑略同，</seg>
<seg xml:id="KR2o0025_tls_023-287a.13">品騭韻言，</seg>
<seg xml:id="KR2o0025_tls_023-287a.14">不可不知所辨也。</seg>
<seg xml:id="KR2o0025_tls_023-287a.15">夫忠臣誼友，</seg>
<seg xml:id="KR2o0025_tls_023-287a.16">隱躍存懇摯之誠；</seg>
<seg xml:id="KR2o0025_tls_023-287a.17">諷惡嫉邪，</seg>
<seg xml:id="KR2o0025_tls_023-287a.18">言外見憂傷之意。</seg>
<seg xml:id="KR2o0025_tls_023-287a.19">自序說放廢，</seg>
<seg xml:id="KR2o0025_tls_023-287a.20">而詩之得失懸殊，</seg>
<seg xml:id="KR2o0025_tls_023-287a.21">本旨不明，</seg>
<seg xml:id="KR2o0025_tls_023-287a.22">而辭之工拙迥異<note>《離騷》求女為真情，則語無倫次；《國風》溱、洧為自述，亦徑直無味。作為擬讬，文情自深。</note>。</seg>
<seg xml:id="KR2o0025_tls_023-287a.23">故無名男女之詩，</seg>
<seg xml:id="KR2o0025_tls_023-287a.24">殆知太極陰陽之理，</seg>
<seg xml:id="KR2o0025_tls_023-287a.25">存諸天壤，</seg>
<seg xml:id="KR2o0025_tls_023-287a.26">而智者見智，</seg>
<seg xml:id="KR2o0025_tls_023-287a.27">仁者自見仁也。</seg>
<seg xml:id="KR2o0025_tls_023-287a.28">名妓工詩，</seg>
<seg xml:id="KR2o0025_tls_023-287a.29">亦通古義，</seg>
<seg xml:id="KR2o0025_tls_023-287a.30">轉以男女慕悅之實，</seg>
<seg xml:id="KR2o0025_tls_023-287a.31">讬於詩人溫厚之辭；</seg>
<seg xml:id="KR2o0025_tls_023-287a.32">故其遺言，</seg>
<seg xml:id="KR2o0025_tls_023-287a.33">雅而有則，</seg>
<seg xml:id="KR2o0025_tls_023-287a.34">真而不穢，</seg>
<seg xml:id="KR2o0025_tls_023-287a.35">流傳千載，</seg>
<seg xml:id="KR2o0025_tls_023-287a.36">得耀簡編，</seg>
<seg xml:id="KR2o0025_tls_023-287a.37">不能以人廢也。</seg>
<seg xml:id="KR2o0025_tls_023-287a.38">第立言有體，</seg>
<seg xml:id="KR2o0025_tls_023-287a.39">婦異於男。</seg>
<seg xml:id="KR2o0025_tls_023-287a.40">比如《薤露》雖工，</seg>
<seg xml:id="KR2o0025_tls_023-287a.41">惟施於挽郎為稱；</seg>
<seg xml:id="KR2o0025_tls_023-287a.42">棹歌縱妙，</seg>
<seg xml:id="KR2o0025_tls_023-287a.43">亦用於舟婦為宜。</seg>
<seg xml:id="KR2o0025_tls_023-287a.44">彼之贈李和張，</seg>
<seg xml:id="KR2o0025_tls_023-287a.45">所處應爾。</seg>
<seg xml:id="KR2o0025_tls_023-287a.46">良家閨閣，</seg>
<seg xml:id="KR2o0025_tls_023-287a.47">內言且不可聞，</seg>
<seg xml:id="KR2o0025_tls_023-287a.48">門外唱酬，</seg>
<seg xml:id="KR2o0025_tls_023-287a.49">此言何為而至耶？</seg>
</p>
<p>
<seg xml:id="KR2o0025_tls_023-288a.1">夫教坊曲裏，</seg>
<seg xml:id="KR2o0025_tls_023-288a.2">雖非先王法制，</seg>
<seg xml:id="KR2o0025_tls_023-288a.3">實前代故事相沿；</seg>
<seg xml:id="KR2o0025_tls_023-288a.4">自非濂、洛諸公，</seg>
<seg xml:id="KR2o0025_tls_023-288a.5">何妨小德出入。</seg>
<seg xml:id="KR2o0025_tls_023-288a.6">故有功名匡濟之佐，</seg>
<seg xml:id="KR2o0025_tls_023-288a.7">忠義氣節之流，</seg>
<seg xml:id="KR2o0025_tls_023-288a.8">文章道德之儒，</seg>
<seg xml:id="KR2o0025_tls_023-288a.9">高尚隱逸之士，</seg>
<seg xml:id="KR2o0025_tls_023-288a.10">往往閒情有寄，</seg>
<seg xml:id="KR2o0025_tls_023-288a.11">著於簡編，</seg>
<seg xml:id="KR2o0025_tls_023-288a.12">禁網所施，</seg>
<seg xml:id="KR2o0025_tls_023-288a.13">亦不甚為盛德累也。</seg>
<seg xml:id="KR2o0025_tls_023-288a.14">第文章可以學古，</seg>
<seg xml:id="KR2o0025_tls_023-288a.15">而制度則必從時。</seg>
<seg xml:id="KR2o0025_tls_023-288a.16">我朝禮教精嚴，</seg>
<seg xml:id="KR2o0025_tls_023-288a.17">嫌疑慎別，</seg>
<seg xml:id="KR2o0025_tls_023-288a.18">三代以還，</seg>
<seg xml:id="KR2o0025_tls_023-288a.19">未有如是之肅者也。</seg>
<seg xml:id="KR2o0025_tls_023-288a.20">自宮禁革除女樂，</seg>
<seg xml:id="KR2o0025_tls_023-288a.21">官司不設教坊，</seg>
<seg xml:id="KR2o0025_tls_023-288a.22">則天下男女之際，</seg>
<seg xml:id="KR2o0025_tls_023-288a.23">無有可以假藉者矣。</seg>
<seg xml:id="KR2o0025_tls_023-288a.24">其有流娼頓妓，</seg>
<seg xml:id="KR2o0025_tls_023-288a.25">漁色售奸，</seg>
<seg xml:id="KR2o0025_tls_023-288a.26">並幹三尺嚴條，</seg>
<seg xml:id="KR2o0025_tls_023-288a.27">決杖不能援贖<note>職官生監，並是行止有虧，永不敘用。</note>。</seg>
<seg xml:id="KR2o0025_tls_023-288a.28">雖吞舟有漏，</seg>
<seg xml:id="KR2o0025_tls_023-288a.29">未必盡罣爰書；</seg>
<seg xml:id="KR2o0025_tls_023-288a.30">而君子懷刑，</seg>
<seg xml:id="KR2o0025_tls_023-288a.31">豈可自拘司敗？</seg>
<seg xml:id="KR2o0025_tls_023-288a.32">每見名流，</seg>
<seg xml:id="KR2o0025_tls_023-288a.33">板鐫詩稿，</seg>
<seg xml:id="KR2o0025_tls_023-288a.34">未窺全集，</seg>
<seg xml:id="KR2o0025_tls_023-288a.35">先閱標題。</seg>
<seg xml:id="KR2o0025_tls_023-288a.36">或紀紅粉麗情，</seg>
<seg xml:id="KR2o0025_tls_023-288a.37">或著青樓唱和，</seg>
<seg xml:id="KR2o0025_tls_023-288a.38">自命風流倜儻，</seg>
<seg xml:id="KR2o0025_tls_023-288a.39">以謂古人同然；</seg>
<seg xml:id="KR2o0025_tls_023-288a.40">不知生今之世，</seg>
<seg xml:id="KR2o0025_tls_023-288a.41">為今之人，</seg>
<seg xml:id="KR2o0025_tls_023-288a.42">茍於禁令未嫻，</seg>
<seg xml:id="KR2o0025_tls_023-288a.43">更何論乎文墨？</seg>
<seg xml:id="KR2o0025_tls_023-288a.44">周公制禮，</seg>
<seg xml:id="KR2o0025_tls_023-288a.45">同姓不昏。</seg>
<seg xml:id="KR2o0025_tls_023-288a.46">假令生周之後，</seg>
<seg xml:id="KR2o0025_tls_023-288a.47">以謂上古男女無別，</seg>
<seg xml:id="KR2o0025_tls_023-288a.48">而凟亂人倫，</seg>
<seg xml:id="KR2o0025_tls_023-288a.49">行同禽獸，</seg>
<seg xml:id="KR2o0025_tls_023-288a.50">以謂古人有然，</seg>
<seg xml:id="KR2o0025_tls_023-288a.51">可乎？</seg>
</p>
<p>
<seg xml:id="KR2o0025_tls_023-289a.1">夫才須學也，</seg>
<seg xml:id="KR2o0025_tls_023-289a.2">學貴識也。</seg>
<seg xml:id="KR2o0025_tls_023-289a.3">才而不學，</seg>
<seg xml:id="KR2o0025_tls_023-289a.4">是為小慧。</seg>
<seg xml:id="KR2o0025_tls_023-289a.5">小慧無識，</seg>
<seg xml:id="KR2o0025_tls_023-289a.6">是為不才。</seg>
<seg xml:id="KR2o0025_tls_023-289a.7">不才小慧之人，</seg>
<seg xml:id="KR2o0025_tls_023-289a.8">無所不至，</seg>
<seg xml:id="KR2o0025_tls_023-289a.9">以纖佻輕薄為風雅<note>雅者，正也，與惡俗相反。習染風氣謂之俗，纖佻鄙俚皆俗也。鄙俚之俗，猶無傷於世道人心，纖佻之俗，則風雅之罪人也。</note>，</seg>
<seg xml:id="KR2o0025_tls_023-289a.10">以造飾標榜為聲名<note>好名之人，未有不俗者也。</note>。</seg>
<seg xml:id="KR2o0025_tls_023-289a.11">炫燿後生，</seg>
<seg xml:id="KR2o0025_tls_023-289a.12">猖披士女，</seg>
<seg xml:id="KR2o0025_tls_023-289a.13">人心風俗，</seg>
<seg xml:id="KR2o0025_tls_023-289a.14">流弊不可勝言矣。</seg>
<seg xml:id="KR2o0025_tls_023-289a.15">夫佻達出於子矜，</seg>
<seg xml:id="KR2o0025_tls_023-289a.16">古人所有；</seg>
<seg xml:id="KR2o0025_tls_023-289a.17">矜標流於巾幗，</seg>
<seg xml:id="KR2o0025_tls_023-289a.18">前代所無。</seg>
<seg xml:id="KR2o0025_tls_023-289a.19">蓋實不足而爭騖於名，</seg>
<seg xml:id="KR2o0025_tls_023-289a.20">己非夫而藉人為重，</seg>
<seg xml:id="KR2o0025_tls_023-289a.21">男子有誌，</seg>
<seg xml:id="KR2o0025_tls_023-289a.22">皆恥為之。</seg>
<seg xml:id="KR2o0025_tls_023-289a.23">乃至誼絕絲蘿，</seg>
<seg xml:id="KR2o0025_tls_023-289a.24">禮殊授受，</seg>
<seg xml:id="KR2o0025_tls_023-289a.25">輒以緣情綺靡之作，</seg>
<seg xml:id="KR2o0025_tls_023-289a.26">讬於斯文氣類之通，</seg>
<seg xml:id="KR2o0025_tls_023-289a.27">因而聽甲乙於臚傳，</seg>
<seg xml:id="KR2o0025_tls_023-289a.28">求品題於月旦；</seg>
<seg xml:id="KR2o0025_tls_023-289a.29">此則釵樓勾曲，</seg>
<seg xml:id="KR2o0025_tls_023-289a.30">前代往往有之；</seg>
<seg xml:id="KR2o0025_tls_023-289a.31">靜女閨姝，</seg>
<seg xml:id="KR2o0025_tls_023-289a.32">自有天地以來，</seg>
<seg xml:id="KR2o0025_tls_023-289a.33">未聞有是禮也。</seg>
</p>
<p>
<seg xml:id="KR2o0025_tls_023-290a.1">古之婦學，</seg>
<seg xml:id="KR2o0025_tls_023-290a.2">如女史、女祝、女巫，</seg>
<seg xml:id="KR2o0025_tls_023-290a.3">各以職業為學，</seg>
<seg xml:id="KR2o0025_tls_023-290a.4">略如男子之專藝而守官矣。</seg>
<seg xml:id="KR2o0025_tls_023-290a.5">至於通方之學，</seg>
<seg xml:id="KR2o0025_tls_023-290a.6">要於德、言、容、功，</seg>
<seg xml:id="KR2o0025_tls_023-290a.7">德隱難名<note>必如任、姒之聖，方稱德之全體。</note>，</seg>
<seg xml:id="KR2o0025_tls_023-290a.8">功祖易舉<note>蠶績之類，通乎士庶。</note>，</seg>
<seg xml:id="KR2o0025_tls_023-290a.9">至其學之近於文者，</seg>
<seg xml:id="KR2o0025_tls_023-290a.10">言容二事為最重也。</seg>
<seg xml:id="KR2o0025_tls_023-290a.11">蓋自家庭內則，</seg>
<seg xml:id="KR2o0025_tls_023-290a.12">以至天子、諸侯、卿、大夫、士，</seg>
<seg xml:id="KR2o0025_tls_023-290a.13">莫不習於禮容，</seg>
<seg xml:id="KR2o0025_tls_023-290a.14">至於朝聘喪祭，</seg>
<seg xml:id="KR2o0025_tls_023-290a.15">後妃、夫人、內子、命婦，</seg>
<seg xml:id="KR2o0025_tls_023-290a.16">皆有職事，</seg>
<seg xml:id="KR2o0025_tls_023-290a.17">平日講求不預，</seg>
<seg xml:id="KR2o0025_tls_023-290a.18">臨事何以成文？</seg>
<seg xml:id="KR2o0025_tls_023-290a.19">漢之經師，</seg>
<seg xml:id="KR2o0025_tls_023-290a.20">多以章句言禮，</seg>
<seg xml:id="KR2o0025_tls_023-290a.21">尚賴徐生，</seg>
<seg xml:id="KR2o0025_tls_023-290a.22">善為容者，</seg>
<seg xml:id="KR2o0025_tls_023-290a.23">蓋以威儀進止，</seg>
<seg xml:id="KR2o0025_tls_023-290a.24">非徒誦說所能盡也。</seg>
<seg xml:id="KR2o0025_tls_023-290a.25">是婦容之必習於禮，</seg>
<seg xml:id="KR2o0025_tls_023-290a.26">後世大儒，</seg>
<seg xml:id="KR2o0025_tls_023-290a.27">且有不得聞也<note>但觀傳載敬姜之言，森然禮法，豈後世經師大儒所能及。至於婦言主於辭命，古者內言不出於閫，所謂辭命，亦必禮文之所須也。孔子雲：「不學《詩》，無以言。」</note>。</seg>
<seg xml:id="KR2o0025_tls_023-290a.28">善辭命者，</seg>
<seg xml:id="KR2o0025_tls_023-290a.29">未有不深於詩<note>但觀春秋婦人辭命，婉而多風。</note>。</seg>
<seg xml:id="KR2o0025_tls_023-290a.30">乃知古之婦學，</seg>
<seg xml:id="KR2o0025_tls_023-290a.31">必由禮而通詩<note>非禮不知容，非詩不知言。</note>，</seg>
<seg xml:id="KR2o0025_tls_023-290a.32">六藝或其兼擅者耳<note>穆姜論《易》之類。</note>。</seg>
<seg xml:id="KR2o0025_tls_023-290a.33">後世婦學失傳，</seg>
<seg xml:id="KR2o0025_tls_023-290a.34">其秀穎而知文者，</seg>
<seg xml:id="KR2o0025_tls_023-290a.35">方自謂女兼士業，</seg>
<seg xml:id="KR2o0025_tls_023-290a.36">德色見於面矣。</seg>
<seg xml:id="KR2o0025_tls_023-290a.37">不知婦人本自有學，</seg>
<seg xml:id="KR2o0025_tls_023-290a.38">學必以禮為本；</seg>
<seg xml:id="KR2o0025_tls_023-290a.39">舍其本業而妄讬於詩，</seg>
<seg xml:id="KR2o0025_tls_023-290a.40">而詩又非古人之所謂習辭命而善婦言也；</seg>
<seg xml:id="KR2o0025_tls_023-290a.41">是則即以學言，</seg>
<seg xml:id="KR2o0025_tls_023-290a.42">亦如農夫之舍其田，</seg>
<seg xml:id="KR2o0025_tls_023-290a.43">而士失出疆之贄矣。</seg>
<seg xml:id="KR2o0025_tls_023-290a.44">何足徵婦學乎？</seg>
<seg xml:id="KR2o0025_tls_023-290a.45">嗟乎！</seg>
<seg xml:id="KR2o0025_tls_023-290a.46">古之婦學，</seg>
<seg xml:id="KR2o0025_tls_023-290a.47">必由禮以通詩，</seg>
<seg xml:id="KR2o0025_tls_023-290a.48">今之婦學，</seg>
<seg xml:id="KR2o0025_tls_023-290a.49">轉因詩而敗禮。</seg>
<seg xml:id="KR2o0025_tls_023-290a.50">禮防決，</seg>
<seg xml:id="KR2o0025_tls_023-290a.51">而人心風俗不可復言矣。</seg>
<seg xml:id="KR2o0025_tls_023-290a.52">夫固由無行之文人，</seg>
<seg xml:id="KR2o0025_tls_023-290a.53">倡邪說以陷之。</seg>
<seg xml:id="KR2o0025_tls_023-290a.54">彼真知婦學者，</seg>
<seg xml:id="KR2o0025_tls_023-290a.55">其視無行文人，</seg>
<seg xml:id="KR2o0025_tls_023-290a.56">若糞土然<note>無行文人學本淺陋，真知學者不難窺破。</note>，</seg>
<seg xml:id="KR2o0025_tls_023-290a.57">何至為所惑哉？</seg>
</p>
<p>
<seg xml:id="KR2o0025_tls_023-291a.1">飾時髦之中駟，</seg>
<seg xml:id="KR2o0025_tls_023-291a.2">為閨閣之絕塵，</seg>
<seg xml:id="KR2o0025_tls_023-291a.3">彼假藉以品題<note>或譽過其實，或改飾其文。</note>，</seg>
<seg xml:id="KR2o0025_tls_023-291a.4">不過憐其色也。</seg>
<seg xml:id="KR2o0025_tls_023-291a.5">無行文人，</seg>
<seg xml:id="KR2o0025_tls_023-291a.6">其心不可問也。</seg>
<seg xml:id="KR2o0025_tls_023-291a.7">嗚呼！</seg>
<seg xml:id="KR2o0025_tls_023-291a.8">己方以為才而炫之，</seg>
<seg xml:id="KR2o0025_tls_023-291a.9">人且以為色而憐之。</seg>
<seg xml:id="KR2o0025_tls_023-291a.10">不知其知而趨之，</seg>
<seg xml:id="KR2o0025_tls_023-291a.11">愚矣。</seg>
<seg xml:id="KR2o0025_tls_023-291a.12">微知其故，</seg>
<seg xml:id="KR2o0025_tls_023-291a.13">而亦且趨之，</seg>
<seg xml:id="KR2o0025_tls_023-291a.14">愚之愚矣！</seg>
<seg xml:id="KR2o0025_tls_023-291a.15">女子佳稱，</seg>
<seg xml:id="KR2o0025_tls_023-291a.16">謂之靜女，</seg>
<seg xml:id="KR2o0025_tls_023-291a.17">靜則近於學矣。</seg>
<seg xml:id="KR2o0025_tls_023-291a.18">今之號才女者，</seg>
<seg xml:id="KR2o0025_tls_023-291a.19">何其動耶？</seg>
<seg xml:id="KR2o0025_tls_023-291a.20">何擾擾之甚耶？噫！</seg>
</p>
<p>
<seg xml:id="KR2o0025_tls_023-292a.1">婦學篇書後</seg>
</p>
<p>
<seg xml:id="KR2o0025_tls_023-293a.1">婦學之篇，</seg>
<seg xml:id="KR2o0025_tls_023-293a.2">所以救頹風，</seg>
<seg xml:id="KR2o0025_tls_023-293a.3">維世教，</seg>
<seg xml:id="KR2o0025_tls_023-293a.4">飭倫紀，</seg>
<seg xml:id="KR2o0025_tls_023-293a.5">別人禽，</seg>
<seg xml:id="KR2o0025_tls_023-293a.6">蓋有所不得已而為之，</seg>
<seg xml:id="KR2o0025_tls_023-293a.7">非好辨也。</seg>
<seg xml:id="KR2o0025_tls_023-293a.8">說者謂解《詩》與朱子異指，</seg>
<seg xml:id="KR2o0025_tls_023-293a.9">違於功令。</seg>
<seg xml:id="KR2o0025_tls_023-293a.10">不知諸經參取古義，</seg>
<seg xml:id="KR2o0025_tls_023-293a.11">未始非功令也。</seg>
<seg xml:id="KR2o0025_tls_023-293a.12">蓋以情理言之，</seg>
<seg xml:id="KR2o0025_tls_023-293a.13">蚩氓婦堅，</seg>
<seg xml:id="KR2o0025_tls_023-293a.14">矢口成章，</seg>
<seg xml:id="KR2o0025_tls_023-293a.15">遠出後世文人之上，</seg>
<seg xml:id="KR2o0025_tls_023-293a.16">古今不應若是懸殊。</seg>
<seg xml:id="KR2o0025_tls_023-293a.17">且兩漢之去春秋，</seg>
<seg xml:id="KR2o0025_tls_023-293a.18">近於今日之去兩漢。</seg>
<seg xml:id="KR2o0025_tls_023-293a.19">漢人詩文，</seg>
<seg xml:id="KR2o0025_tls_023-293a.20">存於今者，</seg>
<seg xml:id="KR2o0025_tls_023-293a.21">無不高古渾樸；</seg>
<seg xml:id="KR2o0025_tls_023-293a.22">人遂疑漢世人才，</seg>
<seg xml:id="KR2o0025_tls_023-293a.23">遠勝後代。</seg>
<seg xml:id="KR2o0025_tls_023-293a.24">然觀金石諸編，</seg>
<seg xml:id="KR2o0025_tls_023-293a.25">漢人之辭，</seg>
<seg xml:id="KR2o0025_tls_023-293a.26">不著竹素。</seg>
<seg xml:id="KR2o0025_tls_023-293a.27">而以金石傳後代者，</seg>
<seg xml:id="KR2o0025_tls_023-293a.28">其中實多蕪蔓冗阘，</seg>
<seg xml:id="KR2o0025_tls_023-293a.29">與近人不能文者，</seg>
<seg xml:id="KR2o0025_tls_023-293a.30">未始懸殊。</seg>
<seg xml:id="KR2o0025_tls_023-293a.31">可知漢人不盡能文，</seg>
<seg xml:id="KR2o0025_tls_023-293a.32">傳者特其尤善者耳。</seg>
<seg xml:id="KR2o0025_tls_023-293a.33">三代傳文，</seg>
<seg xml:id="KR2o0025_tls_023-293a.34">當亦如是。</seg>
<seg xml:id="KR2o0025_tls_023-293a.35">必謂彼時婦堅矢音，</seg>
<seg xml:id="KR2o0025_tls_023-293a.36">皆足以垂經訓，</seg>
<seg xml:id="KR2o0025_tls_023-293a.37">豈理也哉？</seg>
<seg xml:id="KR2o0025_tls_023-293a.38">朱子之解，</seg>
<seg xml:id="KR2o0025_tls_023-293a.39">初不過自存一說，</seg>
<seg xml:id="KR2o0025_tls_023-293a.40">宜若無大害也。</seg>
<seg xml:id="KR2o0025_tls_023-293a.41">而近日不學之徒，</seg>
<seg xml:id="KR2o0025_tls_023-293a.42">援據以誘無知士女，</seg>
<seg xml:id="KR2o0025_tls_023-293a.43">逾閑蕩檢，</seg>
<seg xml:id="KR2o0025_tls_023-293a.44">無復人禽之分；</seg>
<seg xml:id="KR2o0025_tls_023-293a.45">則解詩之誤，</seg>
<seg xml:id="KR2o0025_tls_023-293a.46">何異誤解《金縢》而啟居攝，</seg>
<seg xml:id="KR2o0025_tls_023-293a.47">誤解《周禮》而啟青苗，</seg>
<seg xml:id="KR2o0025_tls_023-293a.48">朱子豈知流禍至於斯極？</seg>
<seg xml:id="KR2o0025_tls_023-293a.49">即當日與朱子辨難者，</seg>
<seg xml:id="KR2o0025_tls_023-293a.50">亦不知流禍之至斯極也。</seg>
<seg xml:id="KR2o0025_tls_023-293a.51">從來詩貴風雅。</seg>
<seg xml:id="KR2o0025_tls_023-293a.52">即唐、宋詩話，</seg>
<seg xml:id="KR2o0025_tls_023-293a.53">論詩雖至淺近，</seg>
<seg xml:id="KR2o0025_tls_023-293a.54">不過較論工拙，</seg>
<seg xml:id="KR2o0025_tls_023-293a.55">比擬字句，</seg>
<seg xml:id="KR2o0025_tls_023-293a.56">為古人所不屑道耳。</seg>
<seg xml:id="KR2o0025_tls_023-293a.57">彼不學之徒，</seg>
<seg xml:id="KR2o0025_tls_023-293a.58">無端標為風趣之目，</seg>
<seg xml:id="KR2o0025_tls_023-293a.59">盡抹邪正貞淫、是非得失，</seg>
<seg xml:id="KR2o0025_tls_023-293a.60">而使人但求風趣。</seg>
<seg xml:id="KR2o0025_tls_023-293a.61">甚至言采蘭贈芍之詩，</seg>
<seg xml:id="KR2o0025_tls_023-293a.62">有何關系而夫子錄之，</seg>
<seg xml:id="KR2o0025_tls_023-293a.63">以證風趣之說。</seg>
<seg xml:id="KR2o0025_tls_023-293a.64">無知士女，</seg>
<seg xml:id="KR2o0025_tls_023-293a.65">頓忘廉檢，</seg>
<seg xml:id="KR2o0025_tls_023-293a.66">從風波靡。</seg>
<seg xml:id="KR2o0025_tls_023-293a.67">是以《六經》為導欲宣淫之具，</seg>
<seg xml:id="KR2o0025_tls_023-293a.68">則非聖無法矣。</seg>
</p>
<p>
<seg xml:id="KR2o0025_tls_023-294a.1">或曰：</seg>
<seg xml:id="KR2o0025_tls_023-294a.2">《詩序》誠不可盡廢矣。</seg>
<seg xml:id="KR2o0025_tls_023-294a.3">顧謂古之氓庶，</seg>
<seg xml:id="KR2o0025_tls_023-294a.4">不應能詩，</seg>
<seg xml:id="KR2o0025_tls_023-294a.5">則如役者之謠，</seg>
<seg xml:id="KR2o0025_tls_023-294a.6">輿人之祝，</seg>
<seg xml:id="KR2o0025_tls_023-294a.7">皆出氓庶，</seg>
<seg xml:id="KR2o0025_tls_023-294a.8">其辭至今誦之，</seg>
<seg xml:id="KR2o0025_tls_023-294a.9">豈傳記之誣歟？</seg>
<seg xml:id="KR2o0025_tls_023-294a.10">答曰：</seg>
<seg xml:id="KR2o0025_tls_023-294a.11">此當日諺語，</seg>
<seg xml:id="KR2o0025_tls_023-294a.12">非復雅言，</seg>
<seg xml:id="KR2o0025_tls_023-294a.13">正如先儒所謂殷盤周誥，</seg>
<seg xml:id="KR2o0025_tls_023-294a.14">因於土俗，</seg>
<seg xml:id="KR2o0025_tls_023-294a.15">歷時久遠，</seg>
<seg xml:id="KR2o0025_tls_023-294a.16">轉為古奧，</seg>
<seg xml:id="KR2o0025_tls_023-294a.17">故其辭多奇崛；</seg>
<seg xml:id="KR2o0025_tls_023-294a.18">非如風詩和平莊雅，</seg>
<seg xml:id="KR2o0025_tls_023-294a.19">出於文學士者，</seg>
<seg xml:id="KR2o0025_tls_023-294a.20">亦如典謨之文，</seg>
<seg xml:id="KR2o0025_tls_023-294a.21">雖歷久而無難於誦識也。</seg>
<seg xml:id="KR2o0025_tls_023-294a.22">以風詩之和雅，</seg>
<seg xml:id="KR2o0025_tls_023-294a.23">與民俗之謠諺，</seg>
<seg xml:id="KR2o0025_tls_023-294a.24">絕然不同，</seg>
<seg xml:id="KR2o0025_tls_023-294a.25">益知國風男女之辭，</seg>
<seg xml:id="KR2o0025_tls_023-294a.26">皆出詩人諷刺，</seg>
<seg xml:id="KR2o0025_tls_023-294a.27">而非蚩氓男女所能作也。</seg>
<seg xml:id="KR2o0025_tls_023-294a.28">是則風趣之說，</seg>
<seg xml:id="KR2o0025_tls_023-294a.29">不待攻而破，</seg>
<seg xml:id="KR2o0025_tls_023-294a.30">不待教而誅者也。</seg>
</p>
<p>
<seg xml:id="KR2o0025_tls_023-295a.1">至於古人婦學，</seg>
<seg xml:id="KR2o0025_tls_023-295a.2">雖異丈夫，</seg>
<seg xml:id="KR2o0025_tls_023-295a.3">然於禮陶樂淑，</seg>
<seg xml:id="KR2o0025_tls_023-295a.4">則上自王公後妃，</seg>
<seg xml:id="KR2o0025_tls_023-295a.5">下及民間俊秀，</seg>
<seg xml:id="KR2o0025_tls_023-295a.6">男女無不相服習也。</seg>
<seg xml:id="KR2o0025_tls_023-295a.7">蓋四德之中，</seg>
<seg xml:id="KR2o0025_tls_023-295a.8">非禮不能為容，</seg>
<seg xml:id="KR2o0025_tls_023-295a.9">非詩不能為言；</seg>
<seg xml:id="KR2o0025_tls_023-295a.10">詩教故通於樂，</seg>
<seg xml:id="KR2o0025_tls_023-295a.11">故《關雎》化起房中，</seg>
<seg xml:id="KR2o0025_tls_023-295a.12">而天下夫婦無不治也。</seg>
<seg xml:id="KR2o0025_tls_023-295a.13">三代以後，</seg>
<seg xml:id="KR2o0025_tls_023-295a.14">小學廢，</seg>
<seg xml:id="KR2o0025_tls_023-295a.15">而儒多師說之歧；</seg>
<seg xml:id="KR2o0025_tls_023-295a.16">婦學廢，</seg>
<seg xml:id="KR2o0025_tls_023-295a.17">而士少齊家之效；</seg>
<seg xml:id="KR2o0025_tls_023-295a.18">師說歧，</seg>
<seg xml:id="KR2o0025_tls_023-295a.19">而異端得亂其教，</seg>
<seg xml:id="KR2o0025_tls_023-295a.20">自古以為病矣。</seg>
<seg xml:id="KR2o0025_tls_023-295a.21">若夫婦學之廢，</seg>
<seg xml:id="KR2o0025_tls_023-295a.22">人謂家政不甚修耳。</seg>
<seg xml:id="KR2o0025_tls_023-295a.23">豈知千載而後，</seg>
<seg xml:id="KR2o0025_tls_023-295a.24">乃有不學之徒，</seg>
<seg xml:id="KR2o0025_tls_023-295a.25">創為風趣之說，</seg>
<seg xml:id="KR2o0025_tls_023-295a.26">遂使閨閣不安義分，</seg>
<seg xml:id="KR2o0025_tls_023-295a.27">慕賤士之趨名，</seg>
<seg xml:id="KR2o0025_tls_023-295a.28">其禍烈於洪水猛獸，</seg>
<seg xml:id="KR2o0025_tls_023-295a.29">名義君子，</seg>
<seg xml:id="KR2o0025_tls_023-295a.30">能無世道憂哉？</seg>
<seg xml:id="KR2o0025_tls_023-295a.31">昔歐陽氏病佛教之蔓延，</seg>
<seg xml:id="KR2o0025_tls_023-295a.32">則欲修先王之政，</seg>
<seg xml:id="KR2o0025_tls_023-295a.33">自固元氣，</seg>
<seg xml:id="KR2o0025_tls_023-295a.34">《本論》所為作也。</seg>
<seg xml:id="KR2o0025_tls_023-295a.35">今不學之徒，</seg>
<seg xml:id="KR2o0025_tls_023-295a.36">以邪說蠱惑閨閣，</seg>
<seg xml:id="KR2o0025_tls_023-295a.37">亦惟婦學不修，</seg>
<seg xml:id="KR2o0025_tls_023-295a.38">故閨閣易為惑也。</seg>
<seg xml:id="KR2o0025_tls_023-295a.39">婦人雖有非儀之誡，</seg>
<seg xml:id="KR2o0025_tls_023-295a.40">至於執禮通詩，</seg>
<seg xml:id="KR2o0025_tls_023-295a.41">則如日用飲食，</seg>
<seg xml:id="KR2o0025_tls_023-295a.42">不可斯須去也。</seg>
</p>
<p>
<seg xml:id="KR2o0025_tls_023-296a.1">或以婦職絲枲中饋，</seg>
<seg xml:id="KR2o0025_tls_023-296a.2">文辭非所當先，</seg>
<seg xml:id="KR2o0025_tls_023-296a.3">則又過矣。</seg>
<seg xml:id="KR2o0025_tls_023-296a.4">夫聰明秀慧，</seg>
<seg xml:id="KR2o0025_tls_023-296a.5">天之賦畀初不擇於男女，</seg>
<seg xml:id="KR2o0025_tls_023-296a.6">如草木之有英華，</seg>
<seg xml:id="KR2o0025_tls_023-296a.7">山川之有珠玉，</seg>
<seg xml:id="KR2o0025_tls_023-296a.8">雖聖人未嘗不寶貴也。</seg>
<seg xml:id="KR2o0025_tls_023-296a.9">豈可遏抑？</seg>
<seg xml:id="KR2o0025_tls_023-296a.10">正當善成之耳。</seg>
<seg xml:id="KR2o0025_tls_023-296a.11">故女子生而質樸，</seg>
<seg xml:id="KR2o0025_tls_023-296a.12">但使粗明內教，</seg>
<seg xml:id="KR2o0025_tls_023-296a.13">不陷過失而已。</seg>
<seg xml:id="KR2o0025_tls_023-296a.14">如其秀慧通書，</seg>
<seg xml:id="KR2o0025_tls_023-296a.15">必也因其所通，</seg>
<seg xml:id="KR2o0025_tls_023-296a.16">申明詩禮淵源，</seg>
<seg xml:id="KR2o0025_tls_023-296a.17">進以古人大體，</seg>
<seg xml:id="KR2o0025_tls_023-296a.18">班姬、韋母，</seg>
<seg xml:id="KR2o0025_tls_023-296a.19">何必去人遠哉？</seg>
<seg xml:id="KR2o0025_tls_023-296a.20">夫以班姬、韋母為師，</seg>
<seg xml:id="KR2o0025_tls_023-296a.21">其視不學之徒，</seg>
<seg xml:id="KR2o0025_tls_023-296a.22">直妄人爾。</seg>
</p>
<p>
<seg xml:id="KR2o0025_tls_023-297a.1">詩話</seg>
</p>
<p>
<seg xml:id="KR2o0025_tls_023-298a.1">詩話之源，</seg>
<seg xml:id="KR2o0025_tls_023-298a.2">本於鍾嶸《詩品》。</seg>
<seg xml:id="KR2o0025_tls_023-298a.3">然考之經傳，</seg>
<seg xml:id="KR2o0025_tls_023-298a.4">如雲：</seg>
<seg xml:id="KR2o0025_tls_023-298a.5">「為此詩者，</seg>
<seg xml:id="KR2o0025_tls_023-298a.6">其知道乎？」</seg>
<seg xml:id="KR2o0025_tls_023-298a.7">又雲：</seg>
<seg xml:id="KR2o0025_tls_023-298a.8">「未之思也，</seg>
<seg xml:id="KR2o0025_tls_023-298a.9">何遠之有？」</seg>
<seg xml:id="KR2o0025_tls_023-298a.10">此論詩而及事也。</seg>
<seg xml:id="KR2o0025_tls_023-298a.11">又如「吉甫作誦，</seg>
<seg xml:id="KR2o0025_tls_023-298a.12">穆如清風，</seg>
<seg xml:id="KR2o0025_tls_023-298a.13">其詩孔碩，</seg>
<seg xml:id="KR2o0025_tls_023-298a.14">其風肆好」，</seg>
<seg xml:id="KR2o0025_tls_023-298a.15">此論詩而及辭也。</seg>
<seg xml:id="KR2o0025_tls_023-298a.16">事有是非，</seg>
<seg xml:id="KR2o0025_tls_023-298a.17">辭有工拙，</seg>
<seg xml:id="KR2o0025_tls_023-298a.18">觸類旁通，</seg>
<seg xml:id="KR2o0025_tls_023-298a.19">啟發實多。</seg>
<seg xml:id="KR2o0025_tls_023-298a.20">江河始於濫觴。</seg>
<seg xml:id="KR2o0025_tls_023-298a.21">後世詩話家言，</seg>
<seg xml:id="KR2o0025_tls_023-298a.22">雖曰本於鍾嶸，</seg>
<seg xml:id="KR2o0025_tls_023-298a.23">要其流別滋繁，</seg>
<seg xml:id="KR2o0025_tls_023-298a.24">不可一端盡矣。</seg>
</p>
<p>
<seg xml:id="KR2o0025_tls_023-299a.1">《詩品》之於論詩，</seg>
<seg xml:id="KR2o0025_tls_023-299a.2">視《文心雕龍》之於論文，</seg>
<seg xml:id="KR2o0025_tls_023-299a.3">皆專門名家，</seg>
<seg xml:id="KR2o0025_tls_023-299a.4">勒為成書之初祖也。</seg>
<seg xml:id="KR2o0025_tls_023-299a.5">《文心》體大而慮周，</seg>
<seg xml:id="KR2o0025_tls_023-299a.6">《詩品》思深而意遠；</seg>
<seg xml:id="KR2o0025_tls_023-299a.7">蓋《文心》籠罩群言，</seg>
<seg xml:id="KR2o0025_tls_023-299a.8">而《詩品》深從六藝溯流別也<note>如雲某人之詩，其源出於某家之類，最為有本之學。其法出於劉向父子。</note>。</seg>
<seg xml:id="KR2o0025_tls_023-299a.9">論詩論文，</seg>
<seg xml:id="KR2o0025_tls_023-299a.10">而知溯流別，</seg>
<seg xml:id="KR2o0025_tls_023-299a.11">則可以探源經籍，</seg>
<seg xml:id="KR2o0025_tls_023-299a.12">而進窺天地之純，</seg>
<seg xml:id="KR2o0025_tls_023-299a.13">古人之大體矣。</seg>
<seg xml:id="KR2o0025_tls_023-299a.14">此意非後世詩話家流所能喻也<note>鍾氏所推流別，亦有不甚可曉處。蓋古書多亡，難以取證。但已能窺見大意，實非論詩家所及。</note>。</seg>
</p>
<p>
<seg xml:id="KR2o0025_tls_023-300a.1">唐人詩話，</seg>
<seg xml:id="KR2o0025_tls_023-300a.2">初本論詩，</seg>
<seg xml:id="KR2o0025_tls_023-300a.3">自孟棨《本事詩》出<note>亦本《詩小序》。</note>，</seg>
<seg xml:id="KR2o0025_tls_023-300a.4">乃使人知國史敘詩之意；</seg>
<seg xml:id="KR2o0025_tls_023-300a.5">而好事者踵而廣之，</seg>
<seg xml:id="KR2o0025_tls_023-300a.6">則詩話而通於史部之傳記矣。</seg>
<seg xml:id="KR2o0025_tls_023-300a.7">間或詮釋名物，</seg>
<seg xml:id="KR2o0025_tls_023-300a.8">則詩話而通於經部之小學矣<note>《爾雅》訓詁類也。</note>。</seg>
<seg xml:id="KR2o0025_tls_023-300a.9">或泛述聞見，</seg>
<seg xml:id="KR2o0025_tls_023-300a.10">則詩話而通於子部之雜家矣<note>此二條，宋人以後較多。</note>。</seg>
<seg xml:id="KR2o0025_tls_023-300a.11">雖書旨不一其端，</seg>
<seg xml:id="KR2o0025_tls_023-300a.12">而大略不出論辭論事，</seg>
<seg xml:id="KR2o0025_tls_023-300a.13">推作者之誌，</seg>
<seg xml:id="KR2o0025_tls_023-300a.14">期於詩教有益而已矣。</seg>
</p>
<p>
<seg xml:id="KR2o0025_tls_023-301a.1">《詩品》、《文心》，</seg>
<seg xml:id="KR2o0025_tls_023-301a.2">專門著述，</seg>
<seg xml:id="KR2o0025_tls_023-301a.3">自非學富才優，</seg>
<seg xml:id="KR2o0025_tls_023-301a.4">為之不易，</seg>
<seg xml:id="KR2o0025_tls_023-301a.5">故降而為詩話。</seg>
<seg xml:id="KR2o0025_tls_023-301a.6">沿流忘源，</seg>
<seg xml:id="KR2o0025_tls_023-301a.7">為詩話者，</seg>
<seg xml:id="KR2o0025_tls_023-301a.8">不復知著作之初意矣。</seg>
<seg xml:id="KR2o0025_tls_023-301a.9">猶之訓詁與子史專家<note>子指上章雜家，史指上章傳記。</note>，</seg>
<seg xml:id="KR2o0025_tls_023-301a.10">為之不易，</seg>
<seg xml:id="KR2o0025_tls_023-301a.11">故降而為說部。</seg>
<seg xml:id="KR2o0025_tls_023-301a.12">沿流忘源，</seg>
<seg xml:id="KR2o0025_tls_023-301a.13">為說部者，</seg>
<seg xml:id="KR2o0025_tls_023-301a.14">不復知專家之初意也。</seg>
<seg xml:id="KR2o0025_tls_023-301a.15">詩話說部之末流，</seg>
<seg xml:id="KR2o0025_tls_023-301a.16">糾紛而不可犁別，</seg>
<seg xml:id="KR2o0025_tls_023-301a.17">學術不明，</seg>
<seg xml:id="KR2o0025_tls_023-301a.18">而人心風俗或因之而受其敝矣。</seg>
</p>
<p>
<seg xml:id="KR2o0025_tls_023-302a.1">宋儒講學，</seg>
<seg xml:id="KR2o0025_tls_023-302a.2">躬行實踐，</seg>
<seg xml:id="KR2o0025_tls_023-302a.3">不易為也。</seg>
<seg xml:id="KR2o0025_tls_023-302a.4">風氣所趨，</seg>
<seg xml:id="KR2o0025_tls_023-302a.5">撰語錄以主奴朱、陸，</seg>
<seg xml:id="KR2o0025_tls_023-302a.6">則盡人可能也。</seg>
<seg xml:id="KR2o0025_tls_023-302a.7">論文考藝，</seg>
<seg xml:id="KR2o0025_tls_023-302a.8">淵源流別，</seg>
<seg xml:id="KR2o0025_tls_023-302a.9">不易知也。</seg>
<seg xml:id="KR2o0025_tls_023-302a.10">好名之習，</seg>
<seg xml:id="KR2o0025_tls_023-302a.11">作詩話以黨伐同異，</seg>
<seg xml:id="KR2o0025_tls_023-302a.12">則盡人可能也。</seg>
<seg xml:id="KR2o0025_tls_023-302a.13">以不能名家之學<note>如能名家，即自成著述矣。</note>，</seg>
<seg xml:id="KR2o0025_tls_023-302a.14">入趨風好名之習，</seg>
<seg xml:id="KR2o0025_tls_023-302a.15">挾人盡可能之筆，</seg>
<seg xml:id="KR2o0025_tls_023-302a.16">著惟意所欲之言，</seg>
<seg xml:id="KR2o0025_tls_023-302a.17">可憂也，</seg>
<seg xml:id="KR2o0025_tls_023-302a.18">可危也！</seg>
</p>
<p>
<seg xml:id="KR2o0025_tls_023-303a.1">說部流弊，</seg>
<seg xml:id="KR2o0025_tls_023-303a.2">至於誣善黨奸，</seg>
<seg xml:id="KR2o0025_tls_023-303a.3">詭名讬姓。</seg>
<seg xml:id="KR2o0025_tls_023-303a.4">前人所論，</seg>
<seg xml:id="KR2o0025_tls_023-303a.5">如《龍城錄》、《碧雲騢》之類，</seg>
<seg xml:id="KR2o0025_tls_023-303a.6">蓋亦不可勝數，</seg>
<seg xml:id="KR2o0025_tls_023-303a.7">史家所以有別擇稗野之道也。</seg>
<seg xml:id="KR2o0025_tls_023-303a.8">事有紀載可以互證，</seg>
<seg xml:id="KR2o0025_tls_023-303a.9">而文則惟意之所予奪，</seg>
<seg xml:id="KR2o0025_tls_023-303a.10">詩話之不可憑，</seg>
<seg xml:id="KR2o0025_tls_023-303a.11">或甚於說部也。</seg>
</p>
<p>
<seg xml:id="KR2o0025_tls_023-304a.1">前人詩話之弊，</seg>
<seg xml:id="KR2o0025_tls_023-304a.2">不過失是非好惡之公。</seg>
<seg xml:id="KR2o0025_tls_023-304a.3">今人詩話之弊，</seg>
<seg xml:id="KR2o0025_tls_023-304a.4">乃至為世道人心之害。</seg>
<seg xml:id="KR2o0025_tls_023-304a.5">失在是非好惡，</seg>
<seg xml:id="KR2o0025_tls_023-304a.6">不過文人相輕之氣習，</seg>
<seg xml:id="KR2o0025_tls_023-304a.7">公論久而自定，</seg>
<seg xml:id="KR2o0025_tls_023-304a.8">其患未足憂也。</seg>
<seg xml:id="KR2o0025_tls_023-304a.9">害在世道人心，</seg>
<seg xml:id="KR2o0025_tls_023-304a.10">則將醉天下之聰明才智，</seg>
<seg xml:id="KR2o0025_tls_023-304a.11">而網人於禽獸之域也。</seg>
<seg xml:id="KR2o0025_tls_023-304a.12">其機甚深，</seg>
<seg xml:id="KR2o0025_tls_023-304a.13">其術甚狡，</seg>
<seg xml:id="KR2o0025_tls_023-304a.14">而其禍患將有不可勝言者；</seg>
<seg xml:id="KR2o0025_tls_023-304a.15">名義君子，</seg>
<seg xml:id="KR2o0025_tls_023-304a.16">不可不峻其防而嚴其辨也。</seg>
</p>
<p>
<seg xml:id="KR2o0025_tls_023-305a.1">小說出於稗官，</seg>
<seg xml:id="KR2o0025_tls_023-305a.2">委巷傳聞瑣屑，</seg>
<seg xml:id="KR2o0025_tls_023-305a.3">雖古人亦所不廢。</seg>
<seg xml:id="KR2o0025_tls_023-305a.4">然俚野多不足憑，</seg>
<seg xml:id="KR2o0025_tls_023-305a.5">大約事雜鬼神，</seg>
<seg xml:id="KR2o0025_tls_023-305a.6">報兼恩怨，</seg>
<seg xml:id="KR2o0025_tls_023-305a.7">《洞冥》、《拾遺》之篇，</seg>
<seg xml:id="KR2o0025_tls_023-305a.8">《搜神》、《靈異》之部，</seg>
<seg xml:id="KR2o0025_tls_023-305a.9">六代以降，</seg>
<seg xml:id="KR2o0025_tls_023-305a.10">家自為書。</seg>
<seg xml:id="KR2o0025_tls_023-305a.11">唐人乃有單篇，</seg>
<seg xml:id="KR2o0025_tls_023-305a.12">別為傳奇一類<note>專書一事始末，不復比類為書。</note>。</seg>
<seg xml:id="KR2o0025_tls_023-305a.13">大抵情鍾男女，</seg>
<seg xml:id="KR2o0025_tls_023-305a.14">不外離合悲歡。</seg>
<seg xml:id="KR2o0025_tls_023-305a.15">紅拂辭楊，</seg>
<seg xml:id="KR2o0025_tls_023-305a.16">繡襦報鄭，</seg>
<seg xml:id="KR2o0025_tls_023-305a.17">韓、李緣通落葉，</seg>
<seg xml:id="KR2o0025_tls_023-305a.18">崔、張情導琴心，</seg>
<seg xml:id="KR2o0025_tls_023-305a.19">以及明珠生還，</seg>
<seg xml:id="KR2o0025_tls_023-305a.20">小玉死報，</seg>
<seg xml:id="KR2o0025_tls_023-305a.21">凡如此類，</seg>
<seg xml:id="KR2o0025_tls_023-305a.22">或附會疑似，</seg>
<seg xml:id="KR2o0025_tls_023-305a.23">或竟讬子虛，</seg>
<seg xml:id="KR2o0025_tls_023-305a.24">雖情態萬殊，</seg>
<seg xml:id="KR2o0025_tls_023-305a.25">而大致略似。</seg>
<seg xml:id="KR2o0025_tls_023-305a.26">其始不過淫思古意，</seg>
<seg xml:id="KR2o0025_tls_023-305a.27">辭客寄懷，</seg>
<seg xml:id="KR2o0025_tls_023-305a.28">猶詩家之樂府古艷諸篇也。</seg>
<seg xml:id="KR2o0025_tls_023-305a.29">宋、元以降，</seg>
<seg xml:id="KR2o0025_tls_023-305a.30">則廣為演義，</seg>
<seg xml:id="KR2o0025_tls_023-305a.31">譜為詞曲，</seg>
<seg xml:id="KR2o0025_tls_023-305a.32">遂使瞽史弦誦，</seg>
<seg xml:id="KR2o0025_tls_023-305a.33">優伶登場，</seg>
<seg xml:id="KR2o0025_tls_023-305a.34">無分雅俗男女，</seg>
<seg xml:id="KR2o0025_tls_023-305a.35">莫不聲色耳目。</seg>
<seg xml:id="KR2o0025_tls_023-305a.36">蓋自稗官見於《漢誌》，</seg>
<seg xml:id="KR2o0025_tls_023-305a.37">歷三變而盡失古人之源流矣。</seg>
</p>
<p>
<seg xml:id="KR2o0025_tls_023-306a.1">小說歌曲傳奇演義之流，</seg>
<seg xml:id="KR2o0025_tls_023-306a.2">其敘男女也，</seg>
<seg xml:id="KR2o0025_tls_023-306a.3">男必纖佻輕薄，</seg>
<seg xml:id="KR2o0025_tls_023-306a.4">而美其名曰才子風流；</seg>
<seg xml:id="KR2o0025_tls_023-306a.5">女必冶蕩多情，</seg>
<seg xml:id="KR2o0025_tls_023-306a.6">而美其名曰佳人絕世。</seg>
<seg xml:id="KR2o0025_tls_023-306a.7">世之男子有小慧而無學識，</seg>
<seg xml:id="KR2o0025_tls_023-306a.8">女子解文墨而闇禮教者，</seg>
<seg xml:id="KR2o0025_tls_023-306a.9">皆以傳奇之才子佳人，</seg>
<seg xml:id="KR2o0025_tls_023-306a.10">為古之人，</seg>
<seg xml:id="KR2o0025_tls_023-306a.11">古之人也。</seg>
<seg xml:id="KR2o0025_tls_023-306a.12">今之為詩話者，</seg>
<seg xml:id="KR2o0025_tls_023-306a.13">又即有小慧而無學識者也。</seg>
<seg xml:id="KR2o0025_tls_023-306a.14">有小慧而無學識矣，</seg>
<seg xml:id="KR2o0025_tls_023-306a.15">濟以心術之傾邪，</seg>
<seg xml:id="KR2o0025_tls_023-306a.16">斯為小人而無忌憚矣！</seg>
<seg xml:id="KR2o0025_tls_023-306a.17">何所不至哉？</seg>
</p>
<p>
<seg xml:id="KR2o0025_tls_023-307a.1">目錄 文史通義</seg>
</p>
<p>
<seg xml:id="KR2o0025_tls_023-308a.1">◀上一卷 卷六 下一卷▶</seg>
</p>
<p>
<seg xml:id="KR2o0025_tls_023-309a.1">方誌立三書議</seg>
</p>
<p>
<seg xml:id="KR2o0025_tls_023-310a.1">凡欲經紀一方之文獻，</seg>
<seg xml:id="KR2o0025_tls_023-310a.2">必立三家之學，</seg>
<seg xml:id="KR2o0025_tls_023-310a.3">而始可以通古人之遺意也。</seg>
<seg xml:id="KR2o0025_tls_023-310a.4">仿紀傳正史之體而作誌，</seg>
<seg xml:id="KR2o0025_tls_023-310a.5">仿律令典例之體而作掌故，</seg>
<seg xml:id="KR2o0025_tls_023-310a.6">仿《文選》、《文苑》之體而作文徵。</seg>
<seg xml:id="KR2o0025_tls_023-310a.7">三書相輔而行，</seg>
<seg xml:id="KR2o0025_tls_023-310a.8">闕一不可；</seg>
<seg xml:id="KR2o0025_tls_023-310a.9">合而為一，</seg>
<seg xml:id="KR2o0025_tls_023-310a.10">尤不可也。</seg>
<seg xml:id="KR2o0025_tls_023-310a.11">懼人以謂有意創奇，</seg>
<seg xml:id="KR2o0025_tls_023-310a.12">因假推或問以盡其義。</seg>
</p>
<p>
<seg xml:id="KR2o0025_tls_023-311a.1">或曰：</seg>
<seg xml:id="KR2o0025_tls_023-311a.2">方誌之由來久矣，</seg>
<seg xml:id="KR2o0025_tls_023-311a.3">未有析而為三書者。</seg>
<seg xml:id="KR2o0025_tls_023-311a.4">今忽析而為三，</seg>
<seg xml:id="KR2o0025_tls_023-311a.5">何也？曰：</seg>
<seg xml:id="KR2o0025_tls_023-311a.6">明史學也。</seg>
<seg xml:id="KR2o0025_tls_023-311a.7">賈子嘗言古人治天下，</seg>
<seg xml:id="KR2o0025_tls_023-311a.8">至纖至析。</seg>
<seg xml:id="KR2o0025_tls_023-311a.9">余考之於《周官》，</seg>
<seg xml:id="KR2o0025_tls_023-311a.10">而知古人之於史事，</seg>
<seg xml:id="KR2o0025_tls_023-311a.11">未嘗不至纖析也。</seg>
<seg xml:id="KR2o0025_tls_023-311a.12">外史掌四方之誌，</seg>
<seg xml:id="KR2o0025_tls_023-311a.13">註謂：</seg>
<seg xml:id="KR2o0025_tls_023-311a.14">「若晉《乘》、魯《春秋》、楚《梼杌》之類」，</seg>
<seg xml:id="KR2o0025_tls_023-311a.15">是一國之全史也。</seg>
<seg xml:id="KR2o0025_tls_023-311a.16">而行人又獻五書，</seg>
<seg xml:id="KR2o0025_tls_023-311a.17">太師又陳風詩<note>詳見《誌科議》，此但取與三書針對者，</note>。</seg>
<seg xml:id="KR2o0025_tls_023-311a.18">是王朝之取於侯國，</seg>
<seg xml:id="KR2o0025_tls_023-311a.19">其文獻之徵，</seg>
<seg xml:id="KR2o0025_tls_023-311a.20">固不一而足也。</seg>
<seg xml:id="KR2o0025_tls_023-311a.21">茍可闕其一，</seg>
<seg xml:id="KR2o0025_tls_023-311a.22">則古人不當設是官，</seg>
<seg xml:id="KR2o0025_tls_023-311a.23">茍可合而為一，</seg>
<seg xml:id="KR2o0025_tls_023-311a.24">則古人當先有合一之書矣。</seg>
</p>
<p>
<seg xml:id="KR2o0025_tls_023-312a.1">或曰：</seg>
<seg xml:id="KR2o0025_tls_023-312a.2">封建罷為郡縣，</seg>
<seg xml:id="KR2o0025_tls_023-312a.3">今之方誌，</seg>
<seg xml:id="KR2o0025_tls_023-312a.4">不得擬於古國史也。曰：</seg>
<seg xml:id="KR2o0025_tls_023-312a.5">今之天下，</seg>
<seg xml:id="KR2o0025_tls_023-312a.6">民彜物則，</seg>
<seg xml:id="KR2o0025_tls_023-312a.7">未嘗稍異於古也。</seg>
<seg xml:id="KR2o0025_tls_023-312a.8">方誌不得擬於國史，</seg>
<seg xml:id="KR2o0025_tls_023-312a.9">以言乎守令之官，</seg>
<seg xml:id="KR2o0025_tls_023-312a.10">皆自吏部遷除，</seg>
<seg xml:id="KR2o0025_tls_023-312a.11">既已不世其家，</seg>
<seg xml:id="KR2o0025_tls_023-312a.12">即不得如侯封之自紀其元於書耳。</seg>
<seg xml:id="KR2o0025_tls_023-312a.13">其文獻之上備朝廷徵取者，</seg>
<seg xml:id="KR2o0025_tls_023-312a.14">豈有異乎？</seg>
<seg xml:id="KR2o0025_tls_023-312a.15">人見春秋列國之自擅，</seg>
<seg xml:id="KR2o0025_tls_023-312a.16">以謂諸侯各自為制度，</seg>
<seg xml:id="KR2o0025_tls_023-312a.17">略如後世割據之國史，</seg>
<seg xml:id="KR2o0025_tls_023-312a.18">不可推行於方誌耳。</seg>
<seg xml:id="KR2o0025_tls_023-312a.19">不知《周官》之法，</seg>
<seg xml:id="KR2o0025_tls_023-312a.20">乃是同文共軌之盛治，</seg>
<seg xml:id="KR2o0025_tls_023-312a.21">侯封之稟王章，</seg>
<seg xml:id="KR2o0025_tls_023-312a.22">不異後世之郡縣也。</seg>
</p>
<p>
<seg xml:id="KR2o0025_tls_023-313a.1">古無私門之著述，</seg>
<seg xml:id="KR2o0025_tls_023-313a.2">六經皆史也。</seg>
<seg xml:id="KR2o0025_tls_023-313a.3">後世襲用而莫之或廢者，</seg>
<seg xml:id="KR2o0025_tls_023-313a.4">惟《春秋》、《詩》、《禮》三家之流別耳。</seg>
<seg xml:id="KR2o0025_tls_023-313a.5">紀傳正史，</seg>
<seg xml:id="KR2o0025_tls_023-313a.6">《春秋》之流別也；</seg>
<seg xml:id="KR2o0025_tls_023-313a.7">掌故典要，</seg>
<seg xml:id="KR2o0025_tls_023-313a.8">官《禮》之流別也；</seg>
<seg xml:id="KR2o0025_tls_023-313a.9">文徵諸選，</seg>
<seg xml:id="KR2o0025_tls_023-313a.10">風《詩》之流別也。</seg>
<seg xml:id="KR2o0025_tls_023-313a.11">獲麟絕筆以還，</seg>
<seg xml:id="KR2o0025_tls_023-313a.12">後學鮮能全識古人之大體，</seg>
<seg xml:id="KR2o0025_tls_023-313a.13">必積久而後漸推以著也。</seg>
<seg xml:id="KR2o0025_tls_023-313a.14">馬《史》班《書》以來，</seg>
<seg xml:id="KR2o0025_tls_023-313a.15">已演《春秋》之緒矣。</seg>
<seg xml:id="KR2o0025_tls_023-313a.16">劉氏《政典》，</seg>
<seg xml:id="KR2o0025_tls_023-313a.17">杜氏《通典》，</seg>
<seg xml:id="KR2o0025_tls_023-313a.18">始演官《禮》之緒焉。</seg>
<seg xml:id="KR2o0025_tls_023-313a.19">呂氏《文鑒》，</seg>
<seg xml:id="KR2o0025_tls_023-313a.20">蘇氏《文類》，</seg>
<seg xml:id="KR2o0025_tls_023-313a.21">始演風《詩》之緒焉。</seg>
<seg xml:id="KR2o0025_tls_023-313a.22">並取括代為書，</seg>
<seg xml:id="KR2o0025_tls_023-313a.23">互相資證，</seg>
<seg xml:id="KR2o0025_tls_023-313a.24">無空言也。</seg>
</p>
<p>
<seg xml:id="KR2o0025_tls_023-314a.1">或曰：</seg>
<seg xml:id="KR2o0025_tls_023-314a.2">文中子曰：</seg>
<seg xml:id="KR2o0025_tls_023-314a.3">「聖人述史有三，</seg>
<seg xml:id="KR2o0025_tls_023-314a.4">《書》、《詩》與《春秋》也。」</seg>
<seg xml:id="KR2o0025_tls_023-314a.5">今論三史，</seg>
<seg xml:id="KR2o0025_tls_023-314a.6">則去《書》而加《禮》，</seg>
<seg xml:id="KR2o0025_tls_023-314a.7">文中之說，</seg>
<seg xml:id="KR2o0025_tls_023-314a.8">豈異指歟？曰：</seg>
<seg xml:id="KR2o0025_tls_023-314a.9">《書》與《春秋》，</seg>
<seg xml:id="KR2o0025_tls_023-314a.10">本一家之學也。</seg>
<seg xml:id="KR2o0025_tls_023-314a.11">《竹書》雖不可盡信，</seg>
<seg xml:id="KR2o0025_tls_023-314a.12">編年蓋古有之矣。</seg>
<seg xml:id="KR2o0025_tls_023-314a.13">《書》篇乃史文之別具。</seg>
<seg xml:id="KR2o0025_tls_023-314a.14">古人簡質，</seg>
<seg xml:id="KR2o0025_tls_023-314a.15">未嘗合撰紀傳耳。</seg>
<seg xml:id="KR2o0025_tls_023-314a.16">左氏以傳翼經，</seg>
<seg xml:id="KR2o0025_tls_023-314a.17">則合為一矣。</seg>
<seg xml:id="KR2o0025_tls_023-314a.18">其中辭命，</seg>
<seg xml:id="KR2o0025_tls_023-314a.19">即訓誥之遺也；</seg>
<seg xml:id="KR2o0025_tls_023-314a.20">所徵典實，</seg>
<seg xml:id="KR2o0025_tls_023-314a.21">即貢範之類也。</seg>
<seg xml:id="KR2o0025_tls_023-314a.22">故《周書》訖平王<note>《秦誓》乃附侯國之書。</note>，</seg>
<seg xml:id="KR2o0025_tls_023-314a.23">而《春秋》讬始於平王，</seg>
<seg xml:id="KR2o0025_tls_023-314a.24">明乎其相繼也。</seg>
<seg xml:id="KR2o0025_tls_023-314a.25">左氏合而馬、班因之，</seg>
<seg xml:id="KR2o0025_tls_023-314a.26">遂為史家一定之科律，</seg>
<seg xml:id="KR2o0025_tls_023-314a.27">殆如江漢分源而合流，</seg>
<seg xml:id="KR2o0025_tls_023-314a.28">不知其然而然也。</seg>
<seg xml:id="KR2o0025_tls_023-314a.29">後人不解，</seg>
<seg xml:id="KR2o0025_tls_023-314a.30">而以《尚書》、《春秋》分別記言記事者，</seg>
<seg xml:id="KR2o0025_tls_023-314a.31">不知六藝之流別者也。</seg>
<seg xml:id="KR2o0025_tls_023-314a.32">若夫官《禮》之不可闕，</seg>
<seg xml:id="KR2o0025_tls_023-314a.33">則前言已備矣。</seg>
</p>
<p>
<seg xml:id="KR2o0025_tls_023-315a.1">或曰：</seg>
<seg xml:id="KR2o0025_tls_023-315a.2">樂亡而《書》合於《春秋》，</seg>
<seg xml:id="KR2o0025_tls_023-315a.3">六藝僅存其四矣。</seg>
<seg xml:id="KR2o0025_tls_023-315a.4">既曰六經皆史矣，</seg>
<seg xml:id="KR2o0025_tls_023-315a.5">後史何無演《易》之流別歟？曰：</seg>
<seg xml:id="KR2o0025_tls_023-315a.6">古治詳天道而簡於人事，</seg>
<seg xml:id="KR2o0025_tls_023-315a.7">後世詳人事而簡於天道，</seg>
<seg xml:id="KR2o0025_tls_023-315a.8">時勢使然，</seg>
<seg xml:id="KR2o0025_tls_023-315a.9">聖人有所不能強也。</seg>
<seg xml:id="KR2o0025_tls_023-315a.10">上古雲鳥紀官，</seg>
<seg xml:id="KR2o0025_tls_023-315a.11">命以天時，</seg>
<seg xml:id="KR2o0025_tls_023-315a.12">唐、虞始命以人事；</seg>
<seg xml:id="KR2o0025_tls_023-315a.13">《堯典》詳命羲、和，</seg>
<seg xml:id="KR2o0025_tls_023-315a.14">《周官》保章，</seg>
<seg xml:id="KR2o0025_tls_023-315a.15">僅隸春官之中秩，</seg>
<seg xml:id="KR2o0025_tls_023-315a.16">此可推其詳略之概矣。</seg>
<seg xml:id="KR2o0025_tls_023-315a.17">《易》之為書也，</seg>
<seg xml:id="KR2o0025_tls_023-315a.18">開物成務，</seg>
<seg xml:id="KR2o0025_tls_023-315a.19">聖人神道設教，</seg>
<seg xml:id="KR2o0025_tls_023-315a.20">作為神物，</seg>
<seg xml:id="KR2o0025_tls_023-315a.21">以前民用。</seg>
<seg xml:id="KR2o0025_tls_023-315a.22">羲、農、黃帝不相襲，</seg>
<seg xml:id="KR2o0025_tls_023-315a.23">夏、商、周代不相沿，</seg>
<seg xml:id="KR2o0025_tls_023-315a.24">蓋與治歷明時，</seg>
<seg xml:id="KR2o0025_tls_023-315a.25">同為一朝之創制，</seg>
<seg xml:id="KR2o0025_tls_023-315a.26">作新兆人之耳目者也。</seg>
<seg xml:id="KR2o0025_tls_023-315a.27">後世惟以頒歷授時為政典，</seg>
<seg xml:id="KR2o0025_tls_023-315a.28">而占時卜日為司天之官守焉；</seg>
<seg xml:id="KR2o0025_tls_023-315a.29">所謂天道遠而人事邇，</seg>
<seg xml:id="KR2o0025_tls_023-315a.30">時勢之不得不然。</seg>
<seg xml:id="KR2o0025_tls_023-315a.31">是以後代史家，</seg>
<seg xml:id="KR2o0025_tls_023-315a.32">惟司馬猶掌天官，</seg>
<seg xml:id="KR2o0025_tls_023-315a.33">而班氏以下，</seg>
<seg xml:id="KR2o0025_tls_023-315a.34">不言天事也。</seg>
</p>
<p>
<seg xml:id="KR2o0025_tls_023-316a.1">或曰：</seg>
<seg xml:id="KR2o0025_tls_023-316a.2">六經演而為三史，</seg>
<seg xml:id="KR2o0025_tls_023-316a.3">亦一朝典制之鉅也。</seg>
<seg xml:id="KR2o0025_tls_023-316a.4">方州蕞爾之地，</seg>
<seg xml:id="KR2o0025_tls_023-316a.5">一誌足以盡之，</seg>
<seg xml:id="KR2o0025_tls_023-316a.6">何必取於備物歟？曰：</seg>
<seg xml:id="KR2o0025_tls_023-316a.7">類例不容合一也。</seg>
<seg xml:id="KR2o0025_tls_023-316a.8">古者天子之服，</seg>
<seg xml:id="KR2o0025_tls_023-316a.9">十有二章，</seg>
<seg xml:id="KR2o0025_tls_023-316a.10">公侯卿大夫士差降，</seg>
<seg xml:id="KR2o0025_tls_023-316a.11">至於元裳一章，</seg>
<seg xml:id="KR2o0025_tls_023-316a.12">斯為極矣。</seg>
<seg xml:id="KR2o0025_tls_023-316a.13">然以為賤，</seg>
<seg xml:id="KR2o0025_tls_023-316a.14">而使與冠履並合為一物，</seg>
<seg xml:id="KR2o0025_tls_023-316a.15">必不可也。</seg>
<seg xml:id="KR2o0025_tls_023-316a.16">前人於六部卿監，</seg>
<seg xml:id="KR2o0025_tls_023-316a.17">蓋有誌矣。</seg>
<seg xml:id="KR2o0025_tls_023-316a.18">然吏不知兵，</seg>
<seg xml:id="KR2o0025_tls_023-316a.19">而戶不侵禮，</seg>
<seg xml:id="KR2o0025_tls_023-316a.20">雖合天下之大，</seg>
<seg xml:id="KR2o0025_tls_023-316a.21">其實一官之偏，</seg>
<seg xml:id="KR2o0025_tls_023-316a.22">不必責以備物也。</seg>
<seg xml:id="KR2o0025_tls_023-316a.23">方州雖小，</seg>
<seg xml:id="KR2o0025_tls_023-316a.24">其所承奉而施布者，</seg>
<seg xml:id="KR2o0025_tls_023-316a.25">吏、戶、禮、兵、刑、工，</seg>
<seg xml:id="KR2o0025_tls_023-316a.26">無所不備，</seg>
<seg xml:id="KR2o0025_tls_023-316a.27">是則所謂具體而微矣。</seg>
<seg xml:id="KR2o0025_tls_023-316a.28">國史於是取裁，</seg>
<seg xml:id="KR2o0025_tls_023-316a.29">方將如《春秋》之藉資於百國寶書也，</seg>
<seg xml:id="KR2o0025_tls_023-316a.30">又何可忽歟？</seg>
</p>
<p>
<seg xml:id="KR2o0025_tls_023-317a.1">或曰：</seg>
<seg xml:id="KR2o0025_tls_023-317a.2">自有方誌以來，</seg>
<seg xml:id="KR2o0025_tls_023-317a.3">未聞國史取以為憑也。</seg>
<seg xml:id="KR2o0025_tls_023-317a.4">今言國史取裁於方誌何也？曰：</seg>
<seg xml:id="KR2o0025_tls_023-317a.5">方誌久失其傳。</seg>
<seg xml:id="KR2o0025_tls_023-317a.6">今之所謂方誌，</seg>
<seg xml:id="KR2o0025_tls_023-317a.7">非方誌也。</seg>
<seg xml:id="KR2o0025_tls_023-317a.8">其古雅者，</seg>
<seg xml:id="KR2o0025_tls_023-317a.9">文人遊戲，</seg>
<seg xml:id="KR2o0025_tls_023-317a.10">小記短書，</seg>
<seg xml:id="KR2o0025_tls_023-317a.11">清言叢說而已耳。</seg>
<seg xml:id="KR2o0025_tls_023-317a.12">其鄙俚者，</seg>
<seg xml:id="KR2o0025_tls_023-317a.13">文移案牘，</seg>
<seg xml:id="KR2o0025_tls_023-317a.14">江湖遊乞，</seg>
<seg xml:id="KR2o0025_tls_023-317a.15">隨俗應酬而已耳。</seg>
<seg xml:id="KR2o0025_tls_023-317a.16">搢紳先生每難言之。</seg>
<seg xml:id="KR2o0025_tls_023-317a.17">國史不得已，</seg>
<seg xml:id="KR2o0025_tls_023-317a.18">而下取於家譜誌狀，</seg>
<seg xml:id="KR2o0025_tls_023-317a.19">文集記述，</seg>
<seg xml:id="KR2o0025_tls_023-317a.20">所謂禮失求諸野也。</seg>
<seg xml:id="KR2o0025_tls_023-317a.21">然而私門撰著，</seg>
<seg xml:id="KR2o0025_tls_023-317a.22">恐有失實，</seg>
<seg xml:id="KR2o0025_tls_023-317a.23">無方誌以為之持證，</seg>
<seg xml:id="KR2o0025_tls_023-317a.24">故不勝其考覈之勞，</seg>
<seg xml:id="KR2o0025_tls_023-317a.25">且誤信之弊，</seg>
<seg xml:id="KR2o0025_tls_023-317a.26">正恐不免也。</seg>
<seg xml:id="KR2o0025_tls_023-317a.27">蓋方誌亡而國史之受病也久矣。</seg>
<seg xml:id="KR2o0025_tls_023-317a.28">方誌既不為國史所憑，</seg>
<seg xml:id="KR2o0025_tls_023-317a.29">則虛設而不得其用，</seg>
<seg xml:id="KR2o0025_tls_023-317a.30">所謂觚不觚也，</seg>
<seg xml:id="KR2o0025_tls_023-317a.31">方誌乎哉！</seg>
</p>
<p>
<seg xml:id="KR2o0025_tls_023-318a.1">或曰：</seg>
<seg xml:id="KR2o0025_tls_023-318a.2">今三書並立，</seg>
<seg xml:id="KR2o0025_tls_023-318a.3">將分向來方誌之所有而析之歟？</seg>
<seg xml:id="KR2o0025_tls_023-318a.4">抑增方誌之所無而鼎立歟？曰：</seg>
<seg xml:id="KR2o0025_tls_023-318a.5">有所分，</seg>
<seg xml:id="KR2o0025_tls_023-318a.6">亦有所增。</seg>
<seg xml:id="KR2o0025_tls_023-318a.7">然而其義難以一言盡也。</seg>
<seg xml:id="KR2o0025_tls_023-318a.8">史之為道也，</seg>
<seg xml:id="KR2o0025_tls_023-318a.9">文士雅言，</seg>
<seg xml:id="KR2o0025_tls_023-318a.10">與胥吏薄牘，</seg>
<seg xml:id="KR2o0025_tls_023-318a.11">皆不可用；</seg>
<seg xml:id="KR2o0025_tls_023-318a.12">然舍是二者，</seg>
<seg xml:id="KR2o0025_tls_023-318a.13">則無所以為史矣。</seg>
<seg xml:id="KR2o0025_tls_023-318a.14">孟子曰：</seg>
<seg xml:id="KR2o0025_tls_023-318a.15">其事，</seg>
<seg xml:id="KR2o0025_tls_023-318a.16">其文，</seg>
<seg xml:id="KR2o0025_tls_023-318a.17">其義，</seg>
<seg xml:id="KR2o0025_tls_023-318a.18">《春秋》之所取也。</seg>
<seg xml:id="KR2o0025_tls_023-318a.19">即簿牘之事而潤以爾雅之文，</seg>
<seg xml:id="KR2o0025_tls_023-318a.20">而斷之以義，</seg>
<seg xml:id="KR2o0025_tls_023-318a.21">國史方誌，</seg>
<seg xml:id="KR2o0025_tls_023-318a.22">皆《春秋》之流別也。</seg>
<seg xml:id="KR2o0025_tls_023-318a.23">譬之人身，</seg>
<seg xml:id="KR2o0025_tls_023-318a.24">事者其骨，</seg>
<seg xml:id="KR2o0025_tls_023-318a.25">文者其膚，</seg>
<seg xml:id="KR2o0025_tls_023-318a.26">義者其精神也。</seg>
<seg xml:id="KR2o0025_tls_023-318a.27">斷之以義，</seg>
<seg xml:id="KR2o0025_tls_023-318a.28">而書始成家。</seg>
<seg xml:id="KR2o0025_tls_023-318a.29">書必成家，</seg>
<seg xml:id="KR2o0025_tls_023-318a.30">而後有典有法，</seg>
<seg xml:id="KR2o0025_tls_023-318a.31">可誦可識，</seg>
<seg xml:id="KR2o0025_tls_023-318a.32">乃能傳世而行遠。</seg>
<seg xml:id="KR2o0025_tls_023-318a.33">故曰；</seg>
<seg xml:id="KR2o0025_tls_023-318a.34">誌者誌也，</seg>
<seg xml:id="KR2o0025_tls_023-318a.35">欲其經久而可記也。</seg>
</p>
<p>
<seg xml:id="KR2o0025_tls_023-319a.1">或曰：</seg>
<seg xml:id="KR2o0025_tls_023-319a.2">誌既取簿牘以為之骨矣，</seg>
<seg xml:id="KR2o0025_tls_023-319a.3">何又刪簿牘而為掌故乎？曰：</seg>
<seg xml:id="KR2o0025_tls_023-319a.4">說詳《亳州掌故》之例議矣，</seg>
<seg xml:id="KR2o0025_tls_023-319a.5">今復約略言之。</seg>
<seg xml:id="KR2o0025_tls_023-319a.6">馬遷八書，</seg>
<seg xml:id="KR2o0025_tls_023-319a.7">皆綜覈典章，</seg>
<seg xml:id="KR2o0025_tls_023-319a.8">發明大旨者也。</seg>
<seg xml:id="KR2o0025_tls_023-319a.9">其《禮書》例曰：</seg>
<seg xml:id="KR2o0025_tls_023-319a.10">「籩豆之事，</seg>
<seg xml:id="KR2o0025_tls_023-319a.11">則有司存。」</seg>
<seg xml:id="KR2o0025_tls_023-319a.12">此史部書誌之通例也。</seg>
<seg xml:id="KR2o0025_tls_023-319a.13">馬遷所指為有司者，</seg>
<seg xml:id="KR2o0025_tls_023-319a.14">如叔孫朝儀，</seg>
<seg xml:id="KR2o0025_tls_023-319a.15">韓信軍法，</seg>
<seg xml:id="KR2o0025_tls_023-319a.16">蕭何律令，</seg>
<seg xml:id="KR2o0025_tls_023-319a.17">各有官守而存其掌故，</seg>
<seg xml:id="KR2o0025_tls_023-319a.18">史文不能一概而收耳。</seg>
<seg xml:id="KR2o0025_tls_023-319a.19">惜無劉秩、杜佑其人，</seg>
<seg xml:id="KR2o0025_tls_023-319a.20">別刪掌故而裁為典要。</seg>
<seg xml:id="KR2o0025_tls_023-319a.21">故求漢典者，</seg>
<seg xml:id="KR2o0025_tls_023-319a.22">僅有班書，</seg>
<seg xml:id="KR2o0025_tls_023-319a.23">而名數不能如唐代之詳，</seg>
<seg xml:id="KR2o0025_tls_023-319a.24">其效易見也。</seg>
<seg xml:id="KR2o0025_tls_023-319a.25">則別刪掌故以輔誌，</seg>
<seg xml:id="KR2o0025_tls_023-319a.26">猶《唐書》之有《唐會要》，</seg>
<seg xml:id="KR2o0025_tls_023-319a.27">《宋史》之有《宋會要》，</seg>
<seg xml:id="KR2o0025_tls_023-319a.28">《元史》之有《元典章》，</seg>
<seg xml:id="KR2o0025_tls_023-319a.29">《明史》之有《明會典》而已矣。</seg>
</p>
<p>
<seg xml:id="KR2o0025_tls_023-320a.1">或曰：</seg>
<seg xml:id="KR2o0025_tls_023-320a.2">今之方誌，</seg>
<seg xml:id="KR2o0025_tls_023-320a.3">所謂藝文，</seg>
<seg xml:id="KR2o0025_tls_023-320a.4">置書目而多選詩文，</seg>
<seg xml:id="KR2o0025_tls_023-320a.5">似取事言互證，</seg>
<seg xml:id="KR2o0025_tls_023-320a.6">得變通之道矣。</seg>
<seg xml:id="KR2o0025_tls_023-320a.7">今必別撰一書為文徵，</seg>
<seg xml:id="KR2o0025_tls_023-320a.8">意豈有異乎？曰：</seg>
<seg xml:id="KR2o0025_tls_023-320a.9">說詳《永清文徵》之序例矣，</seg>
<seg xml:id="KR2o0025_tls_023-320a.10">今復約略言之。</seg>
<seg xml:id="KR2o0025_tls_023-320a.11">誌既仿史體而為之，</seg>
<seg xml:id="KR2o0025_tls_023-320a.12">則詩文有關於史裁者，</seg>
<seg xml:id="KR2o0025_tls_023-320a.13">當入紀傳之中，</seg>
<seg xml:id="KR2o0025_tls_023-320a.14">如班《書》傳誌所載漢廷詔疏諸文，</seg>
<seg xml:id="KR2o0025_tls_023-320a.15">可也。</seg>
<seg xml:id="KR2o0025_tls_023-320a.16">以選文之例而為藝文誌，</seg>
<seg xml:id="KR2o0025_tls_023-320a.17">是《宋文鑒》可合《宋史》為一書，</seg>
<seg xml:id="KR2o0025_tls_023-320a.18">《元文類》可合《元史》為一書矣，</seg>
<seg xml:id="KR2o0025_tls_023-320a.19">與紀傳中所載之文，</seg>
<seg xml:id="KR2o0025_tls_023-320a.20">何以別乎？</seg>
</p>
<p>
<seg xml:id="KR2o0025_tls_023-321a.1">或曰：</seg>
<seg xml:id="KR2o0025_tls_023-321a.2">選事仿於蕭梁，</seg>
<seg xml:id="KR2o0025_tls_023-321a.3">繼之《文苑英華》與《唐文粹》，</seg>
<seg xml:id="KR2o0025_tls_023-321a.4">其所由來久矣。</seg>
<seg xml:id="KR2o0025_tls_023-321a.5">今舉《文鑒》、《文類》，</seg>
<seg xml:id="KR2o0025_tls_023-321a.6">始演風詩之緒，</seg>
<seg xml:id="KR2o0025_tls_023-321a.7">何也？曰：</seg>
<seg xml:id="KR2o0025_tls_023-321a.8">《文選》、《文苑》諸家意在文藻，</seg>
<seg xml:id="KR2o0025_tls_023-321a.9">不徵實事也。</seg>
<seg xml:id="KR2o0025_tls_023-321a.10">《文鑒》始有意於政治，</seg>
<seg xml:id="KR2o0025_tls_023-321a.11">《文類》乃有意於故事，</seg>
<seg xml:id="KR2o0025_tls_023-321a.12">是後人相習久，</seg>
<seg xml:id="KR2o0025_tls_023-321a.13">而所見長於古人也。</seg>
</p>
<p>
<seg xml:id="KR2o0025_tls_023-322a.1">或曰：</seg>
<seg xml:id="KR2o0025_tls_023-322a.2">方州文字無多，</seg>
<seg xml:id="KR2o0025_tls_023-322a.3">既取經要之篇入經傳矣，</seg>
<seg xml:id="KR2o0025_tls_023-322a.4">又輯詩文與誌可互證者，</seg>
<seg xml:id="KR2o0025_tls_023-322a.5">別為一書，</seg>
<seg xml:id="KR2o0025_tls_023-322a.6">恐篇次寥寥無幾許也。曰：</seg>
<seg xml:id="KR2o0025_tls_023-322a.7">既已別為一書，</seg>
<seg xml:id="KR2o0025_tls_023-322a.8">義例自可稍寬。</seg>
<seg xml:id="KR2o0025_tls_023-322a.9">即《文鑒》《文類》，</seg>
<seg xml:id="KR2o0025_tls_023-322a.10">大旨在於證史，</seg>
<seg xml:id="KR2o0025_tls_023-322a.11">亦不能篇皆繩以一概也。</seg>
<seg xml:id="KR2o0025_tls_023-322a.12">名筆佳章，</seg>
<seg xml:id="KR2o0025_tls_023-322a.13">人所同好，</seg>
<seg xml:id="KR2o0025_tls_023-322a.14">即不盡合於證史，</seg>
<seg xml:id="KR2o0025_tls_023-322a.15">未嘗不可兼收也。</seg>
<seg xml:id="KR2o0025_tls_023-322a.16">蓋一書自有一書之體例，</seg>
<seg xml:id="KR2o0025_tls_023-322a.17">《詩》教自與《春秋》分轍也。</seg>
<seg xml:id="KR2o0025_tls_023-322a.18">近代方誌之藝文，</seg>
<seg xml:id="KR2o0025_tls_023-322a.19">其猥濫者，</seg>
<seg xml:id="KR2o0025_tls_023-322a.20">毋庸議矣。</seg>
<seg xml:id="KR2o0025_tls_023-322a.21">其稍有識者，</seg>
<seg xml:id="KR2o0025_tls_023-322a.22">亦知擇取其有用，</seg>
<seg xml:id="KR2o0025_tls_023-322a.23">而慎選無多也。</seg>
<seg xml:id="KR2o0025_tls_023-322a.24">不知律以史誌之義，</seg>
<seg xml:id="KR2o0025_tls_023-322a.25">即此已為濫收；</seg>
<seg xml:id="KR2o0025_tls_023-322a.26">若欲見一方文物之盛，</seg>
<seg xml:id="KR2o0025_tls_023-322a.27">雖倍增其藝文，</seg>
<seg xml:id="KR2o0025_tls_023-322a.28">猶嫌其隘矣。</seg>
<seg xml:id="KR2o0025_tls_023-322a.29">不為專輯一書，</seg>
<seg xml:id="KR2o0025_tls_023-322a.30">以明三家之學，</seg>
<seg xml:id="KR2o0025_tls_023-322a.31">進退皆失所據也。</seg>
</p>
<p>
<seg xml:id="KR2o0025_tls_023-323a.1">或曰：</seg>
<seg xml:id="KR2o0025_tls_023-323a.2">《文選》諸體，</seg>
<seg xml:id="KR2o0025_tls_023-323a.3">無所不備，</seg>
<seg xml:id="KR2o0025_tls_023-323a.4">今乃歸於風詩之流別，</seg>
<seg xml:id="KR2o0025_tls_023-323a.5">何謂也？曰：</seg>
<seg xml:id="KR2o0025_tls_023-323a.6">說詳《詩教》之篇矣，</seg>
<seg xml:id="KR2o0025_tls_023-323a.7">今復約略言之。</seg>
<seg xml:id="KR2o0025_tls_023-323a.8">《書》曰：</seg>
<seg xml:id="KR2o0025_tls_023-323a.9">「詩言誌。」</seg>
<seg xml:id="KR2o0025_tls_023-323a.10">古無私門之著述，</seg>
<seg xml:id="KR2o0025_tls_023-323a.11">經子諸史，</seg>
<seg xml:id="KR2o0025_tls_023-323a.12">皆本古人之官守；</seg>
<seg xml:id="KR2o0025_tls_023-323a.13">詩則可以惟意所欲言。</seg>
<seg xml:id="KR2o0025_tls_023-323a.14">唐、宋以前，</seg>
<seg xml:id="KR2o0025_tls_023-323a.15">文集之中無著述。</seg>
<seg xml:id="KR2o0025_tls_023-323a.16">文之不為義解<note>經學、</note>傳記<note>史學、</note>論撰<note>子家</note>諸品者，</seg>
<seg xml:id="KR2o0025_tls_023-323a.17">古人始稱之為文。</seg>
<seg xml:id="KR2o0025_tls_023-323a.18">其有義解、傳記、論撰諸體者，</seg>
<seg xml:id="KR2o0025_tls_023-323a.19">古人稱書，</seg>
<seg xml:id="KR2o0025_tls_023-323a.20">不稱文也。</seg>
<seg xml:id="KR2o0025_tls_023-323a.21">蕭統《文選》，</seg>
<seg xml:id="KR2o0025_tls_023-323a.22">合詩文而皆稱為文者，</seg>
<seg xml:id="KR2o0025_tls_023-323a.23">見文集之與詩，</seg>
<seg xml:id="KR2o0025_tls_023-323a.24">同一流別也。</seg>
<seg xml:id="KR2o0025_tls_023-323a.25">今仿選例而為文徵，</seg>
<seg xml:id="KR2o0025_tls_023-323a.26">入選之文，</seg>
<seg xml:id="KR2o0025_tls_023-323a.27">雖不一例，</seg>
<seg xml:id="KR2o0025_tls_023-323a.28">要皆自以其意為言者，</seg>
<seg xml:id="KR2o0025_tls_023-323a.29">故附之於風詩也。</seg>
</p>
<p>
<seg xml:id="KR2o0025_tls_023-324a.1">或曰：</seg>
<seg xml:id="KR2o0025_tls_023-324a.2">孔衍有《漢魏尚書》，</seg>
<seg xml:id="KR2o0025_tls_023-324a.3">王通亦有《續書》，</seg>
<seg xml:id="KR2o0025_tls_023-324a.4">皆取詔誥章疏，</seg>
<seg xml:id="KR2o0025_tls_023-324a.5">都為一集，</seg>
<seg xml:id="KR2o0025_tls_023-324a.6">亦《文選》之流也。</seg>
<seg xml:id="KR2o0025_tls_023-324a.7">然彼以衍書家，</seg>
<seg xml:id="KR2o0025_tls_023-324a.8">而不以入詩部，</seg>
<seg xml:id="KR2o0025_tls_023-324a.9">何也？曰：</seg>
<seg xml:id="KR2o0025_tls_023-324a.10">《書》學自左氏以後，</seg>
<seg xml:id="KR2o0025_tls_023-324a.11">並入《春秋》。</seg>
<seg xml:id="KR2o0025_tls_023-324a.12">孔衍、王通之徒，</seg>
<seg xml:id="KR2o0025_tls_023-324a.13">不達其義而強為之，</seg>
<seg xml:id="KR2o0025_tls_023-324a.14">故其道亦卒不能行。</seg>
<seg xml:id="KR2o0025_tls_023-324a.15">譬猶後世，</seg>
<seg xml:id="KR2o0025_tls_023-324a.16">濟水已入於河，</seg>
<seg xml:id="KR2o0025_tls_023-324a.17">而泥《禹貢》者，</seg>
<seg xml:id="KR2o0025_tls_023-324a.18">猶欲於滎澤、陶邱濬故道也。</seg>
</p>
<p>
<seg xml:id="KR2o0025_tls_023-325a.1">或曰：</seg>
<seg xml:id="KR2o0025_tls_023-325a.2">三書之外，</seg>
<seg xml:id="KR2o0025_tls_023-325a.3">亦有相仍而不廢者，</seg>
<seg xml:id="KR2o0025_tls_023-325a.4">如《通鑒》之編年，</seg>
<seg xml:id="KR2o0025_tls_023-325a.5">本末之紀事，</seg>
<seg xml:id="KR2o0025_tls_023-325a.6">後此相承，</seg>
<seg xml:id="KR2o0025_tls_023-325a.7">當如俎豆之不祧矣。</seg>
<seg xml:id="KR2o0025_tls_023-325a.8">是於六藝，</seg>
<seg xml:id="KR2o0025_tls_023-325a.9">何所演其流別歟？曰：</seg>
<seg xml:id="KR2o0025_tls_023-325a.10">是皆《春秋》之支別也。</seg>
<seg xml:id="KR2o0025_tls_023-325a.11">蓋紀傳之史，</seg>
<seg xml:id="KR2o0025_tls_023-325a.12">本衍《春秋》家學，</seg>
<seg xml:id="KR2o0025_tls_023-325a.13">而《通鑒》即衍本紀之文，</seg>
<seg xml:id="KR2o0025_tls_023-325a.14">而合其誌傳為一也。</seg>
<seg xml:id="KR2o0025_tls_023-325a.15">若夫紀事本末，</seg>
<seg xml:id="KR2o0025_tls_023-325a.16">其源出於《尚書》；</seg>
<seg xml:id="KR2o0025_tls_023-325a.17">而《尚書》中折而入於《春秋》，</seg>
<seg xml:id="KR2o0025_tls_023-325a.18">故亦為《春秋》之別也。</seg>
<seg xml:id="KR2o0025_tls_023-325a.19">馬、班以下，</seg>
<seg xml:id="KR2o0025_tls_023-325a.20">代演《春秋》於紀傳矣，</seg>
<seg xml:id="KR2o0025_tls_023-325a.21">《通鑒》取紀傳之分，</seg>
<seg xml:id="KR2o0025_tls_023-325a.22">而合之以編年，</seg>
<seg xml:id="KR2o0025_tls_023-325a.23">《紀事本末》又取《通鑒》之合，</seg>
<seg xml:id="KR2o0025_tls_023-325a.24">而分之以事類；</seg>
<seg xml:id="KR2o0025_tls_023-325a.25">而因事命篇，</seg>
<seg xml:id="KR2o0025_tls_023-325a.26">不為常例，</seg>
<seg xml:id="KR2o0025_tls_023-325a.27">轉得《尚書》之遺法。</seg>
<seg xml:id="KR2o0025_tls_023-325a.28">所謂事經屢變而反其初，</seg>
<seg xml:id="KR2o0025_tls_023-325a.29">賁飾所為受以剝，</seg>
<seg xml:id="KR2o0025_tls_023-325a.30">剝窮所為受以復也。</seg>
<seg xml:id="KR2o0025_tls_023-325a.31">譬燒丹砂以為水銀，</seg>
<seg xml:id="KR2o0025_tls_023-325a.32">取水銀而燒之，</seg>
<seg xml:id="KR2o0025_tls_023-325a.33">復為丹砂，</seg>
<seg xml:id="KR2o0025_tls_023-325a.34">即其理矣。</seg>
<seg xml:id="KR2o0025_tls_023-325a.35">此說別有專篇討論，</seg>
<seg xml:id="KR2o0025_tls_023-325a.36">不具詳也<note>此乃附論，非言方誌。</note>。</seg>
</p>
<p>
<seg xml:id="KR2o0025_tls_023-326a.1">或曰：</seg>
<seg xml:id="KR2o0025_tls_023-326a.2">子修方誌，</seg>
<seg xml:id="KR2o0025_tls_023-326a.3">更於三書之外，</seg>
<seg xml:id="KR2o0025_tls_023-326a.4">別有《叢談》一書何為邪？曰：</seg>
<seg xml:id="KR2o0025_tls_023-326a.5">此徵材之所餘也。</seg>
<seg xml:id="KR2o0025_tls_023-326a.6">古人書欲成家，</seg>
<seg xml:id="KR2o0025_tls_023-326a.7">非誇多而求盡也。</seg>
<seg xml:id="KR2o0025_tls_023-326a.8">然不博覽，</seg>
<seg xml:id="KR2o0025_tls_023-326a.9">無以為約取地。</seg>
<seg xml:id="KR2o0025_tls_023-326a.10">既約取矣，</seg>
<seg xml:id="KR2o0025_tls_023-326a.11">博覽所餘，</seg>
<seg xml:id="KR2o0025_tls_023-326a.12">攔入則不倫，</seg>
<seg xml:id="KR2o0025_tls_023-326a.13">棄之則可惜，</seg>
<seg xml:id="KR2o0025_tls_023-326a.14">故附稗野說部之流，</seg>
<seg xml:id="KR2o0025_tls_023-326a.15">而作叢談，</seg>
<seg xml:id="KR2o0025_tls_023-326a.16">猶經之別解，</seg>
<seg xml:id="KR2o0025_tls_023-326a.17">史之外傳，</seg>
<seg xml:id="KR2o0025_tls_023-326a.18">子之外篇也。</seg>
<seg xml:id="KR2o0025_tls_023-326a.19">其不合三書之目而稱四，</seg>
<seg xml:id="KR2o0025_tls_023-326a.20">何邪？</seg>
<seg xml:id="KR2o0025_tls_023-326a.21">三書皆經要，</seg>
<seg xml:id="KR2o0025_tls_023-326a.22">而《叢談》則非必不可闕之書也。</seg>
<seg xml:id="KR2o0025_tls_023-326a.23">前人修誌，</seg>
<seg xml:id="KR2o0025_tls_023-326a.24">則常以此類附誌後，</seg>
<seg xml:id="KR2o0025_tls_023-326a.25">或稱餘編，</seg>
<seg xml:id="KR2o0025_tls_023-326a.26">或稱雜誌。</seg>
<seg xml:id="KR2o0025_tls_023-326a.27">彼於書之例義，</seg>
<seg xml:id="KR2o0025_tls_023-326a.28">未見卓然成家，</seg>
<seg xml:id="KR2o0025_tls_023-326a.29">附於其後，</seg>
<seg xml:id="KR2o0025_tls_023-326a.30">故無傷也。</seg>
<seg xml:id="KR2o0025_tls_023-326a.31">既立三家之學，</seg>
<seg xml:id="KR2o0025_tls_023-326a.32">以著三部之書，</seg>
<seg xml:id="KR2o0025_tls_023-326a.33">則義無可惜，</seg>
<seg xml:id="KR2o0025_tls_023-326a.34">不如別著一編為得所矣。</seg>
<seg xml:id="KR2o0025_tls_023-326a.35">《漢誌》所謂小說家流，</seg>
<seg xml:id="KR2o0025_tls_023-326a.36">出於稗官，</seg>
<seg xml:id="KR2o0025_tls_023-326a.37">街談巷議，</seg>
<seg xml:id="KR2o0025_tls_023-326a.38">亦采風所不廢雲爾。</seg>
</p>
<p>
<seg xml:id="KR2o0025_tls_023-327a.1">州縣請立誌科議</seg>
</p>
<p>
<seg xml:id="KR2o0025_tls_023-328a.1">鄙人少長貧困，</seg>
<seg xml:id="KR2o0025_tls_023-328a.2">筆墨幹人，</seg>
<seg xml:id="KR2o0025_tls_023-328a.3">屢膺誌乘之聘，</seg>
<seg xml:id="KR2o0025_tls_023-328a.4">閱歷誌事多矣。</seg>
<seg xml:id="KR2o0025_tls_023-328a.5">其間評騭古人是非，</seg>
<seg xml:id="KR2o0025_tls_023-328a.6">斟酌後誌凡例，</seg>
<seg xml:id="KR2o0025_tls_023-328a.7">蓋嘗詳哉其言之矣。</seg>
<seg xml:id="KR2o0025_tls_023-328a.8">要皆披文相質，</seg>
<seg xml:id="KR2o0025_tls_023-328a.9">因體立裁。</seg>
<seg xml:id="KR2o0025_tls_023-328a.10">至於立法開先，</seg>
<seg xml:id="KR2o0025_tls_023-328a.11">善規防後，</seg>
<seg xml:id="KR2o0025_tls_023-328a.12">既非職業所及，</seg>
<seg xml:id="KR2o0025_tls_023-328a.13">嫌為出位之謀，</seg>
<seg xml:id="KR2o0025_tls_023-328a.14">間或清燕談天，</seg>
<seg xml:id="KR2o0025_tls_023-328a.15">輒付泥牛入海。</seg>
<seg xml:id="KR2o0025_tls_023-328a.16">美誌不效，</seg>
<seg xml:id="KR2o0025_tls_023-328a.17">中懷闕如。</seg>
<seg xml:id="KR2o0025_tls_023-328a.18">然定法既不為一時，</seg>
<seg xml:id="KR2o0025_tls_023-328a.19">則立說亦何妨俟後，</seg>
<seg xml:id="KR2o0025_tls_023-328a.20">是以願終言之，</seg>
<seg xml:id="KR2o0025_tls_023-328a.21">以待知者擇焉。</seg>
</p>
<p>
<seg xml:id="KR2o0025_tls_023-329a.1">按《周官》宗伯之屬，</seg>
<seg xml:id="KR2o0025_tls_023-329a.2">外史掌四方之誌，</seg>
<seg xml:id="KR2o0025_tls_023-329a.3">註謂若晉《乘》、楚《梼杌》之類，</seg>
<seg xml:id="KR2o0025_tls_023-329a.4">是則諸侯之成書也。</seg>
<seg xml:id="KR2o0025_tls_023-329a.5">成書豈無所藉？</seg>
<seg xml:id="KR2o0025_tls_023-329a.6">蓋嘗考之周制，</seg>
<seg xml:id="KR2o0025_tls_023-329a.7">而知古人之於史事，</seg>
<seg xml:id="KR2o0025_tls_023-329a.8">未嘗不至纖悉也。</seg>
<seg xml:id="KR2o0025_tls_023-329a.9">司會既於郊野縣都掌其書契版圖之貳；</seg>
<seg xml:id="KR2o0025_tls_023-329a.10">黨正「屬民讀法，</seg>
<seg xml:id="KR2o0025_tls_023-329a.11">書其德行道藝」；</seg>
<seg xml:id="KR2o0025_tls_023-329a.12">閭胥比眾，</seg>
<seg xml:id="KR2o0025_tls_023-329a.13">「書其敬敏任恤」；</seg>
<seg xml:id="KR2o0025_tls_023-329a.14">誦訓「掌道方誌，</seg>
<seg xml:id="KR2o0025_tls_023-329a.15">以詔觀事，</seg>
<seg xml:id="KR2o0025_tls_023-329a.16">掌道方慝，</seg>
<seg xml:id="KR2o0025_tls_023-329a.17">以詔避忌，</seg>
<seg xml:id="KR2o0025_tls_023-329a.18">以知地俗」；</seg>
<seg xml:id="KR2o0025_tls_023-329a.19">小史「掌邦國之誌，</seg>
<seg xml:id="KR2o0025_tls_023-329a.20">奠系世，</seg>
<seg xml:id="KR2o0025_tls_023-329a.21">辨昭穆」；</seg>
<seg xml:id="KR2o0025_tls_023-329a.22">訓方「掌導四方之政事，</seg>
<seg xml:id="KR2o0025_tls_023-329a.23">與其上下之誌，</seg>
<seg xml:id="KR2o0025_tls_023-329a.24">誦四方之傳道」；</seg>
<seg xml:id="KR2o0025_tls_023-329a.25">形方「掌邦國之地域，</seg>
<seg xml:id="KR2o0025_tls_023-329a.26">而正其封疆」；</seg>
<seg xml:id="KR2o0025_tls_023-329a.27">山師川師「各掌山林川澤之名，</seg>
<seg xml:id="KR2o0025_tls_023-329a.28">辨物與其利害」；</seg>
<seg xml:id="KR2o0025_tls_023-329a.29">原師「掌四方之地名，</seg>
<seg xml:id="KR2o0025_tls_023-329a.30">辨其邱陵墳衍原隰之名」；</seg>
<seg xml:id="KR2o0025_tls_023-329a.31">是於鄉遂都鄙之間，</seg>
<seg xml:id="KR2o0025_tls_023-329a.32">山川風俗，</seg>
<seg xml:id="KR2o0025_tls_023-329a.33">物產人倫，</seg>
<seg xml:id="KR2o0025_tls_023-329a.34">亦已鉅細無遺矣。</seg>
<seg xml:id="KR2o0025_tls_023-329a.35">至於行人之獻五書，</seg>
<seg xml:id="KR2o0025_tls_023-329a.36">職方之聚圖籍，</seg>
<seg xml:id="KR2o0025_tls_023-329a.37">大師之陳風詩，</seg>
<seg xml:id="KR2o0025_tls_023-329a.38">則其達之於上者也。</seg>
<seg xml:id="KR2o0025_tls_023-329a.39">蓋制度由上而下，</seg>
<seg xml:id="KR2o0025_tls_023-329a.40">采摭由下而上，</seg>
<seg xml:id="KR2o0025_tls_023-329a.41">惟采摭備，</seg>
<seg xml:id="KR2o0025_tls_023-329a.42">斯制度愈精，</seg>
<seg xml:id="KR2o0025_tls_023-329a.43">三代之良法也。</seg>
<seg xml:id="KR2o0025_tls_023-329a.44">後世史事，</seg>
<seg xml:id="KR2o0025_tls_023-329a.45">上詳於下。</seg>
<seg xml:id="KR2o0025_tls_023-329a.46">郡縣異於封建，</seg>
<seg xml:id="KR2o0025_tls_023-329a.47">方誌不復視古國史，</seg>
<seg xml:id="KR2o0025_tls_023-329a.48">而入於地理家言，</seg>
<seg xml:id="KR2o0025_tls_023-329a.49">則其事已偏而不全。</seg>
<seg xml:id="KR2o0025_tls_023-329a.50">且其書無官守制度，</seg>
<seg xml:id="KR2o0025_tls_023-329a.51">而聽人之自為，</seg>
<seg xml:id="KR2o0025_tls_023-329a.52">故其例亦參差而不可為典要，</seg>
<seg xml:id="KR2o0025_tls_023-329a.53">勢使然也。</seg>
</p>
<p>
<seg xml:id="KR2o0025_tls_023-330a.1">夫文章視諸政事而已矣。</seg>
<seg xml:id="KR2o0025_tls_023-330a.2">三代以後之文章，</seg>
<seg xml:id="KR2o0025_tls_023-330a.3">可無三代之遺制；</seg>
<seg xml:id="KR2o0025_tls_023-330a.4">三代以後之政事，</seg>
<seg xml:id="KR2o0025_tls_023-330a.5">不能不師三代之遺意也。</seg>
<seg xml:id="KR2o0025_tls_023-330a.6">茍於政法亦存三代文章之遺制，</seg>
<seg xml:id="KR2o0025_tls_023-330a.7">又何患乎文章不得三代之美備哉？</seg>
<seg xml:id="KR2o0025_tls_023-330a.8">天下政事，</seg>
<seg xml:id="KR2o0025_tls_023-330a.9">始於州縣，</seg>
<seg xml:id="KR2o0025_tls_023-330a.10">而達乎朝廷，</seg>
<seg xml:id="KR2o0025_tls_023-330a.11">猶三代比閭族黨，</seg>
<seg xml:id="KR2o0025_tls_023-330a.12">以上於六卿；</seg>
<seg xml:id="KR2o0025_tls_023-330a.13">其在侯國，</seg>
<seg xml:id="KR2o0025_tls_023-330a.14">則由長帥正伯，</seg>
<seg xml:id="KR2o0025_tls_023-330a.15">以通於天子也。</seg>
<seg xml:id="KR2o0025_tls_023-330a.16">朝廷六部尚書之所治，</seg>
<seg xml:id="KR2o0025_tls_023-330a.17">則合天下州縣六科吏典之掌故以立政也。</seg>
<seg xml:id="KR2o0025_tls_023-330a.18">其自下而上，</seg>
<seg xml:id="KR2o0025_tls_023-330a.19">亦猶三代比閭族黨、長帥正伯之遺也。</seg>
<seg xml:id="KR2o0025_tls_023-330a.20">六部必合天下掌故而政存，</seg>
<seg xml:id="KR2o0025_tls_023-330a.21">史官必合天下紀載而籍備也。</seg>
<seg xml:id="KR2o0025_tls_023-330a.22">乃州縣掌故，</seg>
<seg xml:id="KR2o0025_tls_023-330a.23">因事為名，</seg>
<seg xml:id="KR2o0025_tls_023-330a.24">承行典吏，</seg>
<seg xml:id="KR2o0025_tls_023-330a.25">多添註於六科之外。</seg>
<seg xml:id="KR2o0025_tls_023-330a.26">而州縣紀載，</seg>
<seg xml:id="KR2o0025_tls_023-330a.27">並無專人典守，</seg>
<seg xml:id="KR2o0025_tls_023-330a.28">大義闕如。</seg>
<seg xml:id="KR2o0025_tls_023-330a.29">間有好事者流，</seg>
<seg xml:id="KR2o0025_tls_023-330a.30">修輯誌乘，</seg>
<seg xml:id="KR2o0025_tls_023-330a.31">率憑一時采訪，</seg>
<seg xml:id="KR2o0025_tls_023-330a.32">人多庸猥，</seg>
<seg xml:id="KR2o0025_tls_023-330a.33">例罕完善；</seg>
<seg xml:id="KR2o0025_tls_023-330a.34">甚至挾私誣罔，</seg>
<seg xml:id="KR2o0025_tls_023-330a.35">賄賂行文。</seg>
<seg xml:id="KR2o0025_tls_023-330a.36">是以言及方誌，</seg>
<seg xml:id="KR2o0025_tls_023-330a.37">薦紳先生每難言之。</seg>
<seg xml:id="KR2o0025_tls_023-330a.38">史官采風自下，</seg>
<seg xml:id="KR2o0025_tls_023-330a.39">州縣誌乘如是，</seg>
<seg xml:id="KR2o0025_tls_023-330a.40">將憑何者為筆削資也？</seg>
<seg xml:id="KR2o0025_tls_023-330a.41">且有天下之史，</seg>
<seg xml:id="KR2o0025_tls_023-330a.42">有一國之史，</seg>
<seg xml:id="KR2o0025_tls_023-330a.43">有一家之史，</seg>
<seg xml:id="KR2o0025_tls_023-330a.44">有一人之史。</seg>
<seg xml:id="KR2o0025_tls_023-330a.45">傳狀誌述，</seg>
<seg xml:id="KR2o0025_tls_023-330a.46">一人之史也；</seg>
<seg xml:id="KR2o0025_tls_023-330a.47">家乘譜牒，</seg>
<seg xml:id="KR2o0025_tls_023-330a.48">一家之史也；</seg>
<seg xml:id="KR2o0025_tls_023-330a.49">部府縣誌，</seg>
<seg xml:id="KR2o0025_tls_023-330a.50">一國之史也；</seg>
<seg xml:id="KR2o0025_tls_023-330a.51">綜紀一朝，</seg>
<seg xml:id="KR2o0025_tls_023-330a.52">天下之史也。</seg>
<seg xml:id="KR2o0025_tls_023-330a.53">比人而後有家，</seg>
<seg xml:id="KR2o0025_tls_023-330a.54">比家而後有國，</seg>
<seg xml:id="KR2o0025_tls_023-330a.55">比國而後有天下。</seg>
<seg xml:id="KR2o0025_tls_023-330a.56">惟分者極其詳，</seg>
<seg xml:id="KR2o0025_tls_023-330a.57">然後合者能擇善而無憾也。</seg>
<seg xml:id="KR2o0025_tls_023-330a.58">譜牒散而難稽，</seg>
<seg xml:id="KR2o0025_tls_023-330a.59">傳誌私而多諛；</seg>
<seg xml:id="KR2o0025_tls_023-330a.60">朝廷修史，</seg>
<seg xml:id="KR2o0025_tls_023-330a.61">必將於方誌取其裁。</seg>
<seg xml:id="KR2o0025_tls_023-330a.62">而方誌之中，</seg>
<seg xml:id="KR2o0025_tls_023-330a.63">則統部取於諸府，</seg>
<seg xml:id="KR2o0025_tls_023-330a.64">諸府取於州縣，</seg>
<seg xml:id="KR2o0025_tls_023-330a.65">亦自下而上之道也。</seg>
<seg xml:id="KR2o0025_tls_023-330a.66">然則州縣誌書，</seg>
<seg xml:id="KR2o0025_tls_023-330a.67">下為譜牒傳誌持平，</seg>
<seg xml:id="KR2o0025_tls_023-330a.68">上為部府徵信，</seg>
<seg xml:id="KR2o0025_tls_023-330a.69">實朝史之要刪也。</seg>
<seg xml:id="KR2o0025_tls_023-330a.70">期會工程，</seg>
<seg xml:id="KR2o0025_tls_023-330a.71">賦稅獄訟，</seg>
<seg xml:id="KR2o0025_tls_023-330a.72">州縣恃有吏典掌故，</seg>
<seg xml:id="KR2o0025_tls_023-330a.73">能供六部之徵求；</seg>
<seg xml:id="KR2o0025_tls_023-330a.74">至於考獻徵文，</seg>
<seg xml:id="KR2o0025_tls_023-330a.75">州縣僅恃猥濫無法之誌乘，</seg>
<seg xml:id="KR2o0025_tls_023-330a.76">曾何足以當史官之采擇乎？</seg>
<seg xml:id="KR2o0025_tls_023-330a.77">州縣挈要之籍，</seg>
<seg xml:id="KR2o0025_tls_023-330a.78">既不足觀，</seg>
<seg xml:id="KR2o0025_tls_023-330a.79">宜乎朝史寧下求之譜牒傳誌，</seg>
<seg xml:id="KR2o0025_tls_023-330a.80">而不復問之州縣矣。</seg>
<seg xml:id="KR2o0025_tls_023-330a.81">夫期會工程，</seg>
<seg xml:id="KR2o0025_tls_023-330a.82">賦稅獄訟，</seg>
<seg xml:id="KR2o0025_tls_023-330a.83">六部不由州縣，</seg>
<seg xml:id="KR2o0025_tls_023-330a.84">而直問於民間，</seg>
<seg xml:id="KR2o0025_tls_023-330a.85">庸有當歟？</seg>
<seg xml:id="KR2o0025_tls_023-330a.86">則三代以後之史事，</seg>
<seg xml:id="KR2o0025_tls_023-330a.87">不亦難乎？</seg>
<seg xml:id="KR2o0025_tls_023-330a.88">夫文章視諸政事而已矣。</seg>
<seg xml:id="KR2o0025_tls_023-330a.89">無三代之官守典籍，</seg>
<seg xml:id="KR2o0025_tls_023-330a.90">即無三代之文章；</seg>
<seg xml:id="KR2o0025_tls_023-330a.91">茍無三代之文章，</seg>
<seg xml:id="KR2o0025_tls_023-330a.92">雖有三代之事功，</seg>
<seg xml:id="KR2o0025_tls_023-330a.93">不能昭揭如日月也。</seg>
<seg xml:id="KR2o0025_tls_023-330a.94">令史案牘，</seg>
<seg xml:id="KR2o0025_tls_023-330a.95">文學之儒，</seg>
<seg xml:id="KR2o0025_tls_023-330a.96">不屑道也。</seg>
<seg xml:id="KR2o0025_tls_023-330a.97">而經綸政教，</seg>
<seg xml:id="KR2o0025_tls_023-330a.98">未有舍是而別出者也。</seg>
<seg xml:id="KR2o0025_tls_023-330a.99">後世專以史事責之於文學，</seg>
<seg xml:id="KR2o0025_tls_023-330a.100">而官司掌故，</seg>
<seg xml:id="KR2o0025_tls_023-330a.101">不為史氏備其法制焉，</seg>
<seg xml:id="KR2o0025_tls_023-330a.102">斯則三代以後，</seg>
<seg xml:id="KR2o0025_tls_023-330a.103">離質言文，</seg>
<seg xml:id="KR2o0025_tls_023-330a.104">史事所以難言也。</seg>
<seg xml:id="KR2o0025_tls_023-330a.105">今天下大計，</seg>
<seg xml:id="KR2o0025_tls_023-330a.106">既始於州縣，</seg>
<seg xml:id="KR2o0025_tls_023-330a.107">則史事責成，</seg>
<seg xml:id="KR2o0025_tls_023-330a.108">亦當始於州縣之誌。</seg>
<seg xml:id="KR2o0025_tls_023-330a.109">州縣有荒陋無稽之誌，</seg>
<seg xml:id="KR2o0025_tls_023-330a.110">而無荒陋無稽之令史案牘。</seg>
<seg xml:id="KR2o0025_tls_023-330a.111">誌有因人臧否、因人工拙之義例文辭，</seg>
<seg xml:id="KR2o0025_tls_023-330a.112">案牘無因人臧否、因人工拙之義例文辭；</seg>
<seg xml:id="KR2o0025_tls_023-330a.113">蓋以登載有一定之法，</seg>
<seg xml:id="KR2o0025_tls_023-330a.114">典守有一定之人，</seg>
<seg xml:id="KR2o0025_tls_023-330a.115">所謂師三代之遺意也。</seg>
<seg xml:id="KR2o0025_tls_023-330a.116">故州縣之誌，</seg>
<seg xml:id="KR2o0025_tls_023-330a.117">不可取辦於一時，</seg>
<seg xml:id="KR2o0025_tls_023-330a.118">平日當於諸典吏中，</seg>
<seg xml:id="KR2o0025_tls_023-330a.119">特立誌科，</seg>
<seg xml:id="KR2o0025_tls_023-330a.120">僉典吏之稍明於文法者，</seg>
<seg xml:id="KR2o0025_tls_023-330a.121">以充其選。</seg>
<seg xml:id="KR2o0025_tls_023-330a.122">而且立為成法，</seg>
<seg xml:id="KR2o0025_tls_023-330a.123">俾如法以紀載，</seg>
<seg xml:id="KR2o0025_tls_023-330a.124">略如案牘之有公式焉，</seg>
<seg xml:id="KR2o0025_tls_023-330a.125">則無妄作聰明之弊矣。</seg>
<seg xml:id="KR2o0025_tls_023-330a.126">積數十年之久，</seg>
<seg xml:id="KR2o0025_tls_023-330a.127">則訪能文學而通史裁者，</seg>
<seg xml:id="KR2o0025_tls_023-330a.128">筆削以為成書，</seg>
<seg xml:id="KR2o0025_tls_023-330a.129">所謂待其人而後行也。</seg>
<seg xml:id="KR2o0025_tls_023-330a.130">如是又積而又修之，</seg>
<seg xml:id="KR2o0025_tls_023-330a.131">於事不勞，</seg>
<seg xml:id="KR2o0025_tls_023-330a.132">而功效已為文史之儒所不能及，</seg>
<seg xml:id="KR2o0025_tls_023-330a.133">所謂政法亦存三代文章之遺制也。</seg>
</p>
<p>
<seg xml:id="KR2o0025_tls_023-331a.1">然則立為成法將奈何？</seg>
<seg xml:id="KR2o0025_tls_023-331a.2">六科案牘，</seg>
<seg xml:id="KR2o0025_tls_023-331a.3">約取大略，</seg>
<seg xml:id="KR2o0025_tls_023-331a.4">而錄藏其副可也。</seg>
<seg xml:id="KR2o0025_tls_023-331a.5">官長師儒，</seg>
<seg xml:id="KR2o0025_tls_023-331a.6">去官之日，</seg>
<seg xml:id="KR2o0025_tls_023-331a.7">取其平日行事善惡有實據者，</seg>
<seg xml:id="KR2o0025_tls_023-331a.8">錄其始末可也。</seg>
<seg xml:id="KR2o0025_tls_023-331a.9">所屬之中，</seg>
<seg xml:id="KR2o0025_tls_023-331a.10">家修其譜，</seg>
<seg xml:id="KR2o0025_tls_023-331a.11">人撰其傳誌狀述，</seg>
<seg xml:id="KR2o0025_tls_023-331a.12">必呈其副；</seg>
<seg xml:id="KR2o0025_tls_023-331a.13">學校師儒，</seg>
<seg xml:id="KR2o0025_tls_023-331a.14">采取公論，</seg>
<seg xml:id="KR2o0025_tls_023-331a.15">覈正而藏於誌科可也。</seg>
<seg xml:id="KR2o0025_tls_023-331a.16">所屬人士，</seg>
<seg xml:id="KR2o0025_tls_023-331a.17">或有經史撰著，</seg>
<seg xml:id="KR2o0025_tls_023-331a.18">詩辭文筆，</seg>
<seg xml:id="KR2o0025_tls_023-331a.19">論定成編，</seg>
<seg xml:id="KR2o0025_tls_023-331a.20">必呈其副，</seg>
<seg xml:id="KR2o0025_tls_023-331a.21">藏於誌科，</seg>
<seg xml:id="KR2o0025_tls_023-331a.22">兼錄部目可也。</seg>
<seg xml:id="KR2o0025_tls_023-331a.23">衙廨城池，</seg>
<seg xml:id="KR2o0025_tls_023-331a.24">學廟祠宇，</seg>
<seg xml:id="KR2o0025_tls_023-331a.25">堤堰橋梁，</seg>
<seg xml:id="KR2o0025_tls_023-331a.26">有所修建，</seg>
<seg xml:id="KR2o0025_tls_023-331a.27">必告於科，</seg>
<seg xml:id="KR2o0025_tls_023-331a.28">而呈其端委可也。</seg>
<seg xml:id="KR2o0025_tls_023-331a.29">銘金刻石，</seg>
<seg xml:id="KR2o0025_tls_023-331a.30">紀事摛辭，</seg>
<seg xml:id="KR2o0025_tls_023-331a.31">必摩其本，</seg>
<seg xml:id="KR2o0025_tls_023-331a.32">而藏之於科可也。</seg>
<seg xml:id="KR2o0025_tls_023-331a.33">賓興鄉飲，</seg>
<seg xml:id="KR2o0025_tls_023-331a.34">讀法講書，</seg>
<seg xml:id="KR2o0025_tls_023-331a.35">凡有舉行，</seg>
<seg xml:id="KR2o0025_tls_023-331a.36">必書一時官秩及諸名姓，</seg>
<seg xml:id="KR2o0025_tls_023-331a.37">錄其所聞所見可也。</seg>
<seg xml:id="KR2o0025_tls_023-331a.38">置藏室焉，</seg>
<seg xml:id="KR2o0025_tls_023-331a.39">水火不可得而侵也。</seg>
<seg xml:id="KR2o0025_tls_023-331a.40">置鎖櫝焉，</seg>
<seg xml:id="KR2o0025_tls_023-331a.41">分科別類，</seg>
<seg xml:id="KR2o0025_tls_023-331a.42">歲月有時，</seg>
<seg xml:id="KR2o0025_tls_023-331a.43">封誌以藏，</seg>
<seg xml:id="KR2o0025_tls_023-331a.44">無故不得而私啟也。</seg>
<seg xml:id="KR2o0025_tls_023-331a.45">仿鄉塾義學之意，</seg>
<seg xml:id="KR2o0025_tls_023-331a.46">四鄉各設采訪一人，</seg>
<seg xml:id="KR2o0025_tls_023-331a.47">遴紳士之公正符人望者為之，</seg>
<seg xml:id="KR2o0025_tls_023-331a.48">俾搜遺文逸事，</seg>
<seg xml:id="KR2o0025_tls_023-331a.49">以時呈納可也。</seg>
<seg xml:id="KR2o0025_tls_023-331a.50">學校師儒，</seg>
<seg xml:id="KR2o0025_tls_023-331a.51">慎選老成，</seg>
<seg xml:id="KR2o0025_tls_023-331a.52">凡有呈納，</seg>
<seg xml:id="KR2o0025_tls_023-331a.53">相與持公覈實可也。</seg>
<seg xml:id="KR2o0025_tls_023-331a.54">夫禮樂與政事，</seg>
<seg xml:id="KR2o0025_tls_023-331a.55">相為表裏者也。</seg>
<seg xml:id="KR2o0025_tls_023-331a.56">學士討論禮樂，</seg>
<seg xml:id="KR2o0025_tls_023-331a.57">必詢器數於宗祝，</seg>
<seg xml:id="KR2o0025_tls_023-331a.58">考音節於工師，</seg>
<seg xml:id="KR2o0025_tls_023-331a.59">乃為文章不讬於空言也。</seg>
<seg xml:id="KR2o0025_tls_023-331a.60">令史案牘，</seg>
<seg xml:id="KR2o0025_tls_023-331a.61">則大臣討論國政之所資，</seg>
<seg xml:id="KR2o0025_tls_023-331a.62">猶禮之有宗祝器數，</seg>
<seg xml:id="KR2o0025_tls_023-331a.63">樂之有工師音節也。</seg>
<seg xml:id="KR2o0025_tls_023-331a.64">茍議政事而鄙令史案牘，</seg>
<seg xml:id="KR2o0025_tls_023-331a.65">定禮樂而不屑宗祝器數，</seg>
<seg xml:id="KR2o0025_tls_023-331a.66">與夫工師音節，</seg>
<seg xml:id="KR2o0025_tls_023-331a.67">則是無質之文，</seg>
<seg xml:id="KR2o0025_tls_023-331a.68">不可用也。</seg>
<seg xml:id="KR2o0025_tls_023-331a.69">獨於史氏之業，</seg>
<seg xml:id="KR2o0025_tls_023-331a.70">不為立法無弊，</seg>
<seg xml:id="KR2o0025_tls_023-331a.71">豈曰委之文學之儒已足辦歟？</seg>
</p>
<p>
<seg xml:id="KR2o0025_tls_023-332a.1">或曰：</seg>
<seg xml:id="KR2o0025_tls_023-332a.2">州縣既立誌科，</seg>
<seg xml:id="KR2o0025_tls_023-332a.3">不患文獻之散逸矣。</seg>
<seg xml:id="KR2o0025_tls_023-332a.4">由州縣而達乎史官，</seg>
<seg xml:id="KR2o0025_tls_023-332a.5">其地懸而其勢亦無統要，</seg>
<seg xml:id="KR2o0025_tls_023-332a.6">府與布政使司，</seg>
<seg xml:id="KR2o0025_tls_023-332a.7">可不過而問歟？曰：</seg>
<seg xml:id="KR2o0025_tls_023-332a.8">州縣奉行不實，</seg>
<seg xml:id="KR2o0025_tls_023-332a.9">司府必當以條察也。</seg>
<seg xml:id="KR2o0025_tls_023-332a.10">至於誌科，</seg>
<seg xml:id="KR2o0025_tls_023-332a.11">既約六科案牘之要，</seg>
<seg xml:id="KR2o0025_tls_023-332a.12">以存其籍矣。</seg>
<seg xml:id="KR2o0025_tls_023-332a.13">府吏必約州縣誌科之要，</seg>
<seg xml:id="KR2o0025_tls_023-332a.14">以為府誌取裁；</seg>
<seg xml:id="KR2o0025_tls_023-332a.15">司吏必約府科之要，</seg>
<seg xml:id="KR2o0025_tls_023-332a.16">以為通誌取裁；</seg>
<seg xml:id="KR2o0025_tls_023-332a.17">不特司府之誌，</seg>
<seg xml:id="KR2o0025_tls_023-332a.18">有所取裁，</seg>
<seg xml:id="KR2o0025_tls_023-332a.19">且兼收並蓄，</seg>
<seg xml:id="KR2o0025_tls_023-332a.20">參互考求，</seg>
<seg xml:id="KR2o0025_tls_023-332a.21">可以稽州縣誌科之實否也。</seg>
<seg xml:id="KR2o0025_tls_023-332a.22">至於統部大僚，</seg>
<seg xml:id="KR2o0025_tls_023-332a.23">司科亦於去官之日，</seg>
<seg xml:id="KR2o0025_tls_023-332a.24">如州縣誌科之於其官長師儒，</seg>
<seg xml:id="KR2o0025_tls_023-332a.25">錄其平日行事善惡有實據者，</seg>
<seg xml:id="KR2o0025_tls_023-332a.26">詳其始末，</seg>
<seg xml:id="KR2o0025_tls_023-332a.27">存於科也。</seg>
<seg xml:id="KR2o0025_tls_023-332a.28">諸府官僚，</seg>
<seg xml:id="KR2o0025_tls_023-332a.29">府科亦於去官之日，</seg>
<seg xml:id="KR2o0025_tls_023-332a.30">錄如州縣可也。</seg>
<seg xml:id="KR2o0025_tls_023-332a.31">此則府誌科吏，</seg>
<seg xml:id="KR2o0025_tls_023-332a.32">不特合州縣科冊而存其副，</seg>
<seg xml:id="KR2o0025_tls_023-332a.33">司誌科吏，</seg>
<seg xml:id="KR2o0025_tls_023-332a.34">不特合諸府科而存其副，</seg>
<seg xml:id="KR2o0025_tls_023-332a.35">且有自為其司與府者，</seg>
<seg xml:id="KR2o0025_tls_023-332a.36">不容略也。</seg>
</p>
<p>
<seg xml:id="KR2o0025_tls_023-333a.1">或曰：</seg>
<seg xml:id="KR2o0025_tls_023-333a.2">是於史事，</seg>
<seg xml:id="KR2o0025_tls_023-333a.3">誠有裨矣。</seg>
<seg xml:id="KR2o0025_tls_023-333a.4">不識政理亦有賴於是歟？曰：</seg>
<seg xml:id="KR2o0025_tls_023-333a.5">文章政事，</seg>
<seg xml:id="KR2o0025_tls_023-333a.6">未有不相表裏者也。</seg>
<seg xml:id="KR2o0025_tls_023-333a.7">令史案牘，</seg>
<seg xml:id="KR2o0025_tls_023-333a.8">政事之憑藉也。</seg>
<seg xml:id="KR2o0025_tls_023-333a.9">有事出不虞，</seg>
<seg xml:id="KR2o0025_tls_023-333a.10">而失於水火者焉，</seg>
<seg xml:id="KR2o0025_tls_023-333a.11">有收藏不謹，</seg>
<seg xml:id="KR2o0025_tls_023-333a.12">而蝕於濕蠹者焉；</seg>
<seg xml:id="KR2o0025_tls_023-333a.13">有奸吏舞法，</seg>
<seg xml:id="KR2o0025_tls_023-333a.14">而竄竊更改者焉；</seg>
<seg xml:id="KR2o0025_tls_023-333a.15">如皆錄其要，</seg>
<seg xml:id="KR2o0025_tls_023-333a.16">而藏副於誌科，</seg>
<seg xml:id="KR2o0025_tls_023-333a.17">則無數者之患矣。</seg>
<seg xml:id="KR2o0025_tls_023-333a.18">此補於政理者不鮮也。</seg>
<seg xml:id="KR2o0025_tls_023-333a.19">譜牒不掌於官，</seg>
<seg xml:id="KR2o0025_tls_023-333a.20">亦今古異宜，</seg>
<seg xml:id="KR2o0025_tls_023-333a.21">天下門族之繁，</seg>
<seg xml:id="KR2o0025_tls_023-333a.22">不能悉覈於京曹也。</seg>
<seg xml:id="KR2o0025_tls_023-333a.23">然祠襲爭奪，</seg>
<seg xml:id="KR2o0025_tls_023-333a.24">則有訟焉；</seg>
<seg xml:id="KR2o0025_tls_023-333a.25">產業繼嗣，</seg>
<seg xml:id="KR2o0025_tls_023-333a.26">則有訟焉；</seg>
<seg xml:id="KR2o0025_tls_023-333a.27">冒姓占籍，</seg>
<seg xml:id="KR2o0025_tls_023-333a.28">降服歸宗，</seg>
<seg xml:id="KR2o0025_tls_023-333a.29">則有訟焉；</seg>
<seg xml:id="KR2o0025_tls_023-333a.30">昏姻違律，</seg>
<seg xml:id="KR2o0025_tls_023-333a.31">則有訟焉；</seg>
<seg xml:id="KR2o0025_tls_023-333a.32">戶役隱漏，</seg>
<seg xml:id="KR2o0025_tls_023-333a.33">則有訟焉。</seg>
<seg xml:id="KR2o0025_tls_023-333a.34">或譜據遺失，</seg>
<seg xml:id="KR2o0025_tls_023-333a.35">或奸徒偽撰，</seg>
<seg xml:id="KR2o0025_tls_023-333a.36">臨時炫惑，</seg>
<seg xml:id="KR2o0025_tls_023-333a.37">叢弊滋焉。</seg>
<seg xml:id="KR2o0025_tls_023-333a.38">平日凡有譜牒，</seg>
<seg xml:id="KR2o0025_tls_023-333a.39">悉呈其副於誌科，</seg>
<seg xml:id="KR2o0025_tls_023-333a.40">則無數者之患矣。</seg>
<seg xml:id="KR2o0025_tls_023-333a.41">此補於政理者，</seg>
<seg xml:id="KR2o0025_tls_023-333a.42">又不鮮也。</seg>
<seg xml:id="KR2o0025_tls_023-333a.43">古無私門之著述，</seg>
<seg xml:id="KR2o0025_tls_023-333a.44">蓋自戰國以還，</seg>
<seg xml:id="KR2o0025_tls_023-333a.45">未有可以古法拘也。</seg>
<seg xml:id="KR2o0025_tls_023-333a.46">然文字不隸於官守，</seg>
<seg xml:id="KR2o0025_tls_023-333a.47">則人不勝自用之私。</seg>
<seg xml:id="KR2o0025_tls_023-333a.48">聖學衰而橫議亂其教，</seg>
<seg xml:id="KR2o0025_tls_023-333a.49">史官失而野史逞其私；</seg>
<seg xml:id="KR2o0025_tls_023-333a.50">晚近文集傳誌之猥濫，</seg>
<seg xml:id="KR2o0025_tls_023-333a.51">說部是非之混淆，</seg>
<seg xml:id="KR2o0025_tls_023-333a.52">其瀆亂紀載，</seg>
<seg xml:id="KR2o0025_tls_023-333a.53">熒惑清議，</seg>
<seg xml:id="KR2o0025_tls_023-333a.54">蓋有不可得而勝詰者矣。</seg>
<seg xml:id="KR2o0025_tls_023-333a.55">茍於論定成編之業，</seg>
<seg xml:id="KR2o0025_tls_023-333a.56">必呈副於誌科，</seg>
<seg xml:id="KR2o0025_tls_023-333a.57">而學校師儒從公討論，</seg>
<seg xml:id="KR2o0025_tls_023-333a.58">則地近而易於質實，</seg>
<seg xml:id="KR2o0025_tls_023-333a.59">時近而不能讬於傳聞，</seg>
<seg xml:id="KR2o0025_tls_023-333a.60">又不致有數者之患矣。</seg>
<seg xml:id="KR2o0025_tls_023-333a.61">此補於政理者，</seg>
<seg xml:id="KR2o0025_tls_023-333a.62">殆不可以勝計也。</seg>
<seg xml:id="KR2o0025_tls_023-333a.63">故曰文章政事，</seg>
<seg xml:id="KR2o0025_tls_023-333a.64">未有不相表裏者也。</seg>
</p>
<p>
<seg xml:id="KR2o0025_tls_023-334a.1">地誌統部</seg>
</p>
<p>
<seg xml:id="KR2o0025_tls_023-335a.1">陽湖洪編修亮吉，</seg>
<seg xml:id="KR2o0025_tls_023-335a.2">嘗撰輯《乾隆府廳州縣誌》，</seg>
<seg xml:id="KR2o0025_tls_023-335a.3">其分部乃用《一統誌》例，</seg>
<seg xml:id="KR2o0025_tls_023-335a.4">以布政使司分隸府廳州縣。</seg>
<seg xml:id="KR2o0025_tls_023-335a.5">余於十年前，</seg>
<seg xml:id="KR2o0025_tls_023-335a.6">訪洪君於其家，</seg>
<seg xml:id="KR2o0025_tls_023-335a.7">謂此書於今制當稱部院，</seg>
<seg xml:id="KR2o0025_tls_023-335a.8">不當泥布政使司舊文。</seg>
<seg xml:id="KR2o0025_tls_023-335a.9">因歷言今制分部與初制異者，</seg>
<seg xml:id="KR2o0025_tls_023-335a.10">以明例義。</seg>
<seg xml:id="KR2o0025_tls_023-335a.11">洪君意未然也。</seg>
<seg xml:id="KR2o0025_tls_023-335a.12">近見其所刻《卷施閣文集》，</seg>
<seg xml:id="KR2o0025_tls_023-335a.13">內有《與章進士書》，</seg>
<seg xml:id="KR2o0025_tls_023-335a.14">繁稱博引，</seg>
<seg xml:id="KR2o0025_tls_023-335a.15">痛駁分部之說。</seg>
<seg xml:id="KR2o0025_tls_023-335a.16">余終不敢謂然。</seg>
<seg xml:id="KR2o0025_tls_023-335a.17">又其所辨，</seg>
<seg xml:id="KR2o0025_tls_023-335a.18">多余向所已剖，</seg>
<seg xml:id="KR2o0025_tls_023-335a.19">不當復雲雲者。</seg>
<seg xml:id="KR2o0025_tls_023-335a.20">則余本旨，</seg>
<seg xml:id="KR2o0025_tls_023-335a.21">洪君殆亦不甚憶矣。</seg>
<seg xml:id="KR2o0025_tls_023-335a.22">因疏別其說，</seg>
<seg xml:id="KR2o0025_tls_023-335a.23">存示子弟，</seg>
<seg xml:id="KR2o0025_tls_023-335a.24">明其所見然耳，</seg>
<seg xml:id="KR2o0025_tls_023-335a.25">不敢謂己說之必是也。</seg>
</p>
<p>
<seg xml:id="KR2o0025_tls_023-336a.1">統部之制，</seg>
<seg xml:id="KR2o0025_tls_023-336a.2">封建之世，</seg>
<seg xml:id="KR2o0025_tls_023-336a.3">則有方伯。</seg>
<seg xml:id="KR2o0025_tls_023-336a.4">郡縣之世，</seg>
<seg xml:id="KR2o0025_tls_023-336a.5">則自漢分十三部州；</seg>
<seg xml:id="KR2o0025_tls_023-336a.6">六朝州郡，</seg>
<seg xml:id="KR2o0025_tls_023-336a.7">制度叠改，</seg>
<seg xml:id="KR2o0025_tls_023-336a.8">其統部之官，</seg>
<seg xml:id="KR2o0025_tls_023-336a.9">雖有都督總管諸名，</seg>
<seg xml:id="KR2o0025_tls_023-336a.10">而建府無常，</seg>
<seg xml:id="KR2o0025_tls_023-336a.11">故唐人修五代地誌，</seg>
<seg xml:id="KR2o0025_tls_023-336a.12">即《隋誌》。</seg>
<seg xml:id="KR2o0025_tls_023-336a.13">不得統部之說，</seg>
<seg xml:id="KR2o0025_tls_023-336a.14">至以《禹貢》九州，</seg>
<seg xml:id="KR2o0025_tls_023-336a.15">畫分郡縣，</seg>
<seg xml:id="KR2o0025_tls_023-336a.16">其弊然也。</seg>
<seg xml:id="KR2o0025_tls_023-336a.17">唐人分道，</seg>
<seg xml:id="KR2o0025_tls_023-336a.18">宋人分路，</seg>
<seg xml:id="KR2o0025_tls_023-336a.19">雖官制統轄不常，</seg>
<seg xml:id="KR2o0025_tls_023-336a.20">而道路之名不改；</seg>
<seg xml:id="KR2o0025_tls_023-336a.21">故修地誌者，</seg>
<seg xml:id="KR2o0025_tls_023-336a.22">但舉道路而分部明也。</seg>
<seg xml:id="KR2o0025_tls_023-336a.23">元制雖亦分路，</seg>
<seg xml:id="KR2o0025_tls_023-336a.24">而諸路俱以行省平章為主，</seg>
<seg xml:id="KR2o0025_tls_023-336a.25">故又稱行省。</seg>
<seg xml:id="KR2o0025_tls_023-336a.26">而明改行省為十三布政使司，</seg>
<seg xml:id="KR2o0025_tls_023-336a.27">其守土之官，</seg>
<seg xml:id="KR2o0025_tls_023-336a.28">則曰布政使司布政使。</seg>
<seg xml:id="KR2o0025_tls_023-336a.29">布政使司者，</seg>
<seg xml:id="KR2o0025_tls_023-336a.30">分部之名，</seg>
<seg xml:id="KR2o0025_tls_023-336a.31">而布政使者，</seg>
<seg xml:id="KR2o0025_tls_023-336a.32">統部之官，</seg>
<seg xml:id="KR2o0025_tls_023-336a.33">不可混也。</seg>
<seg xml:id="KR2o0025_tls_023-336a.34">然布政使司，</seg>
<seg xml:id="KR2o0025_tls_023-336a.35">連四字為言，</seg>
<seg xml:id="KR2o0025_tls_023-336a.36">而行省則又可單稱為省，</seg>
<seg xml:id="KR2o0025_tls_023-336a.37">人情樂趨簡便，</seg>
<seg xml:id="KR2o0025_tls_023-336a.38">故制度雖改，</seg>
<seg xml:id="KR2o0025_tls_023-336a.39">而當時流俗，</seg>
<seg xml:id="KR2o0025_tls_023-336a.40">止稱為省。</seg>
<seg xml:id="KR2o0025_tls_023-336a.41">沿習既久，</seg>
<seg xml:id="KR2o0025_tls_023-336a.42">往往見於章奏文移，</seg>
<seg xml:id="KR2o0025_tls_023-336a.43">積漸非一日矣。</seg>
<seg xml:id="KR2o0025_tls_023-336a.44">我朝布政使司，</seg>
<seg xml:id="KR2o0025_tls_023-336a.45">仍明舊制；</seg>
<seg xml:id="KR2o0025_tls_023-336a.46">而沿習稱省，</seg>
<seg xml:id="KR2o0025_tls_023-336a.47">亦仍明舊。</seg>
<seg xml:id="KR2o0025_tls_023-336a.48">此如漢制子弟封國，</seg>
<seg xml:id="KR2o0025_tls_023-336a.49">頒爵為王，</seg>
<seg xml:id="KR2o0025_tls_023-336a.50">而詔誥章奏，</seg>
<seg xml:id="KR2o0025_tls_023-336a.51">乃稱為諸侯王；</seg>
<seg xml:id="KR2o0025_tls_023-336a.52">當時本非諸侯，</seg>
<seg xml:id="KR2o0025_tls_023-336a.53">則亦徇古而沿其名也。</seg>
<seg xml:id="KR2o0025_tls_023-336a.54">但初制盡如明舊，</seg>
<seg xml:id="KR2o0025_tls_023-336a.55">故正名自當為布政使司。</seg>
<seg xml:id="KR2o0025_tls_023-336a.56">百餘年來，</seg>
<seg xml:id="KR2o0025_tls_023-336a.57">因時制宜，</seg>
<seg xml:id="KR2o0025_tls_023-336a.58">名稱雖沿明故，</seg>
<seg xml:id="KR2o0025_tls_023-336a.59">而體制與明漸殊。</seg>
</p>
<p>
<seg xml:id="KR2o0025_tls_023-337a.1">今洪君書以乾隆為名，</seg>
<seg xml:id="KR2o0025_tls_023-337a.2">則循名責實，</seg>
<seg xml:id="KR2o0025_tls_023-337a.3">必當稱部院而不當稱布政使司矣。</seg>
<seg xml:id="KR2o0025_tls_023-337a.4">蓋初制巡撫無專地，</seg>
<seg xml:id="KR2o0025_tls_023-337a.5">前明兩京無布政使司，</seg>
<seg xml:id="KR2o0025_tls_023-337a.6">而順天、應天間設巡撫；</seg>
<seg xml:id="KR2o0025_tls_023-337a.7">順天之外，</seg>
<seg xml:id="KR2o0025_tls_023-337a.8">又有正定，</seg>
<seg xml:id="KR2o0025_tls_023-337a.9">應天之外，</seg>
<seg xml:id="KR2o0025_tls_023-337a.10">又有鳳陽諸撫。</seg>
<seg xml:id="KR2o0025_tls_023-337a.11">不似今之統轄全部，</seg>
<seg xml:id="KR2o0025_tls_023-337a.12">自有專地。</seg>
<seg xml:id="KR2o0025_tls_023-337a.13">此當稱部院者一也。</seg>
<seg xml:id="KR2o0025_tls_023-337a.14">初制巡撫無專官。</seg>
<seg xml:id="KR2o0025_tls_023-337a.15">故康熙以前，</seg>
<seg xml:id="KR2o0025_tls_023-337a.16">巡撫有二品三品四品之不同，</seg>
<seg xml:id="KR2o0025_tls_023-337a.17">其兼侍郎則二品，</seg>
<seg xml:id="KR2o0025_tls_023-337a.18">副都御史則三品，</seg>
<seg xml:id="KR2o0025_tls_023-337a.19">僉都御史則四品；</seg>
<seg xml:id="KR2o0025_tls_023-337a.20">今則皆兼兵部侍郎、右副都御史矣。</seg>
<seg xml:id="KR2o0025_tls_023-337a.21">其畫一制度，</seg>
<seg xml:id="KR2o0025_tls_023-337a.22">不復如欽差無定之例。</seg>
<seg xml:id="KR2o0025_tls_023-337a.23">此當稱部院者二也。</seg>
<seg xml:id="KR2o0025_tls_023-337a.24">學差關部，</seg>
<seg xml:id="KR2o0025_tls_023-337a.25">皆有京職，</seg>
<seg xml:id="KR2o0025_tls_023-337a.26">去其京職，</seg>
<seg xml:id="KR2o0025_tls_023-337a.27">即無其官矣。</seg>
<seg xml:id="KR2o0025_tls_023-337a.28">今巡撫新除，</seg>
<seg xml:id="KR2o0025_tls_023-337a.29">吏部必請應否兼兵部都察院銜。</seg>
<seg xml:id="KR2o0025_tls_023-337a.30">雖故事相沿，</seg>
<seg xml:id="KR2o0025_tls_023-337a.31">未有不兼銜者；</seg>
<seg xml:id="KR2o0025_tls_023-337a.32">但既有應否之請，</seg>
<seg xml:id="KR2o0025_tls_023-337a.33">則亦有可不兼銜之理矣。</seg>
<seg xml:id="KR2o0025_tls_023-337a.34">按《會典》、《品級考》諸書，</seg>
<seg xml:id="KR2o0025_tls_023-337a.35">已列巡撫為從二品，</seg>
<seg xml:id="KR2o0025_tls_023-337a.36">註雲：</seg>
<seg xml:id="KR2o0025_tls_023-337a.37">「加侍郎銜正二。」</seg>
<seg xml:id="KR2o0025_tls_023-337a.38">則巡撫雖不兼京銜，</seg>
<seg xml:id="KR2o0025_tls_023-337a.39">已有一定階級，</seg>
<seg xml:id="KR2o0025_tls_023-337a.40">正如宋之京朝官，</seg>
<seg xml:id="KR2o0025_tls_023-337a.41">知州軍知縣事，</seg>
<seg xml:id="KR2o0025_tls_023-337a.42">雖有京銜，</seg>
<seg xml:id="KR2o0025_tls_023-337a.43">不得謂州縣非職方也。</seg>
<seg xml:id="KR2o0025_tls_023-337a.44">此當稱部院者三也。</seg>
<seg xml:id="KR2o0025_tls_023-337a.45">國之大事，</seg>
<seg xml:id="KR2o0025_tls_023-337a.46">在祀與戎。</seg>
<seg xml:id="KR2o0025_tls_023-337a.47">今戎政為總督專司，</seg>
<seg xml:id="KR2o0025_tls_023-337a.48">而巡撫亦有標兵，</seg>
<seg xml:id="KR2o0025_tls_023-337a.49">固無論矣。</seg>
<seg xml:id="KR2o0025_tls_023-337a.50">壇廟祭祀，</seg>
<seg xml:id="KR2o0025_tls_023-337a.51">向由布政使主祭者，</seg>
<seg xml:id="KR2o0025_tls_023-337a.52">而今用巡撫主祭。</seg>
<seg xml:id="KR2o0025_tls_023-337a.53">則當稱部院者四也。</seg>
<seg xml:id="KR2o0025_tls_023-337a.54">賓興大典，</seg>
<seg xml:id="KR2o0025_tls_023-337a.55">向用布政使印鈐榜者，</seg>
<seg xml:id="KR2o0025_tls_023-337a.56">而今用巡撫關防。</seg>
<seg xml:id="KR2o0025_tls_023-337a.57">此當稱部院者五也。</seg>
<seg xml:id="KR2o0025_tls_023-337a.58">初制布政使司有左右，</seg>
<seg xml:id="KR2o0025_tls_023-337a.59">使分理吏戶禮工之事。</seg>
<seg xml:id="KR2o0025_tls_023-337a.60">都司掌兵，</seg>
<seg xml:id="KR2o0025_tls_023-337a.61">按察使司提刑。</seg>
<seg xml:id="KR2o0025_tls_023-337a.62">是布政二使，</seg>
<seg xml:id="KR2o0025_tls_023-337a.63">內比六部；</seg>
<seg xml:id="KR2o0025_tls_023-337a.64">而按察一使，</seg>
<seg xml:id="KR2o0025_tls_023-337a.65">內比都察院也。</seg>
<seg xml:id="KR2o0025_tls_023-337a.66">今裁二使歸一，</seg>
<seg xml:id="KR2o0025_tls_023-337a.67">而分驛傳之責於按察使，</seg>
<seg xml:id="KR2o0025_tls_023-337a.68">裁都司而兵權歸於督撫，</seg>
<seg xml:id="KR2o0025_tls_023-337a.69">其職任與前異。</seg>
<seg xml:id="KR2o0025_tls_023-337a.70">故上自詔旨，</seg>
<seg xml:id="KR2o0025_tls_023-337a.71">下及章奏文移，</seg>
<seg xml:id="KR2o0025_tls_023-337a.72">皆指督撫為封疆，</seg>
<seg xml:id="KR2o0025_tls_023-337a.73">而不曰軺使；</seg>
<seg xml:id="KR2o0025_tls_023-337a.74">皆謂布政之司為錢穀總匯，</seg>
<seg xml:id="KR2o0025_tls_023-337a.75">按察之司為刑名總匯，</seg>
<seg xml:id="KR2o0025_tls_023-337a.76">而不以布政使為封疆。</seg>
<seg xml:id="KR2o0025_tls_023-337a.77">此尤準時立制，</seg>
<seg xml:id="KR2o0025_tls_023-337a.78">必當稱部院者六也。</seg>
<seg xml:id="KR2o0025_tls_023-337a.79">督撫雖同曰封疆，</seg>
<seg xml:id="KR2o0025_tls_023-337a.80">而總督頭銜則稱部堂；</seg>
<seg xml:id="KR2o0025_tls_023-337a.81">蓋兵部堂官，</seg>
<seg xml:id="KR2o0025_tls_023-337a.82">雖兼右都御史，</seg>
<seg xml:id="KR2o0025_tls_023-337a.83">而仍以戎政為主者也。</seg>
<seg xml:id="KR2o0025_tls_023-337a.84">巡撫頭銜則稱部院；</seg>
<seg xml:id="KR2o0025_tls_023-337a.85">蓋都察院堂官，</seg>
<seg xml:id="KR2o0025_tls_023-337a.86">雖兼兵部侍郎，</seg>
<seg xml:id="KR2o0025_tls_023-337a.87">而仍以察吏為主者也。</seg>
<seg xml:id="KR2o0025_tls_023-337a.88">故今制陪京以外，</seg>
<seg xml:id="KR2o0025_tls_023-337a.89">有不隸總督之府州縣，</seg>
<seg xml:id="KR2o0025_tls_023-337a.90">而斷無不隸巡撫之府州縣也。</seg>
<seg xml:id="KR2o0025_tls_023-337a.91">如河南、山東、山西，</seg>
<seg xml:id="KR2o0025_tls_023-337a.92">有巡撫而無總督。</seg>
<seg xml:id="KR2o0025_tls_023-337a.93">巡撫不必兼總督銜。</seg>
<seg xml:id="KR2o0025_tls_023-337a.94">直隸、四川、甘肅，</seg>
<seg xml:id="KR2o0025_tls_023-337a.95">有總督而無巡撫，</seg>
<seg xml:id="KR2o0025_tls_023-337a.96">則總督必兼巡撫銜。</seg>
<seg xml:id="KR2o0025_tls_023-337a.97">督撫事權相等，</seg>
<seg xml:id="KR2o0025_tls_023-337a.98">何以有督無撫，</seg>
<seg xml:id="KR2o0025_tls_023-337a.99">督必兼撫銜哉？</seg>
<seg xml:id="KR2o0025_tls_023-337a.100">正以巡撫部院，</seg>
<seg xml:id="KR2o0025_tls_023-337a.101">畫一職方制度，</seg>
<seg xml:id="KR2o0025_tls_023-337a.102">並非無端多此兼銜。</seg>
<seg xml:id="KR2o0025_tls_023-337a.103">此尤生今之時，</seg>
<seg xml:id="KR2o0025_tls_023-337a.104">宜達今之體制，</seg>
<seg xml:id="KR2o0025_tls_023-337a.105">其必當稱部院者七也。</seg>
<seg xml:id="KR2o0025_tls_023-337a.106">今天下有十九布政使司，</seg>
<seg xml:id="KR2o0025_tls_023-337a.107">而《會典》則例，</seg>
<seg xml:id="KR2o0025_tls_023-337a.108">六部文移，</seg>
<seg xml:id="KR2o0025_tls_023-337a.109">若吏部大計，</seg>
<seg xml:id="KR2o0025_tls_023-337a.110">戶部奏銷，</seg>
<seg xml:id="KR2o0025_tls_023-337a.111">禮部會試，</seg>
<seg xml:id="KR2o0025_tls_023-337a.112">刑部秋勘，</seg>
<seg xml:id="KR2o0025_tls_023-337a.113">皆止知有十八直省，</seg>
<seg xml:id="KR2o0025_tls_023-337a.114">而不知有十九布政使司；</seg>
<seg xml:id="KR2o0025_tls_023-337a.115">蓋巡撫止有十八部院故也<note>巡撫實止十五，總督兼缺有三。</note>。</seg>
<seg xml:id="KR2o0025_tls_023-337a.116">故江蘇部院，</seg>
<seg xml:id="KR2o0025_tls_023-337a.117">相沿稱江蘇省久矣。</seg>
<seg xml:id="KR2o0025_tls_023-337a.118">蘇松布政使司，</seg>
<seg xml:id="KR2o0025_tls_023-337a.119">與江淮布政使司，</seg>
<seg xml:id="KR2o0025_tls_023-337a.120">分治八府三州，</seg>
<seg xml:id="KR2o0025_tls_023-337a.121">不聞公私文告，</seg>
<seg xml:id="KR2o0025_tls_023-337a.122">有蘇松直省、江淮直省之分。</seg>
<seg xml:id="KR2o0025_tls_023-337a.123">此尤見分部制度，</seg>
<seg xml:id="KR2o0025_tls_023-337a.124">今日萬萬不當稱使司，</seg>
<seg xml:id="KR2o0025_tls_023-337a.125">必當稱部院者八也。</seg>
<seg xml:id="KR2o0025_tls_023-337a.126">洪君以巡撫印用關防，</seg>
<seg xml:id="KR2o0025_tls_023-337a.127">不如布政使司正印，</seg>
<seg xml:id="KR2o0025_tls_023-337a.128">不得為地方正主，</seg>
<seg xml:id="KR2o0025_tls_023-337a.129">可謂知一十而忘其為二五矣。</seg>
<seg xml:id="KR2o0025_tls_023-337a.130">如洪君說，</seg>
<seg xml:id="KR2o0025_tls_023-337a.131">則其所為府廳州縣之稱，</seg>
<seg xml:id="KR2o0025_tls_023-337a.132">亦不當也。</seg>
<seg xml:id="KR2o0025_tls_023-337a.133">府州縣固自有印，</seg>
<seg xml:id="KR2o0025_tls_023-337a.134">廳乃直隸同知，</seg>
<seg xml:id="KR2o0025_tls_023-337a.135">止有關防而無印也。</seg>
<seg xml:id="KR2o0025_tls_023-337a.136">同知發知府印，</seg>
<seg xml:id="KR2o0025_tls_023-337a.137">而關防可領職方；</seg>
<seg xml:id="KR2o0025_tls_023-337a.138">巡撫分都察院印，</seg>
<seg xml:id="KR2o0025_tls_023-337a.139">而關防不可以領職方，</seg>
<seg xml:id="KR2o0025_tls_023-337a.140">何明於小而暗於大也？</seg>
<seg xml:id="KR2o0025_tls_023-337a.141">此當稱部院者九也。</seg>
<seg xml:id="KR2o0025_tls_023-337a.142">洪君又謂今制督撫，</seg>
<seg xml:id="KR2o0025_tls_023-337a.143">當如漢用丞相長史出刺州事，</seg>
<seg xml:id="KR2o0025_tls_023-337a.144">州雖領郡，</seg>
<seg xml:id="KR2o0025_tls_023-337a.145">而《漢誌》仍以郡國為主，</seg>
<seg xml:id="KR2o0025_tls_023-337a.146">不以刺史列於其間。</seg>
<seg xml:id="KR2o0025_tls_023-337a.147">此比不甚親切。</seg>
<seg xml:id="KR2o0025_tls_023-337a.148">今制惟江蘇一部院，</seg>
<seg xml:id="KR2o0025_tls_023-337a.149">有兩布政使司；</seg>
<seg xml:id="KR2o0025_tls_023-337a.150">此外使司所治，</seg>
<seg xml:id="KR2o0025_tls_023-337a.151">即部院所治，</seg>
<seg xml:id="KR2o0025_tls_023-337a.152">不比漢制之一州必領若干郡也。</seg>
<seg xml:id="KR2o0025_tls_023-337a.153">然即洪君所言，</seg>
<seg xml:id="KR2o0025_tls_023-337a.154">則闞氏《十三州誌》，</seg>
<seg xml:id="KR2o0025_tls_023-337a.155">自有專書，</seg>
<seg xml:id="KR2o0025_tls_023-337a.156">何嘗不以州刺史著職方哉。</seg>
<seg xml:id="KR2o0025_tls_023-337a.157">此當稱部院者十也。</seg>
</p>
<p>
<seg xml:id="KR2o0025_tls_023-338a.1">夫制度更改，</seg>
<seg xml:id="KR2o0025_tls_023-338a.2">必有明文。</seg>
<seg xml:id="KR2o0025_tls_023-338a.3">前明初遣巡撫與三使司官，</seg>
<seg xml:id="KR2o0025_tls_023-338a.4">賓主間耳。</seg>
<seg xml:id="KR2o0025_tls_023-338a.5">其稍尊者，</seg>
<seg xml:id="KR2o0025_tls_023-338a.6">不過王臣列於諸侯之上例耳。</seg>
<seg xml:id="KR2o0025_tls_023-338a.7">自後臺權漸重，</seg>
<seg xml:id="KR2o0025_tls_023-338a.8">三司奉行臺旨。</seg>
<seg xml:id="KR2o0025_tls_023-338a.9">然制度未改，</seg>
<seg xml:id="KR2o0025_tls_023-338a.10">一切計典奏銷，</seg>
<seg xml:id="KR2o0025_tls_023-338a.11">賓興祭祀，</seg>
<seg xml:id="KR2o0025_tls_023-338a.12">皆布政使專主，</seg>
<seg xml:id="KR2o0025_tls_023-338a.13">故為統部長官，</seg>
<seg xml:id="KR2o0025_tls_023-338a.14">不得以權輕而改其稱也。</seg>
<seg xml:id="KR2o0025_tls_023-338a.15">我朝百餘年來，</seg>
<seg xml:id="KR2o0025_tls_023-338a.16">職掌制度，</seg>
<seg xml:id="KR2o0025_tls_023-338a.17">逐漸更易。</seg>
<seg xml:id="KR2o0025_tls_023-338a.18">至今日而布政使官與按察使官，</seg>
<seg xml:id="KR2o0025_tls_023-338a.19">分治錢穀刑名，</seg>
<seg xml:id="KR2o0025_tls_023-338a.20">同為部院屬吏，</seg>
<seg xml:id="KR2o0025_tls_023-338a.21">略如元制行省之有參政參議耳。</seg>
<seg xml:id="KR2o0025_tls_023-338a.22">一切大政大典，</seg>
<seg xml:id="KR2o0025_tls_023-338a.23">奪布政使職而歸部院者，</seg>
<seg xml:id="KR2o0025_tls_023-338a.24">歷有明文，</seg>
<seg xml:id="KR2o0025_tls_023-338a.25">此朝野所共知也。</seg>
<seg xml:id="KR2o0025_tls_023-338a.26">而統部之當稱使司，</seg>
<seg xml:id="KR2o0025_tls_023-338a.27">與改稱部院，</seg>
<seg xml:id="KR2o0025_tls_023-338a.28">乃轉無明文，</seg>
<seg xml:id="KR2o0025_tls_023-338a.29">何哉？</seg>
<seg xml:id="KR2o0025_tls_023-338a.30">以官私文告，</seg>
<seg xml:id="KR2o0025_tls_023-338a.31">皆沿習便而稱直省，</seg>
<seg xml:id="KR2o0025_tls_023-338a.32">不特部院無更新之名，</seg>
<seg xml:id="KR2o0025_tls_023-338a.33">即使司亦並未沿舊之名耳。</seg>
<seg xml:id="KR2o0025_tls_023-338a.34">律令典例，</seg>
<seg xml:id="KR2o0025_tls_023-338a.35">詔旨文移，</seg>
<seg xml:id="KR2o0025_tls_023-338a.36">皆有直省之稱；</seg>
<seg xml:id="KR2o0025_tls_023-338a.37">惟《一統誌》尚沿舊例，</seg>
<seg xml:id="KR2o0025_tls_023-338a.38">稱布政使司，</seg>
<seg xml:id="KR2o0025_tls_023-338a.39">偶未改正。</seg>
<seg xml:id="KR2o0025_tls_023-338a.40">洪君既以乾隆名誌，</seg>
<seg xml:id="KR2o0025_tls_023-338a.41">豈可不知乾隆六十年中時事乎？</seg>
</p>
<p>
<seg xml:id="KR2o0025_tls_023-339a.1">或曰：</seg>
<seg xml:id="KR2o0025_tls_023-339a.2">《統誌》乃館閣書，</seg>
<seg xml:id="KR2o0025_tls_023-339a.3">洪君遵制度而立例，</seg>
<seg xml:id="KR2o0025_tls_023-339a.4">何可非之？</seg>
<seg xml:id="KR2o0025_tls_023-339a.5">余謂統誌初例已定，</seg>
<seg xml:id="KR2o0025_tls_023-339a.6">其後相沿未及改耳<note>初例本當以司為主。</note>。</seg>
<seg xml:id="KR2o0025_tls_023-339a.7">其制度之改使司而為部院者，</seg>
<seg xml:id="KR2o0025_tls_023-339a.8">以漸而更，</seg>
<seg xml:id="KR2o0025_tls_023-339a.9">非有一旦創新之舉，</seg>
<seg xml:id="KR2o0025_tls_023-339a.10">故館閣不及改也。</seg>
<seg xml:id="KR2o0025_tls_023-339a.11">私門自著，</seg>
<seg xml:id="KR2o0025_tls_023-339a.12">例以義起，</seg>
<seg xml:id="KR2o0025_tls_023-339a.13">正為制度雲然。</seg>
<seg xml:id="KR2o0025_tls_023-339a.14">且余所辨，</seg>
<seg xml:id="KR2o0025_tls_023-339a.15">不盡為洪君書也。</seg>
<seg xml:id="KR2o0025_tls_023-339a.16">今之為古文辭者，</seg>
<seg xml:id="KR2o0025_tls_023-339a.17">於統部稱謂，</seg>
<seg xml:id="KR2o0025_tls_023-339a.18">亦曰諸省，</seg>
<seg xml:id="KR2o0025_tls_023-339a.19">或曰某省。</seg>
<seg xml:id="KR2o0025_tls_023-339a.20">棄現行之制度，</seg>
<seg xml:id="KR2o0025_tls_023-339a.21">而借元人之名稱，</seg>
<seg xml:id="KR2o0025_tls_023-339a.22">於古蓋未之聞也。</seg>
<seg xml:id="KR2o0025_tls_023-339a.23">雍正、康熙以前，</seg>
<seg xml:id="KR2o0025_tls_023-339a.24">古文亦無使司之稱；</seg>
<seg xml:id="KR2o0025_tls_023-339a.25">
                        <note>彼時理必當稱使司。</note>則明人便省文，</seg>
<seg xml:id="KR2o0025_tls_023-339a.26">而因仍元制，</seg>
<seg xml:id="KR2o0025_tls_023-339a.27">為古文之病也久矣。</seg>
<seg xml:id="KR2o0025_tls_023-339a.28">故余於古文辭，</seg>
<seg xml:id="KR2o0025_tls_023-339a.29">有當稱統部者，</seg>
<seg xml:id="KR2o0025_tls_023-339a.30">流俗或雲某省，</seg>
<seg xml:id="KR2o0025_tls_023-339a.31">余必曰某部院，</seg>
<seg xml:id="KR2o0025_tls_023-339a.32">或節文稱某部；</seg>
<seg xml:id="KR2o0025_tls_023-339a.33">流俗或雲諸省及某某等省，</seg>
<seg xml:id="KR2o0025_tls_023-339a.34">余必曰諸部院或某某等部院，</seg>
<seg xml:id="KR2o0025_tls_023-339a.35">節文則曰諸部某某等部；</seg>
<seg xml:id="KR2o0025_tls_023-339a.36">庶幾名正為言順耳。</seg>
<seg xml:id="KR2o0025_tls_023-339a.37">使非今日制度，</seg>
<seg xml:id="KR2o0025_tls_023-339a.38">則必曰使司，</seg>
<seg xml:id="KR2o0025_tls_023-339a.39">或節文稱司，</seg>
<seg xml:id="KR2o0025_tls_023-339a.40">未為不可，</seg>
<seg xml:id="KR2o0025_tls_023-339a.41">其稱省則不可行也。</seg>
<seg xml:id="KR2o0025_tls_023-339a.42">或雲：</seg>
<seg xml:id="KR2o0025_tls_023-339a.43">詔旨章奏文移，</seg>
<seg xml:id="KR2o0025_tls_023-339a.44">何以皆仍用之？</seg>
<seg xml:id="KR2o0025_tls_023-339a.45">答曰：</seg>
<seg xml:id="KR2o0025_tls_023-339a.46">此用為辭語故無傷，</seg>
<seg xml:id="KR2o0025_tls_023-339a.47">非古文書事例也。</seg>
<seg xml:id="KR2o0025_tls_023-339a.48">且如詔旨章奏文移，</seg>
<seg xml:id="KR2o0025_tls_023-339a.49">稱布政為藩，</seg>
<seg xml:id="KR2o0025_tls_023-339a.50">按察為臬，</seg>
<seg xml:id="KR2o0025_tls_023-339a.51">府州縣長為守牧令，</seg>
<seg xml:id="KR2o0025_tls_023-339a.52">辭語故無害也，</seg>
<seg xml:id="KR2o0025_tls_023-339a.53">史文無此例矣。</seg>
</p>
<p>
<seg xml:id="KR2o0025_tls_023-340a.1">和州誌皇言紀序例</seg>
</p>
<p>
<seg xml:id="KR2o0025_tls_023-341a.1">《周官》，</seg>
<seg xml:id="KR2o0025_tls_023-341a.2">外史「掌四方之誌」，</seg>
<seg xml:id="KR2o0025_tls_023-341a.3">又「以書使於四方，</seg>
<seg xml:id="KR2o0025_tls_023-341a.4">則書其令。」</seg>
<seg xml:id="KR2o0025_tls_023-341a.5">鄭氏註四方之誌，</seg>
<seg xml:id="KR2o0025_tls_023-341a.6">「若魯之《春秋》，</seg>
<seg xml:id="KR2o0025_tls_023-341a.7">晉之《乘》，</seg>
<seg xml:id="KR2o0025_tls_023-341a.8">楚之《梼杌》」</seg>
<seg xml:id="KR2o0025_tls_023-341a.9">是也。</seg>
<seg xml:id="KR2o0025_tls_023-341a.10">書其令，</seg>
<seg xml:id="KR2o0025_tls_023-341a.11">謂「書王命以授使者」</seg>
<seg xml:id="KR2o0025_tls_023-341a.12">是也。</seg>
<seg xml:id="KR2o0025_tls_023-341a.13">鄉大夫於「正月之吉，</seg>
<seg xml:id="KR2o0025_tls_023-341a.14">受教法於司徒，</seg>
<seg xml:id="KR2o0025_tls_023-341a.15">退而頒之鄉吏。」</seg>
<seg xml:id="KR2o0025_tls_023-341a.16">孔氏疏「謂若大司徒職十二教以下」</seg>
<seg xml:id="KR2o0025_tls_023-341a.17">是也。</seg>
<seg xml:id="KR2o0025_tls_023-341a.18">夫畿內六鄉，</seg>
<seg xml:id="KR2o0025_tls_023-341a.19">天子自治，</seg>
<seg xml:id="KR2o0025_tls_023-341a.20">則受法於司徒，</seg>
<seg xml:id="KR2o0025_tls_023-341a.21">而畿外侯封，</seg>
<seg xml:id="KR2o0025_tls_023-341a.22">各治其國，</seg>
<seg xml:id="KR2o0025_tls_023-341a.23">以其國制自為《春秋》<note>列國之史，總名《春秋》。</note>。</seg>
<seg xml:id="KR2o0025_tls_023-341a.24">然而四方之書，</seg>
<seg xml:id="KR2o0025_tls_023-341a.25">必隸外史；</seg>
<seg xml:id="KR2o0025_tls_023-341a.26">書令所出，</seg>
<seg xml:id="KR2o0025_tls_023-341a.27">奉為典章。</seg>
<seg xml:id="KR2o0025_tls_023-341a.28">則古者國別為書，</seg>
<seg xml:id="KR2o0025_tls_023-341a.29">而簡策所昭，</seg>
<seg xml:id="KR2o0025_tls_023-341a.30">首重王命，</seg>
<seg xml:id="KR2o0025_tls_023-341a.31">信可徵也。</seg>
<seg xml:id="KR2o0025_tls_023-341a.32">是以《春秋》歲首必書王正，</seg>
<seg xml:id="KR2o0025_tls_023-341a.33">而韓宣子聘魯，</seg>
<seg xml:id="KR2o0025_tls_023-341a.34">得見《易象》、《春秋》，</seg>
<seg xml:id="KR2o0025_tls_023-341a.35">以謂周禮在是。</seg>
<seg xml:id="KR2o0025_tls_023-341a.36">蓋書在四方，</seg>
<seg xml:id="KR2o0025_tls_023-341a.37">則入而正於外史；</seg>
<seg xml:id="KR2o0025_tls_023-341a.38">而命行王國，</seg>
<seg xml:id="KR2o0025_tls_023-341a.39">亦自外史頒而出之。</seg>
<seg xml:id="KR2o0025_tls_023-341a.40">故事有專官，</seg>
<seg xml:id="KR2o0025_tls_023-341a.41">而書有定制，</seg>
<seg xml:id="KR2o0025_tls_023-341a.42">天下所以協於同文之治也。</seg>
</p>
<p>
<seg xml:id="KR2o0025_tls_023-342a.1">竊意《周官》之治，</seg>
<seg xml:id="KR2o0025_tls_023-342a.2">列國史記，</seg>
<seg xml:id="KR2o0025_tls_023-342a.3">必有成法，</seg>
<seg xml:id="KR2o0025_tls_023-342a.4">受於王朝，</seg>
<seg xml:id="KR2o0025_tls_023-342a.5">如鄉大夫之受教法，</seg>
<seg xml:id="KR2o0025_tls_023-342a.6">考察文字，</seg>
<seg xml:id="KR2o0025_tls_023-342a.7">罔有奇訝。</seg>
<seg xml:id="KR2o0025_tls_023-342a.8">至晉楚之史，</seg>
<seg xml:id="KR2o0025_tls_023-342a.9">自以《乘》與《梼杌》名書，</seg>
<seg xml:id="KR2o0025_tls_023-342a.10">乃周衰官失，</seg>
<seg xml:id="KR2o0025_tls_023-342a.11">列國自擅之制歟？</seg>
<seg xml:id="KR2o0025_tls_023-342a.12">司馬遷侯國世家，</seg>
<seg xml:id="KR2o0025_tls_023-342a.13">亦存國別為書之義，</seg>
<seg xml:id="KR2o0025_tls_023-342a.14">而孝武《三王》之篇，</seg>
<seg xml:id="KR2o0025_tls_023-342a.15">詳書詔策，</seg>
<seg xml:id="KR2o0025_tls_023-342a.16">冠於篇首。</seg>
<seg xml:id="KR2o0025_tls_023-342a.17">王言絲綸，</seg>
<seg xml:id="KR2o0025_tls_023-342a.18">史家所重，</seg>
<seg xml:id="KR2o0025_tls_023-342a.19">有由來矣。</seg>
<seg xml:id="KR2o0025_tls_023-342a.20">後代方州之書，</seg>
<seg xml:id="KR2o0025_tls_023-342a.21">編次失倫，</seg>
<seg xml:id="KR2o0025_tls_023-342a.22">體要無當，</seg>
<seg xml:id="KR2o0025_tls_023-342a.23">而朝廷詔誥，</seg>
<seg xml:id="KR2o0025_tls_023-342a.24">或入藝文，</seg>
<seg xml:id="KR2o0025_tls_023-342a.25">篇首標紀，</seg>
<seg xml:id="KR2o0025_tls_023-342a.26">或載沿革。</seg>
<seg xml:id="KR2o0025_tls_023-342a.27">又或以州縣偏隅，</seg>
<seg xml:id="KR2o0025_tls_023-342a.28">未有特布德音，</seg>
<seg xml:id="KR2o0025_tls_023-342a.29">遂使中朝掌故，</seg>
<seg xml:id="KR2o0025_tls_023-342a.30">散見四方之誌者，</seg>
<seg xml:id="KR2o0025_tls_023-342a.31">闕然無所考見。</seg>
<seg xml:id="KR2o0025_tls_023-342a.32">是固編摩之業，</seg>
<seg xml:id="KR2o0025_tls_023-342a.33">世久失傳；</seg>
<seg xml:id="KR2o0025_tls_023-342a.34">然亦外史專官，</seg>
<seg xml:id="KR2o0025_tls_023-342a.35">秦漢以來，</seg>
<seg xml:id="KR2o0025_tls_023-342a.36">未有識職故也。</seg>
<seg xml:id="KR2o0025_tls_023-342a.37">夫封建之世，</seg>
<seg xml:id="KR2o0025_tls_023-342a.38">國別為史，</seg>
<seg xml:id="KR2o0025_tls_023-342a.39">然篇首尚重王正之書。</seg>
<seg xml:id="KR2o0025_tls_023-342a.40">郡縣受治，</seg>
<seg xml:id="KR2o0025_tls_023-342a.41">守令承奉詔條，</seg>
<seg xml:id="KR2o0025_tls_023-342a.42">一如古者畿內鄉黨州閭之法，</seg>
<seg xml:id="KR2o0025_tls_023-342a.43">而外史掌故，</seg>
<seg xml:id="KR2o0025_tls_023-342a.44">未嘗特立專條。</seg>
<seg xml:id="KR2o0025_tls_023-342a.45">宋、元、明州縣誌書，</seg>
<seg xml:id="KR2o0025_tls_023-342a.46">今可見者，</seg>
<seg xml:id="KR2o0025_tls_023-342a.47">迄用一律，</seg>
<seg xml:id="KR2o0025_tls_023-342a.48">亦甚矣其不講於《春秋》之義也！</seg>
<seg xml:id="KR2o0025_tls_023-342a.49">今裒錄州中所有，</seg>
<seg xml:id="KR2o0025_tls_023-342a.50">恭編為《皇言紀》一，</seg>
<seg xml:id="KR2o0025_tls_023-342a.51">以時代相次，</seg>
<seg xml:id="KR2o0025_tls_023-342a.52">蔚光篇首，</seg>
<seg xml:id="KR2o0025_tls_023-342a.53">以誌祇承所自雲爾。</seg>
</p>
<p>
<seg xml:id="KR2o0025_tls_023-343a.1">和州誌官師表序例</seg>
</p>
<p>
<seg xml:id="KR2o0025_tls_023-344a.1">《周官》，</seg>
<seg xml:id="KR2o0025_tls_023-344a.2">御史「掌贊書，</seg>
<seg xml:id="KR2o0025_tls_023-344a.3">數從政」。</seg>
<seg xml:id="KR2o0025_tls_023-344a.4">鄭氏註謂「凡數及其見在空闕者。」</seg>
<seg xml:id="KR2o0025_tls_023-344a.5">蓋贊太宰建六典而掌邦治之故事也。</seg>
<seg xml:id="KR2o0025_tls_023-344a.6">夫官有先後，</seg>
<seg xml:id="KR2o0025_tls_023-344a.7">政有得失；</seg>
<seg xml:id="KR2o0025_tls_023-344a.8">太宰存其綱紀，</seg>
<seg xml:id="KR2o0025_tls_023-344a.9">而御史指數其人以贊之，</seg>
<seg xml:id="KR2o0025_tls_023-344a.10">則百工敘而庶績熙也。</seg>
<seg xml:id="KR2o0025_tls_023-344a.11">後代官儀之篇，</seg>
<seg xml:id="KR2o0025_tls_023-344a.12">考選之格<note>《漢官儀》、《唐六典》、《梁選簿》、《隋官序錄》。</note>，</seg>
<seg xml:id="KR2o0025_tls_023-344a.13">代有成書，</seg>
<seg xml:id="KR2o0025_tls_023-344a.14">而官職姓名，</seg>
<seg xml:id="KR2o0025_tls_023-344a.15">浩繁莫紀，</seg>
<seg xml:id="KR2o0025_tls_023-344a.16">則是有太宰之綱紀，</seg>
<seg xml:id="KR2o0025_tls_023-344a.17">而無御史之數從政者也。</seg>
<seg xml:id="KR2o0025_tls_023-344a.18">班固《百官公卿表》，</seg>
<seg xml:id="KR2o0025_tls_023-344a.19">猶存古意，</seg>
<seg xml:id="KR2o0025_tls_023-344a.20">其篇首敘官，</seg>
<seg xml:id="KR2o0025_tls_023-344a.21">則太宰六典之遺也，</seg>
<seg xml:id="KR2o0025_tls_023-344a.22">其後表職官姓氏，</seg>
<seg xml:id="KR2o0025_tls_023-344a.23">則御史數從政之遺也。</seg>
<seg xml:id="KR2o0025_tls_023-344a.24">範、陳而後，</seg>
<seg xml:id="KR2o0025_tls_023-344a.25">斯風渺矣。</seg>
<seg xml:id="KR2o0025_tls_023-344a.26">至於《唐書》、《宋史》，</seg>
<seg xml:id="KR2o0025_tls_023-344a.27">乃有《宰相年表》，</seg>
<seg xml:id="KR2o0025_tls_023-344a.28">然亦無暇旁及卿尹諸官；</seg>
<seg xml:id="KR2o0025_tls_023-344a.29">非惟史臣思慮有所未周，</seg>
<seg xml:id="KR2o0025_tls_023-344a.30">抑史籍猥繁，</seg>
<seg xml:id="KR2o0025_tls_023-344a.31">其勢亦難概舉也。</seg>
</p>
<p>
<seg xml:id="KR2o0025_tls_023-345a.1">至於嗜古之士，</seg>
<seg xml:id="KR2o0025_tls_023-345a.2">掇輯品令，</seg>
<seg xml:id="KR2o0025_tls_023-345a.3">聯綴姓名，</seg>
<seg xml:id="KR2o0025_tls_023-345a.4">職官故事之書，</seg>
<seg xml:id="KR2o0025_tls_023-345a.5">六朝以還，</seg>
<seg xml:id="KR2o0025_tls_023-345a.6">於斯為盛。</seg>
<seg xml:id="KR2o0025_tls_023-345a.7">然而中朝掌故，</seg>
<seg xml:id="KR2o0025_tls_023-345a.8">不及方州，</seg>
<seg xml:id="KR2o0025_tls_023-345a.9">猥瑣之編，</seg>
<seg xml:id="KR2o0025_tls_023-345a.10">難登史誌；</seg>
<seg xml:id="KR2o0025_tls_023-345a.11">則記載無法，</seg>
<seg xml:id="KR2o0025_tls_023-345a.12">而編次失倫，</seg>
<seg xml:id="KR2o0025_tls_023-345a.13">前史不得不職其咎也。</seg>
<seg xml:id="KR2o0025_tls_023-345a.14">夫百職卿尹，</seg>
<seg xml:id="KR2o0025_tls_023-345a.15">中朝敘官；</seg>
<seg xml:id="KR2o0025_tls_023-345a.16">方州守令，</seg>
<seg xml:id="KR2o0025_tls_023-345a.17">外史紀載。</seg>
<seg xml:id="KR2o0025_tls_023-345a.18">《周官》御史數從政之士，</seg>
<seg xml:id="KR2o0025_tls_023-345a.19">則外史所掌四方之誌，</seg>
<seg xml:id="KR2o0025_tls_023-345a.20">不徒山川土俗，</seg>
<seg xml:id="KR2o0025_tls_023-345a.21">凡所謂分職受事，</seg>
<seg xml:id="KR2o0025_tls_023-345a.22">必有其書，</seg>
<seg xml:id="KR2o0025_tls_023-345a.23">以歸柱下之掌，</seg>
<seg xml:id="KR2o0025_tls_023-345a.24">可知也。</seg>
<seg xml:id="KR2o0025_tls_023-345a.25">唐人文集，</seg>
<seg xml:id="KR2o0025_tls_023-345a.26">往往有廳壁題名之記，</seg>
<seg xml:id="KR2o0025_tls_023-345a.27">蓋亦敘官之意也。</seg>
<seg xml:id="KR2o0025_tls_023-345a.28">然文存而名不可考，</seg>
<seg xml:id="KR2o0025_tls_023-345a.29">自非蒐羅金石，</seg>
<seg xml:id="KR2o0025_tls_023-345a.30">詳定碑碣，</seg>
<seg xml:id="KR2o0025_tls_023-345a.31">莫得而知，</seg>
<seg xml:id="KR2o0025_tls_023-345a.32">則未嘗勒為專書之故也。</seg>
<seg xml:id="KR2o0025_tls_023-345a.33">宋、元以來，</seg>
<seg xml:id="KR2o0025_tls_023-345a.34">至於近代方州之書，</seg>
<seg xml:id="KR2o0025_tls_023-345a.35">頗記任人名氏；</seg>
<seg xml:id="KR2o0025_tls_023-345a.36">然猥瑣無文，</seg>
<seg xml:id="KR2o0025_tls_023-345a.37">如閱縣令署役卯簿，</seg>
<seg xml:id="KR2o0025_tls_023-345a.38">則亦非班史年經月緯之遺也。</seg>
<seg xml:id="KR2o0025_tls_023-345a.39">或編次為表者，</seg>
<seg xml:id="KR2o0025_tls_023-345a.40">序錄不詳，</seg>
<seg xml:id="KR2o0025_tls_023-345a.41">品秩無次；</seg>
<seg xml:id="KR2o0025_tls_023-345a.42">或限於尺幅，</seg>
<seg xml:id="KR2o0025_tls_023-345a.43">其有官階稍多，</seg>
<seg xml:id="KR2o0025_tls_023-345a.44">沿革異制，</seg>
<seg xml:id="KR2o0025_tls_023-345a.45">即文武分編，</seg>
<seg xml:id="KR2o0025_tls_023-345a.46">或府州別記，</seg>
<seg xml:id="KR2o0025_tls_023-345a.47">以趨茍簡。</seg>
<seg xml:id="KR2o0025_tls_023-345a.48">是不知班史三十四官，</seg>
<seg xml:id="KR2o0025_tls_023-345a.49">分一十四級之遺法也。</seg>
<seg xml:id="KR2o0025_tls_023-345a.50">又前人姓氏，</seg>
<seg xml:id="KR2o0025_tls_023-345a.51">不可周知，</seg>
<seg xml:id="KR2o0025_tls_023-345a.52">然遺編具存，</seg>
<seg xml:id="KR2o0025_tls_023-345a.53">他說互見，</seg>
<seg xml:id="KR2o0025_tls_023-345a.54">不為博采旁搜，</seg>
<seg xml:id="KR2o0025_tls_023-345a.55">徒讬闕文之義，</seg>
<seg xml:id="KR2o0025_tls_023-345a.56">是又不可語於稽古之功者也。</seg>
</p>
<p>
<seg xml:id="KR2o0025_tls_023-346a.1">今折衷諸家，</seg>
<seg xml:id="KR2o0025_tls_023-346a.2">考次前後，</seg>
<seg xml:id="KR2o0025_tls_023-346a.3">上始漢代，</seg>
<seg xml:id="KR2o0025_tls_023-346a.4">迄於今茲，</seg>
<seg xml:id="KR2o0025_tls_023-346a.5">勒為一表，</seg>
<seg xml:id="KR2o0025_tls_023-346a.6">疑者闕之。</seg>
<seg xml:id="KR2o0025_tls_023-346a.7">後之覽者，</seg>
<seg xml:id="KR2o0025_tls_023-346a.8">得以詳焉。</seg>
</p>
<p>
<seg xml:id="KR2o0025_tls_023-347a.1">和州誌選舉表序例</seg>
</p>
<p>
<seg xml:id="KR2o0025_tls_023-348a.1">《周官》，</seg>
<seg xml:id="KR2o0025_tls_023-348a.2">鄉大夫「三年大比，</seg>
<seg xml:id="KR2o0025_tls_023-348a.3">興一鄉之賢能，</seg>
<seg xml:id="KR2o0025_tls_023-348a.4">獻書於王。</seg>
<seg xml:id="KR2o0025_tls_023-348a.5">王再拜受之，</seg>
<seg xml:id="KR2o0025_tls_023-348a.6">登於天府」，</seg>
<seg xml:id="KR2o0025_tls_023-348a.7">甚盛典也。</seg>
<seg xml:id="KR2o0025_tls_023-348a.8">漢制，</seg>
<seg xml:id="KR2o0025_tls_023-348a.9">孝廉茂才力田賢良之舉，</seg>
<seg xml:id="KR2o0025_tls_023-348a.10">蓋以古者鄉黨州閭之遺，</seg>
<seg xml:id="KR2o0025_tls_023-348a.11">當時賢書典籍，</seg>
<seg xml:id="KR2o0025_tls_023-348a.12">辟舉掌故，</seg>
<seg xml:id="KR2o0025_tls_023-348a.13">未有專書；</seg>
<seg xml:id="KR2o0025_tls_023-348a.14">則以科條為繁，</seg>
<seg xml:id="KR2o0025_tls_023-348a.15">興替人文，</seg>
<seg xml:id="KR2o0025_tls_023-348a.16">散見紀傳；</seg>
<seg xml:id="KR2o0025_tls_023-348a.17">潛心之士，</seg>
<seg xml:id="KR2o0025_tls_023-348a.18">自可考而知也。</seg>
<seg xml:id="KR2o0025_tls_023-348a.19">江左六朝，</seg>
<seg xml:id="KR2o0025_tls_023-348a.20">州郡僑遷，</seg>
<seg xml:id="KR2o0025_tls_023-348a.21">士不土著，</seg>
<seg xml:id="KR2o0025_tls_023-348a.22">學不專業，</seg>
<seg xml:id="KR2o0025_tls_023-348a.23">鄉舉裏選，</seg>
<seg xml:id="KR2o0025_tls_023-348a.24">勢漸難行。</seg>
<seg xml:id="KR2o0025_tls_023-348a.25">至於隋氏，</seg>
<seg xml:id="KR2o0025_tls_023-348a.26">一以文學詞章，</seg>
<seg xml:id="KR2o0025_tls_023-348a.27">創為進士之舉，</seg>
<seg xml:id="KR2o0025_tls_023-348a.28">有唐以來，</seg>
<seg xml:id="KR2o0025_tls_023-348a.29">於斯為盛。</seg>
<seg xml:id="KR2o0025_tls_023-348a.30">選舉既專，</seg>
<seg xml:id="KR2o0025_tls_023-348a.31">資格愈重，</seg>
<seg xml:id="KR2o0025_tls_023-348a.32">科條繁委，</seg>
<seg xml:id="KR2o0025_tls_023-348a.33">故事相傳。</seg>
<seg xml:id="KR2o0025_tls_023-348a.34">於是文學之士，</seg>
<seg xml:id="KR2o0025_tls_023-348a.35">蒐羅典章，</seg>
<seg xml:id="KR2o0025_tls_023-348a.36">采摭聞見，</seg>
<seg xml:id="KR2o0025_tls_023-348a.37">識大識小，</seg>
<seg xml:id="KR2o0025_tls_023-348a.38">並有成書。</seg>
<seg xml:id="KR2o0025_tls_023-348a.39">傳記故事，</seg>
<seg xml:id="KR2o0025_tls_023-348a.40">雜以俳諧，</seg>
<seg xml:id="KR2o0025_tls_023-348a.41">而選舉之書，</seg>
<seg xml:id="KR2o0025_tls_023-348a.42">蓋裒然與柱下所藏等矣。</seg>
</p>
<p>
<seg xml:id="KR2o0025_tls_023-349a.1">撰著既繁，</seg>
<seg xml:id="KR2o0025_tls_023-349a.2">條貫義例，</seg>
<seg xml:id="KR2o0025_tls_023-349a.3">未能一轍，</seg>
<seg xml:id="KR2o0025_tls_023-349a.4">就求其指，</seg>
<seg xml:id="KR2o0025_tls_023-349a.5">略有三門：</seg>
<seg xml:id="KR2o0025_tls_023-349a.6">若晁迥《進士編敕》，</seg>
<seg xml:id="KR2o0025_tls_023-349a.7">陸深《科場條貫》之屬，</seg>
<seg xml:id="KR2o0025_tls_023-349a.8">律例功令之書也；</seg>
<seg xml:id="KR2o0025_tls_023-349a.9">姚康、樂史《科第錄》<note>姚康十六卷，樂史十卷。</note>，</seg>
<seg xml:id="KR2o0025_tls_023-349a.10">李奕、洪適《登科記》<note>李奕二卷亡。洪適十五卷。</note>，</seg>
<seg xml:id="KR2o0025_tls_023-349a.11">題名記傳之類也；</seg>
<seg xml:id="KR2o0025_tls_023-349a.12">王定保《唐摭言》，</seg>
<seg xml:id="KR2o0025_tls_023-349a.13">錢明逸《宋衣冠盛事》，</seg>
<seg xml:id="KR2o0025_tls_023-349a.14">稗野雜記之屬也。</seg>
<seg xml:id="KR2o0025_tls_023-349a.15">史臣采輯掌故，</seg>
<seg xml:id="KR2o0025_tls_023-349a.16">編於書誌，</seg>
<seg xml:id="KR2o0025_tls_023-349a.17">裁擇人事，</seg>
<seg xml:id="KR2o0025_tls_023-349a.18">次入列傳；</seg>
<seg xml:id="KR2o0025_tls_023-349a.19">一代浩繁，</seg>
<seg xml:id="KR2o0025_tls_023-349a.20">義例嚴謹，</seg>
<seg xml:id="KR2o0025_tls_023-349a.21">其筆削之餘，</seg>
<seg xml:id="KR2o0025_tls_023-349a.22">等於棄土之苴，</seg>
<seg xml:id="KR2o0025_tls_023-349a.23">吐果之核。</seg>
<seg xml:id="KR2o0025_tls_023-349a.24">而陳編猥瑣，</seg>
<seg xml:id="KR2o0025_tls_023-349a.25">雜錄無文，</seg>
<seg xml:id="KR2o0025_tls_023-349a.26">小牘短書，</seg>
<seg xml:id="KR2o0025_tls_023-349a.27">不能傳世行遠；</seg>
<seg xml:id="KR2o0025_tls_023-349a.28">遂使甲第人文，</seg>
<seg xml:id="KR2o0025_tls_023-349a.29">《周官》所以拜獻於王而登之天府者，</seg>
<seg xml:id="KR2o0025_tls_023-349a.30">闕焉不備。</seg>
<seg xml:id="KR2o0025_tls_023-349a.31">是以方州之書，</seg>
<seg xml:id="KR2o0025_tls_023-349a.32">不遵鄉大夫慎重賢書之制，</seg>
<seg xml:id="KR2o0025_tls_023-349a.33">記載無法，</seg>
<seg xml:id="KR2o0025_tls_023-349a.34">條貫未明之咎也。</seg>
</p>
<p>
<seg xml:id="KR2o0025_tls_023-350a.1">近代頗有考定方州自為一書者，</seg>
<seg xml:id="KR2o0025_tls_023-350a.2">若樂史《江南登科記》，</seg>
<seg xml:id="KR2o0025_tls_023-350a.3">張朝瑞《南國賢書》，</seg>
<seg xml:id="KR2o0025_tls_023-350a.4">陳汝元《皇明浙士登科考》，</seg>
<seg xml:id="KR2o0025_tls_023-350a.5">皆類萃一方掌故，</seg>
<seg xml:id="KR2o0025_tls_023-350a.6">惜未見之天下通行。</seg>
<seg xml:id="KR2o0025_tls_023-350a.7">而州縣誌書，</seg>
<seg xml:id="KR2o0025_tls_023-350a.8">編次科目，</seg>
<seg xml:id="KR2o0025_tls_023-350a.9">表列舉貢，</seg>
<seg xml:id="KR2o0025_tls_023-350a.10">前明以來，</seg>
<seg xml:id="KR2o0025_tls_023-350a.11">頗存其例，</seg>
<seg xml:id="KR2o0025_tls_023-350a.12">較之宋元州郡之書，</seg>
<seg xml:id="KR2o0025_tls_023-350a.13">可謂寸有所長者矣。</seg>
<seg xml:id="KR2o0025_tls_023-350a.14">特其體例未純，</seg>
<seg xml:id="KR2o0025_tls_023-350a.15">紀載無法，</seg>
<seg xml:id="KR2o0025_tls_023-350a.16">不熟年經事緯之例<note>亦有用表例者，舉貢掾仕封蔭之條，多所牴牾。</note>，</seg>
<seg xml:id="KR2o0025_tls_023-350a.17">猥雜成書；</seg>
<seg xml:id="KR2o0025_tls_023-350a.18">甚者附載事跡，</seg>
<seg xml:id="KR2o0025_tls_023-350a.19">表傳不分，</seg>
<seg xml:id="KR2o0025_tls_023-350a.20">此則相率成風，</seg>
<seg xml:id="KR2o0025_tls_023-350a.21">未可悉數其謬者也<note>論辨詩列傳第一篇總論內。</note>。</seg>
<seg xml:id="KR2o0025_tls_023-350a.22">今摭史誌之文，</seg>
<seg xml:id="KR2o0025_tls_023-350a.23">先詳制度，</seg>
<seg xml:id="KR2o0025_tls_023-350a.24">後列題名，</seg>
<seg xml:id="KR2o0025_tls_023-350a.25">以世相次，</seg>
<seg xml:id="KR2o0025_tls_023-350a.26">起於唐代，</seg>
<seg xml:id="KR2o0025_tls_023-350a.27">讬於今茲，</seg>
<seg xml:id="KR2o0025_tls_023-350a.28">為《選舉表》。</seg>
<seg xml:id="KR2o0025_tls_023-350a.29">其封蔭辟舉，</seg>
<seg xml:id="KR2o0025_tls_023-350a.30">不可紀以年者，</seg>
<seg xml:id="KR2o0025_tls_023-350a.31">附其後雲。</seg>
</p>
<p>
<seg xml:id="KR2o0025_tls_023-351a.1">和州誌氏族表序例上</seg>
</p>
<p>
<seg xml:id="KR2o0025_tls_023-352a.1">《周官》，</seg>
<seg xml:id="KR2o0025_tls_023-352a.2">小史「奠系世，</seg>
<seg xml:id="KR2o0025_tls_023-352a.3">辨昭穆。」</seg>
<seg xml:id="KR2o0025_tls_023-352a.4">譜牒之掌，</seg>
<seg xml:id="KR2o0025_tls_023-352a.5">古有專官。</seg>
<seg xml:id="KR2o0025_tls_023-352a.6">司馬遷以《五帝系》牒、《尚書》集世記，</seg>
<seg xml:id="KR2o0025_tls_023-352a.7">為《三代世表》，</seg>
<seg xml:id="KR2o0025_tls_023-352a.8">氏族淵源，</seg>
<seg xml:id="KR2o0025_tls_023-352a.9">有自來矣。</seg>
<seg xml:id="KR2o0025_tls_023-352a.10">班固以還，</seg>
<seg xml:id="KR2o0025_tls_023-352a.11">不載譜系。</seg>
<seg xml:id="KR2o0025_tls_023-352a.12">而王符《氏姓》之篇<note>《潛夫論》第三十五篇。</note>，</seg>
<seg xml:id="KR2o0025_tls_023-352a.13">杜預《世族》之譜<note>《春秋釋例》第二篇。</note>，</seg>
<seg xml:id="KR2o0025_tls_023-352a.14">則治經著論，</seg>
<seg xml:id="KR2o0025_tls_023-352a.15">別有專長，</seg>
<seg xml:id="KR2o0025_tls_023-352a.16">義盡而止，</seg>
<seg xml:id="KR2o0025_tls_023-352a.17">不復更求譜學也。</seg>
<seg xml:id="KR2o0025_tls_023-352a.18">自魏晉以降，</seg>
<seg xml:id="KR2o0025_tls_023-352a.19">迄乎六朝，</seg>
<seg xml:id="KR2o0025_tls_023-352a.20">族望漸崇。</seg>
<seg xml:id="KR2o0025_tls_023-352a.21">學士大夫，</seg>
<seg xml:id="KR2o0025_tls_023-352a.22">輒推太史世家遺意，</seg>
<seg xml:id="KR2o0025_tls_023-352a.23">自為家傳。</seg>
<seg xml:id="KR2o0025_tls_023-352a.24">其命名之別，</seg>
<seg xml:id="KR2o0025_tls_023-352a.25">若《王肅家傳》、虞覽《家記》、範汪《世傳》、明粲《世錄》、陸煦《家史》<note>陸史十五卷。</note>之屬，</seg>
<seg xml:id="KR2o0025_tls_023-352a.26">並於譜牒之外，</seg>
<seg xml:id="KR2o0025_tls_023-352a.27">勒為專書，</seg>
<seg xml:id="KR2o0025_tls_023-352a.28">以俟采錄者也。</seg>
<seg xml:id="KR2o0025_tls_023-352a.29">至於摯虞《昭穆記》、王儉《百家譜》、以及何氏《姓苑》、賈氏《要狀》<note>賈希鑒《氏族要狀》十五卷。</note>諸編，</seg>
<seg xml:id="KR2o0025_tls_023-352a.30">則總匯群倫，</seg>
<seg xml:id="KR2o0025_tls_023-352a.31">編分類次，</seg>
<seg xml:id="KR2o0025_tls_023-352a.32">上者可裨史乘，</seg>
<seg xml:id="KR2o0025_tls_023-352a.33">下或流入類書，</seg>
<seg xml:id="KR2o0025_tls_023-352a.34">其別甚廣，</seg>
<seg xml:id="KR2o0025_tls_023-352a.35">不可不辨也。</seg>
<seg xml:id="KR2o0025_tls_023-352a.36">族屬既嚴，</seg>
<seg xml:id="KR2o0025_tls_023-352a.37">郡望愈重。</seg>
<seg xml:id="KR2o0025_tls_023-352a.38">若沛國劉氏，</seg>
<seg xml:id="KR2o0025_tls_023-352a.39">隴西李氏，</seg>
<seg xml:id="KR2o0025_tls_023-352a.40">太原王氏，</seg>
<seg xml:id="KR2o0025_tls_023-352a.41">陳郡謝氏，</seg>
<seg xml:id="KR2o0025_tls_023-352a.42">雖子姓散處，</seg>
<seg xml:id="KR2o0025_tls_023-352a.43">或本非同居，</seg>
<seg xml:id="KR2o0025_tls_023-352a.44">然而推言族望，</seg>
<seg xml:id="KR2o0025_tls_023-352a.45">必本所始。</seg>
<seg xml:id="KR2o0025_tls_023-352a.46">後魏遷洛，</seg>
<seg xml:id="KR2o0025_tls_023-352a.47">則有八氏、十姓、三十六族、九十二姓，</seg>
<seg xml:id="KR2o0025_tls_023-352a.48">並居河南、洛陽。</seg>
<seg xml:id="KR2o0025_tls_023-352a.49">而中國人士，</seg>
<seg xml:id="KR2o0025_tls_023-352a.50">各第門閥，</seg>
<seg xml:id="KR2o0025_tls_023-352a.51">有四海大姓、州姓、郡姓、縣姓，</seg>
<seg xml:id="KR2o0025_tls_023-352a.52">撰為譜錄。</seg>
<seg xml:id="KR2o0025_tls_023-352a.53">齊梁之間，</seg>
<seg xml:id="KR2o0025_tls_023-352a.54">斯風益盛，</seg>
<seg xml:id="KR2o0025_tls_023-352a.55">郡譜州牒，</seg>
<seg xml:id="KR2o0025_tls_023-352a.56">並有專書。</seg>
<seg xml:id="KR2o0025_tls_023-352a.57">若王儉、王僧孺之所著錄<note>王儉《諸州譜》十二卷。王僧孺《十八州譜》七百卷。</note>，</seg>
<seg xml:id="KR2o0025_tls_023-352a.58">《冀州姓族》、《揚州譜鈔》之屬，</seg>
<seg xml:id="KR2o0025_tls_023-352a.59">不可勝紀，</seg>
<seg xml:id="KR2o0025_tls_023-352a.60">俱以州郡系其世望者也。</seg>
<seg xml:id="KR2o0025_tls_023-352a.61">唐劉知幾討論史誌，</seg>
<seg xml:id="KR2o0025_tls_023-352a.62">以謂族譜之書，</seg>
<seg xml:id="KR2o0025_tls_023-352a.63">允宜入史。</seg>
<seg xml:id="KR2o0025_tls_023-352a.64">其後歐陽《唐書》，</seg>
<seg xml:id="KR2o0025_tls_023-352a.65">撰為宰相世系；</seg>
<seg xml:id="KR2o0025_tls_023-352a.66">顧清門鉅族，</seg>
<seg xml:id="KR2o0025_tls_023-352a.67">但不為宰相者，</seg>
<seg xml:id="KR2o0025_tls_023-352a.68">時有所遺。</seg>
<seg xml:id="KR2o0025_tls_023-352a.69">至鄭樵《通誌》，</seg>
<seg xml:id="KR2o0025_tls_023-352a.70">首著《氏族》之略，</seg>
<seg xml:id="KR2o0025_tls_023-352a.71">其敘例之文，</seg>
<seg xml:id="KR2o0025_tls_023-352a.72">發明譜學所系，</seg>
<seg xml:id="KR2o0025_tls_023-352a.73">推原史學不得師承之故，</seg>
<seg xml:id="KR2o0025_tls_023-352a.74">蓋嘗慨切言之。</seg>
<seg xml:id="KR2o0025_tls_023-352a.75">而後人修史，</seg>
<seg xml:id="KR2o0025_tls_023-352a.76">不師其法，</seg>
<seg xml:id="KR2o0025_tls_023-352a.77">是亦史部之闕典也。</seg>
</p>
<p>
<seg xml:id="KR2o0025_tls_023-353a.1">古者，</seg>
<seg xml:id="KR2o0025_tls_023-353a.2">瞽蒙誦詩，</seg>
<seg xml:id="KR2o0025_tls_023-353a.3">並誦世系，</seg>
<seg xml:id="KR2o0025_tls_023-353a.4">以戒勸人君。</seg>
<seg xml:id="KR2o0025_tls_023-353a.5">《國語》所謂「教之世，</seg>
<seg xml:id="KR2o0025_tls_023-353a.6">而為之昭明德」者，</seg>
<seg xml:id="KR2o0025_tls_023-353a.7">是也。</seg>
<seg xml:id="KR2o0025_tls_023-353a.8">然則奠系之屬，</seg>
<seg xml:id="KR2o0025_tls_023-353a.9">掌於小史，</seg>
<seg xml:id="KR2o0025_tls_023-353a.10">誦於瞽蒙，</seg>
<seg xml:id="KR2o0025_tls_023-353a.11">先王所重；</seg>
<seg xml:id="KR2o0025_tls_023-353a.12">蓋以尊人道而追本始也。</seg>
<seg xml:id="KR2o0025_tls_023-353a.13">當時州閭族黨之長，</seg>
<seg xml:id="KR2o0025_tls_023-353a.14">屬民讀法；</seg>
<seg xml:id="KR2o0025_tls_023-353a.15">鄉大夫三年大比，</seg>
<seg xml:id="KR2o0025_tls_023-353a.16">考德藝而獻書於王；</seg>
<seg xml:id="KR2o0025_tls_023-353a.17">則其系世之屬，</seg>
<seg xml:id="KR2o0025_tls_023-353a.18">必有成數，</seg>
<seg xml:id="KR2o0025_tls_023-353a.19">以集上於小史，</seg>
<seg xml:id="KR2o0025_tls_023-353a.20">可知也。</seg>
<seg xml:id="KR2o0025_tls_023-353a.21">夫比人斯有家，</seg>
<seg xml:id="KR2o0025_tls_023-353a.22">比家斯有國，</seg>
<seg xml:id="KR2o0025_tls_023-353a.23">比國斯有天下。</seg>
<seg xml:id="KR2o0025_tls_023-353a.24">家牒不修，</seg>
<seg xml:id="KR2o0025_tls_023-353a.25">則國之掌故，</seg>
<seg xml:id="KR2o0025_tls_023-353a.26">何所資而為之徵信耶？</seg>
<seg xml:id="KR2o0025_tls_023-353a.27">《易》曰：</seg>
<seg xml:id="KR2o0025_tls_023-353a.28">「天與火同人。</seg>
<seg xml:id="KR2o0025_tls_023-353a.29">君子以類族辨物。」</seg>
<seg xml:id="KR2o0025_tls_023-353a.30">物之大者，</seg>
<seg xml:id="KR2o0025_tls_023-353a.31">莫過於人。</seg>
<seg xml:id="KR2o0025_tls_023-353a.32">人之重者，</seg>
<seg xml:id="KR2o0025_tls_023-353a.33">莫重於族。</seg>
<seg xml:id="KR2o0025_tls_023-353a.34">記傳之別，</seg>
<seg xml:id="KR2o0025_tls_023-353a.35">或及蟲魚；</seg>
<seg xml:id="KR2o0025_tls_023-353a.36">地理之書，</seg>
<seg xml:id="KR2o0025_tls_023-353a.37">必徵土產；</seg>
<seg xml:id="KR2o0025_tls_023-353a.38">而於先王錫土分姓，</seg>
<seg xml:id="KR2o0025_tls_023-353a.39">所以重人類而明倫敘者，</seg>
<seg xml:id="KR2o0025_tls_023-353a.40">闕焉無聞，</seg>
<seg xml:id="KR2o0025_tls_023-353a.41">非所以明大通之義也。</seg>
<seg xml:id="KR2o0025_tls_023-353a.42">且譜牒之書，</seg>
<seg xml:id="KR2o0025_tls_023-353a.43">藏之於家，</seg>
<seg xml:id="KR2o0025_tls_023-353a.44">易於散亂；</seg>
<seg xml:id="KR2o0025_tls_023-353a.45">盡入國史，</seg>
<seg xml:id="KR2o0025_tls_023-353a.46">又懼繁多；</seg>
<seg xml:id="KR2o0025_tls_023-353a.47">是則方州之誌，</seg>
<seg xml:id="KR2o0025_tls_023-353a.48">考定成編，</seg>
<seg xml:id="KR2o0025_tls_023-353a.49">可以領諸家之總，</seg>
<seg xml:id="KR2o0025_tls_023-353a.50">而備國史之要刪，</seg>
<seg xml:id="KR2o0025_tls_023-353a.51">亦載筆之不可不知所務者也。</seg>
</p>
<p>
<seg xml:id="KR2o0025_tls_023-354a.1">和州誌氏族表序例中</seg>
</p>
<p>
<seg xml:id="KR2o0025_tls_023-355a.1">奠系世之掌於小史，</seg>
<seg xml:id="KR2o0025_tls_023-355a.2">與民數之掌於司徒，</seg>
<seg xml:id="KR2o0025_tls_023-355a.3">其義一也。</seg>
<seg xml:id="KR2o0025_tls_023-355a.4">杜子春曰：</seg>
<seg xml:id="KR2o0025_tls_023-355a.5">「奠系世為帝系、諸侯卿大夫世本之屬。」</seg>
<seg xml:id="KR2o0025_tls_023-355a.6">然則比伍小民，</seg>
<seg xml:id="KR2o0025_tls_023-355a.7">其世系之牒，</seg>
<seg xml:id="KR2o0025_tls_023-355a.8">不隸小史可知也。</seg>
<seg xml:id="KR2o0025_tls_023-355a.9">鄉大夫以歲時登夫家之眾寡，</seg>
<seg xml:id="KR2o0025_tls_023-355a.10">三年以大比興一鄉之賢能。</seg>
<seg xml:id="KR2o0025_tls_023-355a.11">夫夫家眾寡，</seg>
<seg xml:id="KR2o0025_tls_023-355a.12">即上大司徒之民數，</seg>
<seg xml:id="KR2o0025_tls_023-355a.13">其賢能為卿大夫之選，</seg>
<seg xml:id="KR2o0025_tls_023-355a.14">又可知也。</seg>
<seg xml:id="KR2o0025_tls_023-355a.15">民賤，</seg>
<seg xml:id="KR2o0025_tls_023-355a.16">故僅登戶口眾寡之數；</seg>
<seg xml:id="KR2o0025_tls_023-355a.17">卿大夫貴，</seg>
<seg xml:id="KR2o0025_tls_023-355a.18">則詳系世之牒，</seg>
<seg xml:id="KR2o0025_tls_023-355a.19">理勢之自然也。</seg>
<seg xml:id="KR2o0025_tls_023-355a.20">後代史誌，</seg>
<seg xml:id="KR2o0025_tls_023-355a.21">詳書戶口，</seg>
<seg xml:id="KR2o0025_tls_023-355a.22">而譜系之作無聞，</seg>
<seg xml:id="KR2o0025_tls_023-355a.23">則是有小民而無卿大夫也。</seg>
<seg xml:id="KR2o0025_tls_023-355a.24">《書》曰：</seg>
<seg xml:id="KR2o0025_tls_023-355a.25">「九族既睦，</seg>
<seg xml:id="KR2o0025_tls_023-355a.26">平章百姓。」</seg>
<seg xml:id="KR2o0025_tls_023-355a.27">鄭氏註：</seg>
<seg xml:id="KR2o0025_tls_023-355a.28">「百姓，</seg>
<seg xml:id="KR2o0025_tls_023-355a.29">為群臣之父子兄弟。」</seg>
<seg xml:id="KR2o0025_tls_023-355a.30">
                        <note>見司馬遷《五帝本紀》註。</note>平章，</seg>
<seg xml:id="KR2o0025_tls_023-355a.31">乃辨別而章明之，</seg>
<seg xml:id="KR2o0025_tls_023-355a.32">是即《周官》小史奠系之權輿也。</seg>
<seg xml:id="KR2o0025_tls_023-355a.33">孟子曰：</seg>
<seg xml:id="KR2o0025_tls_023-355a.34">「所謂故國者，</seg>
<seg xml:id="KR2o0025_tls_023-355a.35">非謂有喬木之謂也，</seg>
<seg xml:id="KR2o0025_tls_023-355a.36">有世臣之謂也。」</seg>
<seg xml:id="KR2o0025_tls_023-355a.37">近代州縣之誌，</seg>
<seg xml:id="KR2o0025_tls_023-355a.38">留連故跡，</seg>
<seg xml:id="KR2o0025_tls_023-355a.39">附會桑梓；</seg>
<seg xml:id="KR2o0025_tls_023-355a.40">至於世牒之書，</seg>
<seg xml:id="KR2o0025_tls_023-355a.41">闕而不議，</seg>
<seg xml:id="KR2o0025_tls_023-355a.42">則是重喬木而輕世家也。</seg>
<seg xml:id="KR2o0025_tls_023-355a.43">且夫國史不錄，</seg>
<seg xml:id="KR2o0025_tls_023-355a.44">州誌不載；</seg>
<seg xml:id="KR2o0025_tls_023-355a.45">譜系之法，</seg>
<seg xml:id="KR2o0025_tls_023-355a.46">不掌於官，</seg>
<seg xml:id="KR2o0025_tls_023-355a.47">則家自為書，</seg>
<seg xml:id="KR2o0025_tls_023-355a.48">人自為說，</seg>
<seg xml:id="KR2o0025_tls_023-355a.49">子孫或過譽其祖父，</seg>
<seg xml:id="KR2o0025_tls_023-355a.50">是非或頗謬於國史。</seg>
<seg xml:id="KR2o0025_tls_023-355a.51">其不肖者流，</seg>
<seg xml:id="KR2o0025_tls_023-355a.52">或謬讬賢哲，</seg>
<seg xml:id="KR2o0025_tls_023-355a.53">或私鬻宗譜，</seg>
<seg xml:id="KR2o0025_tls_023-355a.54">以偽亂真，</seg>
<seg xml:id="KR2o0025_tls_023-355a.55">悠謬恍惚，</seg>
<seg xml:id="KR2o0025_tls_023-355a.56">不可勝言。</seg>
<seg xml:id="KR2o0025_tls_023-355a.57">其清門華胄，</seg>
<seg xml:id="KR2o0025_tls_023-355a.58">則門閥相矜，</seg>
<seg xml:id="KR2o0025_tls_023-355a.59">私立名字。</seg>
<seg xml:id="KR2o0025_tls_023-355a.60">若江左王謝諸家，</seg>
<seg xml:id="KR2o0025_tls_023-355a.61">但有官勛，</seg>
<seg xml:id="KR2o0025_tls_023-355a.62">即標列傳，</seg>
<seg xml:id="KR2o0025_tls_023-355a.63">史臣含毫，</seg>
<seg xml:id="KR2o0025_tls_023-355a.64">莫能裁斷。</seg>
<seg xml:id="KR2o0025_tls_023-355a.65">以至李必隴西，</seg>
<seg xml:id="KR2o0025_tls_023-355a.66">劉必沛國，</seg>
<seg xml:id="KR2o0025_tls_023-355a.67">但求資望，</seg>
<seg xml:id="KR2o0025_tls_023-355a.68">不問從來，</seg>
<seg xml:id="KR2o0025_tls_023-355a.69">則有譜之弊，</seg>
<seg xml:id="KR2o0025_tls_023-355a.70">不如無譜。</seg>
<seg xml:id="KR2o0025_tls_023-355a.71">史誌闕略，</seg>
<seg xml:id="KR2o0025_tls_023-355a.72">蓋亦前人之過也。</seg>
</p>
<p>
<seg xml:id="KR2o0025_tls_023-356a.1">夫以司府領州縣，</seg>
<seg xml:id="KR2o0025_tls_023-356a.2">以州縣領世族，</seg>
<seg xml:id="KR2o0025_tls_023-356a.3">以世族率齊民，</seg>
<seg xml:id="KR2o0025_tls_023-356a.4">天下大計，</seg>
<seg xml:id="KR2o0025_tls_023-356a.5">可以指掌言也。</seg>
<seg xml:id="KR2o0025_tls_023-356a.6">唐三百年譜系，</seg>
<seg xml:id="KR2o0025_tls_023-356a.7">僅錄宰相，</seg>
<seg xml:id="KR2o0025_tls_023-356a.8">彼一代浩繁，</seg>
<seg xml:id="KR2o0025_tls_023-356a.9">出於計之無如何耳。</seg>
<seg xml:id="KR2o0025_tls_023-356a.10">方州之書，</seg>
<seg xml:id="KR2o0025_tls_023-356a.11">登其科甲仕宦，</seg>
<seg xml:id="KR2o0025_tls_023-356a.12">則固成周鄉大夫之所以書上賢能者也。</seg>
<seg xml:id="KR2o0025_tls_023-356a.13">今仿《周官》遺意，</seg>
<seg xml:id="KR2o0025_tls_023-356a.14">特表氏族，</seg>
<seg xml:id="KR2o0025_tls_023-356a.15">其便蓋有十焉。</seg>
<seg xml:id="KR2o0025_tls_023-356a.16">一則史權不散，</seg>
<seg xml:id="KR2o0025_tls_023-356a.17">私門之書，</seg>
<seg xml:id="KR2o0025_tls_023-356a.18">有所折衷，</seg>
<seg xml:id="KR2o0025_tls_023-356a.19">其便一也。</seg>
<seg xml:id="KR2o0025_tls_023-356a.20">一則譜法畫一；</seg>
<seg xml:id="KR2o0025_tls_023-356a.21">私譜凡例未純，</seg>
<seg xml:id="KR2o0025_tls_023-356a.22">可以參取，</seg>
<seg xml:id="KR2o0025_tls_023-356a.23">其便二也。</seg>
<seg xml:id="KR2o0025_tls_023-356a.24">一則清濁分塗，</seg>
<seg xml:id="KR2o0025_tls_023-356a.25">非其族類，</seg>
<seg xml:id="KR2o0025_tls_023-356a.26">不能依讬，</seg>
<seg xml:id="KR2o0025_tls_023-356a.27">流品攸分，</seg>
<seg xml:id="KR2o0025_tls_023-356a.28">其便三也。</seg>
<seg xml:id="KR2o0025_tls_023-356a.29">一則著籍已定，</seg>
<seg xml:id="KR2o0025_tls_023-356a.30">衡文取士，</seg>
<seg xml:id="KR2o0025_tls_023-356a.31">自有族屬可稽；</seg>
<seg xml:id="KR2o0025_tls_023-356a.32">非其籍者，</seg>
<seg xml:id="KR2o0025_tls_023-356a.33">無難句檢，</seg>
<seg xml:id="KR2o0025_tls_023-356a.34">其便四也。</seg>
<seg xml:id="KR2o0025_tls_023-356a.35">一則昭穆親疏，</seg>
<seg xml:id="KR2o0025_tls_023-356a.36">秩然有敘；</seg>
<seg xml:id="KR2o0025_tls_023-356a.37">或先賢奉祀之生，</seg>
<seg xml:id="KR2o0025_tls_023-356a.38">或絕嗣嗣續之議，</seg>
<seg xml:id="KR2o0025_tls_023-356a.39">爭為人後，</seg>
<seg xml:id="KR2o0025_tls_023-356a.40">其訟易平，</seg>
<seg xml:id="KR2o0025_tls_023-356a.41">其便五也。</seg>
<seg xml:id="KR2o0025_tls_023-356a.42">一則祖系分明；</seg>
<seg xml:id="KR2o0025_tls_023-356a.43">或自他邦遷至，</seg>
<seg xml:id="KR2o0025_tls_023-356a.44">或後遷他邦，</seg>
<seg xml:id="KR2o0025_tls_023-356a.45">世表編於州誌，</seg>
<seg xml:id="KR2o0025_tls_023-356a.46">其他州縣，</seg>
<seg xml:id="KR2o0025_tls_023-356a.47">或有譜牒散亡，</seg>
<seg xml:id="KR2o0025_tls_023-356a.48">可以借此證彼，</seg>
<seg xml:id="KR2o0025_tls_023-356a.49">其便六也。</seg>
<seg xml:id="KR2o0025_tls_023-356a.50">一則改姓易氏，</seg>
<seg xml:id="KR2o0025_tls_023-356a.51">其時世前後及其所改之故，</seg>
<seg xml:id="KR2o0025_tls_023-356a.52">明著於書，</seg>
<seg xml:id="KR2o0025_tls_023-356a.53">庶幾婚姻有辨；</seg>
<seg xml:id="KR2o0025_tls_023-356a.54">且修明譜學者，</seg>
<seg xml:id="KR2o0025_tls_023-356a.55">得以考厥由來，</seg>
<seg xml:id="KR2o0025_tls_023-356a.56">其便七也。</seg>
<seg xml:id="KR2o0025_tls_023-356a.57">一則世系蟬聯，</seg>
<seg xml:id="KR2o0025_tls_023-356a.58">修門望族，</seg>
<seg xml:id="KR2o0025_tls_023-356a.59">或科甲仕宦，</seg>
<seg xml:id="KR2o0025_tls_023-356a.60">系譜有書，</seg>
<seg xml:id="KR2o0025_tls_023-356a.61">而德行道藝，</seg>
<seg xml:id="KR2o0025_tls_023-356a.62">列傳無錄，</seg>
<seg xml:id="KR2o0025_tls_023-356a.63">沒世不稱，</seg>
<seg xml:id="KR2o0025_tls_023-356a.64">誌士所恥；</seg>
<seg xml:id="KR2o0025_tls_023-356a.65">是文無增損，</seg>
<seg xml:id="KR2o0025_tls_023-356a.66">義兼勸懲，</seg>
<seg xml:id="KR2o0025_tls_023-356a.67">其便八也。</seg>
<seg xml:id="KR2o0025_tls_023-356a.68">一則地望著重，</seg>
<seg xml:id="KR2o0025_tls_023-356a.69">坊表都裏，</seg>
<seg xml:id="KR2o0025_tls_023-356a.70">不為虛設，</seg>
<seg xml:id="KR2o0025_tls_023-356a.71">其便九也。</seg>
<seg xml:id="KR2o0025_tls_023-356a.72">一則徵文考獻，</seg>
<seg xml:id="KR2o0025_tls_023-356a.73">館閣檄收，</seg>
<seg xml:id="KR2o0025_tls_023-356a.74">按誌而求，</seg>
<seg xml:id="KR2o0025_tls_023-356a.75">易如指掌，</seg>
<seg xml:id="KR2o0025_tls_023-356a.76">其便十也。</seg>
<seg xml:id="KR2o0025_tls_023-356a.77">然則修而明之，</seg>
<seg xml:id="KR2o0025_tls_023-356a.78">可以推於諸府州縣，</seg>
<seg xml:id="KR2o0025_tls_023-356a.79">不特一州之誌已也。</seg>
</p>
<p>
<seg xml:id="KR2o0025_tls_023-357a.1">和州誌氏族表序例下</seg>
</p>
<p>
<seg xml:id="KR2o0025_tls_023-358a.1">《易》曰：</seg>
<seg xml:id="KR2o0025_tls_023-358a.2">「物不可窮也，</seg>
<seg xml:id="KR2o0025_tls_023-358a.3">故受之以《未濟》。」</seg>
<seg xml:id="KR2o0025_tls_023-358a.4">夫網羅散失，</seg>
<seg xml:id="KR2o0025_tls_023-358a.5">是先有散失，</seg>
<seg xml:id="KR2o0025_tls_023-358a.6">而後有網羅者也。</seg>
<seg xml:id="KR2o0025_tls_023-358a.7">表章潛隱，</seg>
<seg xml:id="KR2o0025_tls_023-358a.8">是先有潛隱，</seg>
<seg xml:id="KR2o0025_tls_023-358a.9">而後有表章者也。</seg>
<seg xml:id="KR2o0025_tls_023-358a.10">陳壽《蜀誌》列傳，</seg>
<seg xml:id="KR2o0025_tls_023-358a.11">殿以楊戲之贊；</seg>
<seg xml:id="KR2o0025_tls_023-358a.12">常璩《華陽》序誌，</seg>
<seg xml:id="KR2o0025_tls_023-358a.13">概存士女之名。</seg>
<seg xml:id="KR2o0025_tls_023-358a.14">二子知掌故之有時而窮也，</seg>
<seg xml:id="KR2o0025_tls_023-358a.15">故以贊序名字，</seg>
<seg xml:id="KR2o0025_tls_023-358a.16">存其大略，</seg>
<seg xml:id="KR2o0025_tls_023-358a.17">而明著所以不得已而僅存之故，</seg>
<seg xml:id="KR2o0025_tls_023-358a.18">是亦史氏闕文之舊例也。</seg>
<seg xml:id="KR2o0025_tls_023-358a.19">和州在唐宋為望郡，</seg>
<seg xml:id="KR2o0025_tls_023-358a.20">而文獻之徵，</seg>
<seg xml:id="KR2o0025_tls_023-358a.21">不少概見。</seg>
<seg xml:id="KR2o0025_tls_023-358a.22">至於家譜世牒，</seg>
<seg xml:id="KR2o0025_tls_023-358a.23">寥寥無聞。</seg>
<seg xml:id="KR2o0025_tls_023-358a.24">詢之故老，</seg>
<seg xml:id="KR2o0025_tls_023-358a.25">則雲明季乙亥寇變，</seg>
<seg xml:id="KR2o0025_tls_023-358a.26">圖書毀於兵燹。</seg>
<seg xml:id="KR2o0025_tls_023-358a.27">今州境之人士，</seg>
<seg xml:id="KR2o0025_tls_023-358a.28">皆當日僅存幸免者之曾若玄也。</seg>
<seg xml:id="KR2o0025_tls_023-358a.29">所聞所傳，</seg>
<seg xml:id="KR2o0025_tls_023-358a.30">聞者不過五世七世而止，</seg>
<seg xml:id="KR2o0025_tls_023-358a.31">不復能遠溯也。</seg>
<seg xml:id="KR2o0025_tls_023-358a.32">傳世既未久遠，</seg>
<seg xml:id="KR2o0025_tls_023-358a.33">子姓亦無繁多，</seg>
<seg xml:id="KR2o0025_tls_023-358a.34">故譜法大率不修。</seg>
<seg xml:id="KR2o0025_tls_023-358a.35">就求其所有，</seg>
<seg xml:id="KR2o0025_tls_023-358a.36">則出私劄筆記之屬，</seg>
<seg xml:id="KR2o0025_tls_023-358a.37">體例未定，</seg>
<seg xml:id="KR2o0025_tls_023-358a.38">難為典則，</seg>
<seg xml:id="KR2o0025_tls_023-358a.39">甚者至不能溯受姓所由來。</seg>
<seg xml:id="KR2o0025_tls_023-358a.40">余於是為之慨然嘆焉。</seg>
</p>
<p>
<seg xml:id="KR2o0025_tls_023-359a.1">夫家譜簡帙，</seg>
<seg xml:id="KR2o0025_tls_023-359a.2">輕於州誌；</seg>
<seg xml:id="KR2o0025_tls_023-359a.3">兵燹之後，</seg>
<seg xml:id="KR2o0025_tls_023-359a.4">家譜無存。</seg>
<seg xml:id="KR2o0025_tls_023-359a.5">而明嘉靖中知州易鸞、與萬歷中知州康誥所修之州誌，</seg>
<seg xml:id="KR2o0025_tls_023-359a.6">為時更久，</seg>
<seg xml:id="KR2o0025_tls_023-359a.7">而其書今日具存；</seg>
<seg xml:id="KR2o0025_tls_023-359a.8">是在官易守，</seg>
<seg xml:id="KR2o0025_tls_023-359a.9">而私門難保之明徵也。</seg>
<seg xml:id="KR2o0025_tls_023-359a.10">及今而不急為之所，</seg>
<seg xml:id="KR2o0025_tls_023-359a.11">則並此區區者，</seg>
<seg xml:id="KR2o0025_tls_023-359a.12">後亦莫之徵矣。</seg>
<seg xml:id="KR2o0025_tls_023-359a.13">且吾觀《唐書·宰相世系》，</seg>
<seg xml:id="KR2o0025_tls_023-359a.14">列其先世，</seg>
<seg xml:id="KR2o0025_tls_023-359a.15">有及梁、陳者矣，</seg>
<seg xml:id="KR2o0025_tls_023-359a.16">有及元魏、後周者矣，</seg>
<seg xml:id="KR2o0025_tls_023-359a.17">不復更溯奕葉而上；</seg>
<seg xml:id="KR2o0025_tls_023-359a.18">則中牒闕文，</seg>
<seg xml:id="KR2o0025_tls_023-359a.19">非一朝一夕之故也。</seg>
<seg xml:id="KR2o0025_tls_023-359a.20">然則錄其所可考，</seg>
<seg xml:id="KR2o0025_tls_023-359a.21">而略其所不可知，</seg>
<seg xml:id="KR2o0025_tls_023-359a.22">乃免不知而作之誚焉。</seg>
<seg xml:id="KR2o0025_tls_023-359a.23">每姓推所自出，</seg>
<seg xml:id="KR2o0025_tls_023-359a.24">備稽古之資也。</seg>
<seg xml:id="KR2o0025_tls_023-359a.25">詳入籍之世代，</seg>
<seg xml:id="KR2o0025_tls_023-359a.26">定州略也。</seg>
<seg xml:id="KR2o0025_tls_023-359a.27">科甲仕宦為目，</seg>
<seg xml:id="KR2o0025_tls_023-359a.28">而貢監生員與封君，</seg>
<seg xml:id="KR2o0025_tls_023-359a.29">及貲授空階皆與焉，</seg>
<seg xml:id="KR2o0025_tls_023-359a.30">從其類也。</seg>
<seg xml:id="KR2o0025_tls_023-359a.31">無科甲仕宦，</seg>
<seg xml:id="KR2o0025_tls_023-359a.32">而僅有生員及貲授空階，</seg>
<seg xml:id="KR2o0025_tls_023-359a.33">不為立表，</seg>
<seg xml:id="KR2o0025_tls_023-359a.34">定主賓輕重之衡也。</seg>
<seg xml:id="KR2o0025_tls_023-359a.35">科甲仕宦之族，</seg>
<seg xml:id="KR2o0025_tls_023-359a.36">旁支皆齊民，</seg>
<seg xml:id="KR2o0025_tls_023-359a.37">則及分支之人而止。</seg>
<seg xml:id="KR2o0025_tls_023-359a.38">不復列其子若孫者，</seg>
<seg xml:id="KR2o0025_tls_023-359a.39">君子之澤，</seg>
<seg xml:id="KR2o0025_tls_023-359a.40">五世而斬。</seg>
<seg xml:id="KR2o0025_tls_023-359a.41">若皆列之，</seg>
<seg xml:id="KR2o0025_tls_023-359a.42">是與版圖之籍無異也。</seg>
<seg xml:id="KR2o0025_tls_023-359a.43">雖有科甲仕宦，</seg>
<seg xml:id="KR2o0025_tls_023-359a.44">而無譜者闕之，</seg>
<seg xml:id="KR2o0025_tls_023-359a.45">嚴訛濫之防也。</seg>
<seg xml:id="KR2o0025_tls_023-359a.46">正貢亦為科甲，</seg>
<seg xml:id="KR2o0025_tls_023-359a.47">微秩亦為仕宦，</seg>
<seg xml:id="KR2o0025_tls_023-359a.48">不復分其資級，</seg>
<seg xml:id="KR2o0025_tls_023-359a.49">以文獻無徵，</seg>
<seg xml:id="KR2o0025_tls_023-359a.50">與其過而廢也，</seg>
<seg xml:id="KR2o0025_tls_023-359a.51">毋寧過而存之，</seg>
<seg xml:id="KR2o0025_tls_023-359a.52">是《未濟》之義也。</seg>
</p>
<p>
<seg xml:id="KR2o0025_tls_023-360a.1">和州誌輿地圖序例</seg>
</p>
<p>
<seg xml:id="KR2o0025_tls_023-361a.1">圖譜之學，</seg>
<seg xml:id="KR2o0025_tls_023-361a.2">古有專門，</seg>
<seg xml:id="KR2o0025_tls_023-361a.3">鄭氏樵論之詳矣。</seg>
<seg xml:id="KR2o0025_tls_023-361a.4">司馬遷為史，</seg>
<seg xml:id="KR2o0025_tls_023-361a.5">獨取旁行斜上之遺，</seg>
<seg xml:id="KR2o0025_tls_023-361a.6">列為十表；</seg>
<seg xml:id="KR2o0025_tls_023-361a.7">而不取象魏懸法之掌，</seg>
<seg xml:id="KR2o0025_tls_023-361a.8">列為諸圖。</seg>
<seg xml:id="KR2o0025_tls_023-361a.9">於是後史相承，</seg>
<seg xml:id="KR2o0025_tls_023-361a.10">表誌愈繁，</seg>
<seg xml:id="KR2o0025_tls_023-361a.11">圖經浸失。</seg>
<seg xml:id="KR2o0025_tls_023-361a.12">好古之士，</seg>
<seg xml:id="KR2o0025_tls_023-361a.13">載考陳編，</seg>
<seg xml:id="KR2o0025_tls_023-361a.14">口誦其辭，</seg>
<seg xml:id="KR2o0025_tls_023-361a.15">目迷其象，</seg>
<seg xml:id="KR2o0025_tls_023-361a.16">是亦載筆之通弊，</seg>
<seg xml:id="KR2o0025_tls_023-361a.17">斯文之闕典也。</seg>
<seg xml:id="KR2o0025_tls_023-361a.18">鄭樵生千載而後，</seg>
<seg xml:id="KR2o0025_tls_023-361a.19">慨然有誌於三代遺文，</seg>
<seg xml:id="KR2o0025_tls_023-361a.20">而於《圖譜》一篇，</seg>
<seg xml:id="KR2o0025_tls_023-361a.21">既明其用；</seg>
<seg xml:id="KR2o0025_tls_023-361a.22">又推後代失所依據之故，</seg>
<seg xml:id="KR2o0025_tls_023-361a.23">本於班固收書遺圖，</seg>
<seg xml:id="KR2o0025_tls_023-361a.24">亦既感慨言之矣。</seg>
<seg xml:id="KR2o0025_tls_023-361a.25">然鄭氏之意，</seg>
<seg xml:id="KR2o0025_tls_023-361a.26">只為著錄諸家，</seg>
<seg xml:id="KR2o0025_tls_023-361a.27">不立圖譜專門，</seg>
<seg xml:id="KR2o0025_tls_023-361a.28">故欲別為一錄，</seg>
<seg xml:id="KR2o0025_tls_023-361a.29">以輔《七略》四部之不逮耳。</seg>
<seg xml:id="KR2o0025_tls_023-361a.30">其實未嘗深考；</seg>
<seg xml:id="KR2o0025_tls_023-361a.31">圖學失傳，</seg>
<seg xml:id="KR2o0025_tls_023-361a.32">由於司馬遷有表無圖，</seg>
<seg xml:id="KR2o0025_tls_023-361a.33">遂使後人修史，</seg>
<seg xml:id="KR2o0025_tls_023-361a.34">不知采錄；</seg>
<seg xml:id="KR2o0025_tls_023-361a.35">故其自為《通誌》紀傳譜略，</seg>
<seg xml:id="KR2o0025_tls_023-361a.36">諸體具備，</seg>
<seg xml:id="KR2o0025_tls_023-361a.37">而形勢名家，</seg>
<seg xml:id="KR2o0025_tls_023-361a.38">亦未為圖。</seg>
<seg xml:id="KR2o0025_tls_023-361a.39">以此而議班氏，</seg>
<seg xml:id="KR2o0025_tls_023-361a.40">豈所謂楚則失之，</seg>
<seg xml:id="KR2o0025_tls_023-361a.41">而齊亦未為得者非耶？</seg>
<seg xml:id="KR2o0025_tls_023-361a.42">夫圖譜之用，</seg>
<seg xml:id="KR2o0025_tls_023-361a.43">相為表裏。</seg>
<seg xml:id="KR2o0025_tls_023-361a.44">周譜之亡久矣，</seg>
<seg xml:id="KR2o0025_tls_023-361a.45">而三代世次，</seg>
<seg xml:id="KR2o0025_tls_023-361a.46">諸侯年月，</seg>
<seg xml:id="KR2o0025_tls_023-361a.47">今具可考，</seg>
<seg xml:id="KR2o0025_tls_023-361a.48">以司馬遷采摭為表故也。</seg>
<seg xml:id="KR2o0025_tls_023-361a.49">象魏之藏既失，</seg>
<seg xml:id="KR2o0025_tls_023-361a.50">而形名制度，</seg>
<seg xml:id="KR2o0025_tls_023-361a.51">方圓曲直，</seg>
<seg xml:id="KR2o0025_tls_023-361a.52">今不可知，</seg>
<seg xml:id="KR2o0025_tls_023-361a.53">以司馬遷未列為圖故也。</seg>
<seg xml:id="KR2o0025_tls_023-361a.54">然則書之存亡，</seg>
<seg xml:id="KR2o0025_tls_023-361a.55">系於史臣之筆削，</seg>
<seg xml:id="KR2o0025_tls_023-361a.56">明矣。</seg>
<seg xml:id="KR2o0025_tls_023-361a.57">圖之遠者，</seg>
<seg xml:id="KR2o0025_tls_023-361a.58">姑弗具論。</seg>
<seg xml:id="KR2o0025_tls_023-361a.59">自《三輔黃圖》、《洛陽宮殿圖》以來，</seg>
<seg xml:id="KR2o0025_tls_023-361a.60">都邑之簿，</seg>
<seg xml:id="KR2o0025_tls_023-361a.61">代有成書，</seg>
<seg xml:id="KR2o0025_tls_023-361a.62">後代蒐羅，</seg>
<seg xml:id="KR2o0025_tls_023-361a.63">百不存一。</seg>
<seg xml:id="KR2o0025_tls_023-361a.64">鄭氏獨具心裁，</seg>
<seg xml:id="KR2o0025_tls_023-361a.65">立為專錄，</seg>
<seg xml:id="KR2o0025_tls_023-361a.66">以謂有其舉之，</seg>
<seg xml:id="KR2o0025_tls_023-361a.67">莫或廢矣。</seg>
<seg xml:id="KR2o0025_tls_023-361a.68">然今按以鄭氏所收，</seg>
<seg xml:id="KR2o0025_tls_023-361a.69">其遺亡散失，</seg>
<seg xml:id="KR2o0025_tls_023-361a.70">與前代所著，</seg>
<seg xml:id="KR2o0025_tls_023-361a.71">未始逕庭；</seg>
<seg xml:id="KR2o0025_tls_023-361a.72">則書之存亡，</seg>
<seg xml:id="KR2o0025_tls_023-361a.73">系於史臣之筆削者尤重，</seg>
<seg xml:id="KR2o0025_tls_023-361a.74">而系於著錄之部次者猶輕，</seg>
<seg xml:id="KR2o0025_tls_023-361a.75">又明矣。</seg>
<seg xml:id="KR2o0025_tls_023-361a.76">樽罍之微，</seg>
<seg xml:id="KR2o0025_tls_023-361a.77">或資博雅，</seg>
<seg xml:id="KR2o0025_tls_023-361a.78">鹵簿之屬，</seg>
<seg xml:id="KR2o0025_tls_023-361a.79">或著威儀，</seg>
<seg xml:id="KR2o0025_tls_023-361a.80">前人並有圖書，</seg>
<seg xml:id="KR2o0025_tls_023-361a.81">蓋亦繁富。</seg>
<seg xml:id="KR2o0025_tls_023-361a.82">史臣識其經要，</seg>
<seg xml:id="KR2o0025_tls_023-361a.83">未遑悉入編摩；</seg>
<seg xml:id="KR2o0025_tls_023-361a.84">鄭氏列為專錄，</seg>
<seg xml:id="KR2o0025_tls_023-361a.85">使有所考，</seg>
<seg xml:id="KR2o0025_tls_023-361a.86">但求本書可也。</seg>
<seg xml:id="KR2o0025_tls_023-361a.87">至於方州形勢，</seg>
<seg xml:id="KR2o0025_tls_023-361a.88">天下大計，</seg>
<seg xml:id="KR2o0025_tls_023-361a.89">不於表誌之間，</seg>
<seg xml:id="KR2o0025_tls_023-361a.90">列為專部；</seg>
<seg xml:id="KR2o0025_tls_023-361a.91">使讀其書者，</seg>
<seg xml:id="KR2o0025_tls_023-361a.92">乃若冥行擿埴，</seg>
<seg xml:id="KR2o0025_tls_023-361a.93">如之何其可也？</seg>
<seg xml:id="KR2o0025_tls_023-361a.94">治《易》者必明乎象，</seg>
<seg xml:id="KR2o0025_tls_023-361a.95">治《春秋》者必通乎譜；</seg>
<seg xml:id="KR2o0025_tls_023-361a.96">圖象譜牒，</seg>
<seg xml:id="KR2o0025_tls_023-361a.97">《易》與《春秋》之大原也。</seg>
<seg xml:id="KR2o0025_tls_023-361a.98">《易》曰：</seg>
<seg xml:id="KR2o0025_tls_023-361a.99">「系辭焉以盡其言。」</seg>
<seg xml:id="KR2o0025_tls_023-361a.100">《記》曰：</seg>
<seg xml:id="KR2o0025_tls_023-361a.101">「比事屬辭，</seg>
<seg xml:id="KR2o0025_tls_023-361a.102">《春秋》教也。」</seg>
<seg xml:id="KR2o0025_tls_023-361a.103">夫謂之系辭屬辭者，</seg>
<seg xml:id="KR2o0025_tls_023-361a.104">明乎文辭從其後也。</seg>
<seg xml:id="KR2o0025_tls_023-361a.105">然則圖象為無言之史，</seg>
<seg xml:id="KR2o0025_tls_023-361a.106">譜牒為無文之書，</seg>
<seg xml:id="KR2o0025_tls_023-361a.107">相輔而行，</seg>
<seg xml:id="KR2o0025_tls_023-361a.108">雖欲闕一而不可者也。</seg>
<seg xml:id="KR2o0025_tls_023-361a.109">況州郡圖經，</seg>
<seg xml:id="KR2o0025_tls_023-361a.110">尤前人之所重耶？</seg>
</p>
<p>
<seg xml:id="KR2o0025_tls_023-362a.1">或曰：</seg>
<seg xml:id="KR2o0025_tls_023-362a.2">學者亦知圖象之用大矣。</seg>
<seg xml:id="KR2o0025_tls_023-362a.3">第辭可傳習，</seg>
<seg xml:id="KR2o0025_tls_023-362a.4">而圖不可以誦讀，</seg>
<seg xml:id="KR2o0025_tls_023-362a.5">故書具存，</seg>
<seg xml:id="KR2o0025_tls_023-362a.6">而圖不可考也，</seg>
<seg xml:id="KR2o0025_tls_023-362a.7">其勢然也。</seg>
<seg xml:id="KR2o0025_tls_023-362a.8">雖然，</seg>
<seg xml:id="KR2o0025_tls_023-362a.9">非知言也。</seg>
<seg xml:id="KR2o0025_tls_023-362a.10">夫圖不可誦，</seg>
<seg xml:id="KR2o0025_tls_023-362a.11">則表亦非有文辭者也。</seg>
<seg xml:id="KR2o0025_tls_023-362a.12">表著於史，</seg>
<seg xml:id="KR2o0025_tls_023-362a.13">而圖不入編，</seg>
<seg xml:id="KR2o0025_tls_023-362a.14">此其所以亡失也。</seg>
<seg xml:id="KR2o0025_tls_023-362a.15">且圖之不可傳者有二：</seg>
<seg xml:id="KR2o0025_tls_023-362a.16">一則爭於繪事之工也。</seg>
<seg xml:id="KR2o0025_tls_023-362a.17">以古人專門藝事，</seg>
<seg xml:id="KR2o0025_tls_023-362a.18">自以名家，</seg>
<seg xml:id="KR2o0025_tls_023-362a.19">實無當於大經大法。</seg>
<seg xml:id="KR2o0025_tls_023-362a.20">若郭璞《山海經圖贊》，</seg>
<seg xml:id="KR2o0025_tls_023-362a.21">贊存圖亡。</seg>
<seg xml:id="KR2o0025_tls_023-362a.22">今觀贊文，</seg>
<seg xml:id="KR2o0025_tls_023-362a.23">自類雕龍之工，</seg>
<seg xml:id="KR2o0025_tls_023-362a.24">則知圖繪，</seg>
<seg xml:id="KR2o0025_tls_023-362a.25">殆亦畫虎之技也。</seg>
<seg xml:id="KR2o0025_tls_023-362a.26">一則同乎髦弁之微也。</seg>
<seg xml:id="KR2o0025_tls_023-362a.27">近代方州之誌，</seg>
<seg xml:id="KR2o0025_tls_023-362a.28">繪為圖象，</seg>
<seg xml:id="KR2o0025_tls_023-362a.29">廁於序例之間，</seg>
<seg xml:id="KR2o0025_tls_023-362a.30">不立專門，</seg>
<seg xml:id="KR2o0025_tls_023-362a.31">但綴名勝，</seg>
<seg xml:id="KR2o0025_tls_023-362a.32">以為一書之檔識，</seg>
<seg xml:id="KR2o0025_tls_023-362a.33">而實無當於古人圖譜之學也。</seg>
<seg xml:id="KR2o0025_tls_023-362a.34">夫爭於繪事，</seg>
<seg xml:id="KR2o0025_tls_023-362a.35">則藝術無當於史裁；</seg>
<seg xml:id="KR2o0025_tls_023-362a.36">而廁於弁髦，</seg>
<seg xml:id="KR2o0025_tls_023-362a.37">則書肆茍為標幟，</seg>
<seg xml:id="KR2o0025_tls_023-362a.38">以為市易之道，</seg>
<seg xml:id="KR2o0025_tls_023-362a.39">皆不可語於史學之精微也。</seg>
<seg xml:id="KR2o0025_tls_023-362a.40">古人有專門之學，</seg>
<seg xml:id="KR2o0025_tls_023-362a.41">即有專門之書；</seg>
<seg xml:id="KR2o0025_tls_023-362a.42">有專門之書，</seg>
<seg xml:id="KR2o0025_tls_023-362a.43">即有專門之體例。</seg>
<seg xml:id="KR2o0025_tls_023-362a.44">旁行斜上，</seg>
<seg xml:id="KR2o0025_tls_023-362a.45">標分子註，</seg>
<seg xml:id="KR2o0025_tls_023-362a.46">譜牒之體例也。</seg>
<seg xml:id="KR2o0025_tls_023-362a.47">開方計裏，</seg>
<seg xml:id="KR2o0025_tls_023-362a.48">推表山川，</seg>
<seg xml:id="KR2o0025_tls_023-362a.49">輿圖之體例也。</seg>
<seg xml:id="KR2o0025_tls_023-362a.50">圖不詳而系之以說，</seg>
<seg xml:id="KR2o0025_tls_023-362a.51">說不顯而實之以圖，</seg>
<seg xml:id="KR2o0025_tls_023-362a.52">互著之義也。</seg>
<seg xml:id="KR2o0025_tls_023-362a.53">文省而事無所晦，</seg>
<seg xml:id="KR2o0025_tls_023-362a.54">形著而言有所歸，</seg>
<seg xml:id="KR2o0025_tls_023-362a.55">述作之則也。</seg>
<seg xml:id="KR2o0025_tls_023-362a.56">亥豕不得淆其傳，</seg>
<seg xml:id="KR2o0025_tls_023-362a.57">筆削無能損其質，</seg>
<seg xml:id="KR2o0025_tls_023-362a.58">久遠之業也。</seg>
<seg xml:id="KR2o0025_tls_023-362a.59">要使不履其地，</seg>
<seg xml:id="KR2o0025_tls_023-362a.60">不深於文者，</seg>
<seg xml:id="KR2o0025_tls_023-362a.61">依檢其圖，</seg>
<seg xml:id="KR2o0025_tls_023-362a.62">洞如觀火，</seg>
<seg xml:id="KR2o0025_tls_023-362a.63">是又通方之道也。</seg>
<seg xml:id="KR2o0025_tls_023-362a.64">夫天官、河渠圖，</seg>
<seg xml:id="KR2o0025_tls_023-362a.65">而八書可以六；</seg>
<seg xml:id="KR2o0025_tls_023-362a.66">地理、溝洫圖，</seg>
<seg xml:id="KR2o0025_tls_023-362a.67">而十誌可以八；</seg>
<seg xml:id="KR2o0025_tls_023-362a.68">然而今日求太初之星象，</seg>
<seg xml:id="KR2o0025_tls_023-362a.69">稽西京之版輿，</seg>
<seg xml:id="KR2o0025_tls_023-362a.70">或不至於若是茫茫也。</seg>
<seg xml:id="KR2o0025_tls_023-362a.71">況夫方州之書，</seg>
<seg xml:id="KR2o0025_tls_023-362a.72">徵名辨物，</seg>
<seg xml:id="KR2o0025_tls_023-362a.73">尤宜詳贍無遺，</seg>
<seg xml:id="KR2o0025_tls_023-362a.74">庶幾一家之作；</seg>
<seg xml:id="KR2o0025_tls_023-362a.75">而乃流連景物，</seg>
<seg xml:id="KR2o0025_tls_023-362a.76">附會名勝，</seg>
<seg xml:id="KR2o0025_tls_023-362a.77">以為丹青末藝之觀耶？</seg>
<seg xml:id="KR2o0025_tls_023-362a.78">其亦不講於古人所以左圖右史之義也夫？</seg>
</p>
<p>
<seg xml:id="KR2o0025_tls_023-363a.1">圖不能不系之說，</seg>
<seg xml:id="KR2o0025_tls_023-363a.2">而說之詳者，</seg>
<seg xml:id="KR2o0025_tls_023-363a.3">即同於書，</seg>
<seg xml:id="KR2o0025_tls_023-363a.4">圖之名不亦綴歟？曰：</seg>
<seg xml:id="KR2o0025_tls_023-363a.5">非綴也。</seg>
<seg xml:id="KR2o0025_tls_023-363a.6">體有所專，</seg>
<seg xml:id="KR2o0025_tls_023-363a.7">意亦有所重也。</seg>
<seg xml:id="KR2o0025_tls_023-363a.8">古人書有專名，</seg>
<seg xml:id="KR2o0025_tls_023-363a.9">篇有專義。</seg>
<seg xml:id="KR2o0025_tls_023-363a.10">辭之出入非所計，</seg>
<seg xml:id="KR2o0025_tls_023-363a.11">而名實賓主之際，</seg>
<seg xml:id="KR2o0025_tls_023-363a.12">作者所謂竊取其義焉耳。</seg>
<seg xml:id="KR2o0025_tls_023-363a.13">且吾見前史之文，</seg>
<seg xml:id="KR2o0025_tls_023-363a.14">有表似乎誌者矣<note>《漢書．百官公卿表》，篇首歷敘官制。</note>，</seg>
<seg xml:id="KR2o0025_tls_023-363a.15">不必皆旁行斜上之文也。</seg>
<seg xml:id="KR2o0025_tls_023-363a.16">有誌似乎表者矣<note>《漢書·律歷誌》，排列三統甲子。</note>，</seg>
<seg xml:id="KR2o0025_tls_023-363a.17">不必皆比事屬辭之例也。</seg>
<seg xml:id="KR2o0025_tls_023-363a.18">《三輔黃圖》，</seg>
<seg xml:id="KR2o0025_tls_023-363a.19">今亡其書矣，</seg>
<seg xml:id="KR2o0025_tls_023-363a.20">其見於他說所稱引，</seg>
<seg xml:id="KR2o0025_tls_023-363a.21">則其辭也。</seg>
<seg xml:id="KR2o0025_tls_023-363a.22">遁甲通統之圖，</seg>
<seg xml:id="KR2o0025_tls_023-363a.23">今存其說，</seg>
<seg xml:id="KR2o0025_tls_023-363a.24">猶《華黍》、《由庚》之有其義耳。</seg>
<seg xml:id="KR2o0025_tls_023-363a.25">雖一尺之圖，</seg>
<seg xml:id="KR2o0025_tls_023-363a.26">系以尋丈之說可也。</seg>
<seg xml:id="KR2o0025_tls_023-363a.27">既曰圖矣，</seg>
<seg xml:id="KR2o0025_tls_023-363a.28">統謂之圖可也。</seg>
<seg xml:id="KR2o0025_tls_023-363a.29">圖又以類相次，</seg>
<seg xml:id="KR2o0025_tls_023-363a.30">不亦繁歟？曰：</seg>
<seg xml:id="KR2o0025_tls_023-363a.31">非繁也。</seg>
<seg xml:id="KR2o0025_tls_023-363a.32">圖之有類別，</seg>
<seg xml:id="KR2o0025_tls_023-363a.33">猶書之有篇名也。</seg>
<seg xml:id="KR2o0025_tls_023-363a.34">以圖附書，</seg>
<seg xml:id="KR2o0025_tls_023-363a.35">則義不顯，</seg>
<seg xml:id="KR2o0025_tls_023-363a.36">分圖而系之以說，</seg>
<seg xml:id="KR2o0025_tls_023-363a.37">義斯顯也。</seg>
<seg xml:id="KR2o0025_tls_023-363a.38">若皇朝《明史·律歷誌》，</seg>
<seg xml:id="KR2o0025_tls_023-363a.39">於儀象推步皆繪為圖，</seg>
<seg xml:id="KR2o0025_tls_023-363a.40">蓋前人所未有矣。</seg>
<seg xml:id="KR2o0025_tls_023-363a.41">當時史臣，</seg>
<seg xml:id="KR2o0025_tls_023-363a.42">未嘗別立為圖，</seg>
<seg xml:id="KR2o0025_tls_023-363a.43">故不列專門，</seg>
<seg xml:id="KR2o0025_tls_023-363a.44">事各有所宜也。</seg>
<seg xml:id="KR2o0025_tls_023-363a.45">今州誌分圖為四：</seg>
<seg xml:id="KR2o0025_tls_023-363a.46">一曰輿地，</seg>
<seg xml:id="KR2o0025_tls_023-363a.47">二曰建置，</seg>
<seg xml:id="KR2o0025_tls_023-363a.48">三曰營汛，</seg>
<seg xml:id="KR2o0025_tls_023-363a.49">四曰水利。</seg>
<seg xml:id="KR2o0025_tls_023-363a.50">皆取其有關經要，</seg>
<seg xml:id="KR2o0025_tls_023-363a.51">而規方形勢所必需者，</seg>
<seg xml:id="KR2o0025_tls_023-363a.52">詳系之說，</seg>
<seg xml:id="KR2o0025_tls_023-363a.53">而次諸紀表之後，</seg>
<seg xml:id="KR2o0025_tls_023-363a.54">用備一家之學，</seg>
<seg xml:id="KR2o0025_tls_023-363a.55">而發其例於首簡雲爾。</seg>
</p>
<p>
<seg xml:id="KR2o0025_tls_023-364a.1">和州誌田賦書序例</seg>
</p>
<p>
<seg xml:id="KR2o0025_tls_023-365a.1">自畫土制貢，</seg>
<seg xml:id="KR2o0025_tls_023-365a.2">創於夏書，</seg>
<seg xml:id="KR2o0025_tls_023-365a.3">任土授職<note>載師物地事及授地職。</note>，</seg>
<seg xml:id="KR2o0025_tls_023-365a.4">詳於《周禮》；</seg>
<seg xml:id="KR2o0025_tls_023-365a.5">而田賦之書，</seg>
<seg xml:id="KR2o0025_tls_023-365a.6">專司之掌，</seg>
<seg xml:id="KR2o0025_tls_023-365a.7">有由來矣。</seg>
<seg xml:id="KR2o0025_tls_023-365a.8">班氏約取《洪範》八政，</seg>
<seg xml:id="KR2o0025_tls_023-365a.9">裁為《食貨》之篇，</seg>
<seg xml:id="KR2o0025_tls_023-365a.10">後史相仍，</seg>
<seg xml:id="KR2o0025_tls_023-365a.11">著為圭臬。</seg>
<seg xml:id="KR2o0025_tls_023-365a.12">然而司農圖籍，</seg>
<seg xml:id="KR2o0025_tls_023-365a.13">會稽簿錄，</seg>
<seg xml:id="KR2o0025_tls_023-365a.14">填委架閣，</seg>
<seg xml:id="KR2o0025_tls_023-365a.15">不可勝窮；</seg>
<seg xml:id="KR2o0025_tls_023-365a.16">於是酌取一代之中，</seg>
<seg xml:id="KR2o0025_tls_023-365a.17">以為定制。</seg>
<seg xml:id="KR2o0025_tls_023-365a.18">其有沿革大凡，</seg>
<seg xml:id="KR2o0025_tls_023-365a.19">盈縮總計，</seg>
<seg xml:id="KR2o0025_tls_023-365a.20">略存史氏要刪，</seg>
<seg xml:id="KR2o0025_tls_023-365a.21">計臣章奏；</seg>
<seg xml:id="KR2o0025_tls_023-365a.22">使讀者觀書可以自得，</seg>
<seg xml:id="KR2o0025_tls_023-365a.23">則亦其勢然也。</seg>
<seg xml:id="KR2o0025_tls_023-365a.24">若李吉甫、韋處厚所為《國計》之簿<note>李吉甫《元和國計簿》十卷，韋處厚《太和國計》二十卷。</note>，</seg>
<seg xml:id="KR2o0025_tls_023-365a.25">丁謂、田況所為《會計》之錄<note>丁謂《景德會計錄》六卷，田況《皇祐會計錄》六卷。</note>，</seg>
<seg xml:id="KR2o0025_tls_023-365a.26">則仿《周官》司會所貳，</seg>
<seg xml:id="KR2o0025_tls_023-365a.27">書契版圖之制也。</seg>
<seg xml:id="KR2o0025_tls_023-365a.28">杜佑、宋白之《通典》，</seg>
<seg xml:id="KR2o0025_tls_023-365a.29">王溥、章得象之《會要》，</seg>
<seg xml:id="KR2o0025_tls_023-365a.30">則掌故匯編；</seg>
<seg xml:id="KR2o0025_tls_023-365a.31">其中首重食貨，</seg>
<seg xml:id="KR2o0025_tls_023-365a.32">義取綜核，</seg>
<seg xml:id="KR2o0025_tls_023-365a.33">事該古今；</seg>
<seg xml:id="KR2o0025_tls_023-365a.34">至於麻縷之微，</seg>
<seg xml:id="KR2o0025_tls_023-365a.35">銖兩之細，</seg>
<seg xml:id="KR2o0025_tls_023-365a.36">不復委折求盡也。</seg>
<seg xml:id="KR2o0025_tls_023-365a.37">趙過均田之議，</seg>
<seg xml:id="KR2o0025_tls_023-365a.38">李翺《平賦》之書，</seg>
<seg xml:id="KR2o0025_tls_023-365a.39">則公牘私論，</seg>
<seg xml:id="KR2o0025_tls_023-365a.40">各抒所見；</seg>
<seg xml:id="KR2o0025_tls_023-365a.41">惟以一時利病，</seg>
<seg xml:id="KR2o0025_tls_023-365a.42">求所折衷，</seg>
<seg xml:id="KR2o0025_tls_023-365a.43">非復史氏記實之法也。</seg>
<seg xml:id="KR2o0025_tls_023-365a.44">夫令史簿錄，</seg>
<seg xml:id="KR2o0025_tls_023-365a.45">猥瑣無文，</seg>
<seg xml:id="KR2o0025_tls_023-365a.46">不能傳世行遠；</seg>
<seg xml:id="KR2o0025_tls_023-365a.47">文學掌故，</seg>
<seg xml:id="KR2o0025_tls_023-365a.48">博綜大要，</seg>
<seg xml:id="KR2o0025_tls_023-365a.49">莫能深鑒隱微；</seg>
<seg xml:id="KR2o0025_tls_023-365a.50">此田賦之所以難明，</seg>
<seg xml:id="KR2o0025_tls_023-365a.51">而成書之所以難覯者也。</seg>
<seg xml:id="KR2o0025_tls_023-365a.52">古者財賦之事，</seg>
<seg xml:id="KR2o0025_tls_023-365a.53">征於司徒<note>載師屬大司徒。</note>，</seg>
<seg xml:id="KR2o0025_tls_023-365a.54">會於太宰<note>司會屬太宰。</note>。</seg>
<seg xml:id="KR2o0025_tls_023-365a.55">太宰制三十年為通九式，</seg>
<seg xml:id="KR2o0025_tls_023-365a.56">均節九賦，</seg>
<seg xml:id="KR2o0025_tls_023-365a.57">自祭祀賓客之大，</seg>
<seg xml:id="KR2o0025_tls_023-365a.58">以至芻秣匪頒之細，</seg>
<seg xml:id="KR2o0025_tls_023-365a.59">俱有定數，</seg>
<seg xml:id="KR2o0025_tls_023-365a.60">以其所出，</seg>
<seg xml:id="KR2o0025_tls_023-365a.61">準之以其所入；</seg>
<seg xml:id="KR2o0025_tls_023-365a.62">雖欲於定式之外，</seg>
<seg xml:id="KR2o0025_tls_023-365a.63">多取於民，</seg>
<seg xml:id="KR2o0025_tls_023-365a.64">其道無由。</seg>
<seg xml:id="KR2o0025_tls_023-365a.65">此財賦所以貴簿正之法也。</seg>
<seg xml:id="KR2o0025_tls_023-365a.66">自唐變租庸調而為兩稅，</seg>
<seg xml:id="KR2o0025_tls_023-365a.67">明又變兩稅而為一條鞭法，</seg>
<seg xml:id="KR2o0025_tls_023-365a.68">勢趨簡便，</seg>
<seg xml:id="KR2o0025_tls_023-365a.69">令無苛擾，</seg>
<seg xml:id="KR2o0025_tls_023-365a.70">亦度時揆勢，</seg>
<seg xml:id="KR2o0025_tls_023-365a.71">可謂得所權宜者矣。</seg>
<seg xml:id="KR2o0025_tls_023-365a.72">然而存留供億諸費，</seg>
<seg xml:id="KR2o0025_tls_023-365a.73">土貢方物等目，</seg>
<seg xml:id="KR2o0025_tls_023-365a.74">僉差募運之資，</seg>
<seg xml:id="KR2o0025_tls_023-365a.75">總括畢輸，</seg>
<seg xml:id="KR2o0025_tls_023-365a.76">便於民間，</seg>
<seg xml:id="KR2o0025_tls_023-365a.77">使無紛擾可也。</seg>
<seg xml:id="KR2o0025_tls_023-365a.78">有司文牘，</seg>
<seg xml:id="KR2o0025_tls_023-365a.79">令史簿籍，</seg>
<seg xml:id="KR2o0025_tls_023-365a.80">自當具錄舊有款目，</seg>
<seg xml:id="KR2o0025_tls_023-365a.81">明著功令所以並省之由，</seg>
<seg xml:id="KR2o0025_tls_023-365a.82">然後折以時之法度；</seg>
<seg xml:id="KR2o0025_tls_023-365a.83">庶幾計司職守，</seg>
<seg xml:id="KR2o0025_tls_023-365a.84">與編戶齊民，</seg>
<seg xml:id="KR2o0025_tls_023-365a.85">皆曉然於制有變更，</seg>
<seg xml:id="KR2o0025_tls_023-365a.86">數無增損也。</seg>
<seg xml:id="KR2o0025_tls_023-365a.87">文移日趨簡省，</seg>
<seg xml:id="KR2o0025_tls_023-365a.88">而案牘久遠無徵，</seg>
<seg xml:id="KR2o0025_tls_023-365a.89">但存當時總括之數，</seg>
<seg xml:id="KR2o0025_tls_023-365a.90">不為條列諸科，</seg>
<seg xml:id="KR2o0025_tls_023-365a.91">則遇禁網稍弛，</seg>
<seg xml:id="KR2o0025_tls_023-365a.92">官吏不飭於法，</seg>
<seg xml:id="KR2o0025_tls_023-365a.93">或至增飾名目，</seg>
<seg xml:id="KR2o0025_tls_023-365a.94">抑配均輸，</seg>
<seg xml:id="KR2o0025_tls_023-365a.95">以為合於古者惟正之貢，</seg>
<seg xml:id="KR2o0025_tls_023-365a.96">孰從而議其非制耶？</seg>
</p>
<p>
<seg xml:id="KR2o0025_tls_023-366a.1">夫變法所以便民，</seg>
<seg xml:id="KR2o0025_tls_023-366a.2">而吏或緣法以為奸，</seg>
<seg xml:id="KR2o0025_tls_023-366a.3">文案之功，</seg>
<seg xml:id="KR2o0025_tls_023-366a.4">或不能備，</seg>
<seg xml:id="KR2o0025_tls_023-366a.5">圖史所以為經國之典也。</seg>
<seg xml:id="KR2o0025_tls_023-366a.6">然而一代浩繁，</seg>
<seg xml:id="KR2o0025_tls_023-366a.7">史官之籍，</seg>
<seg xml:id="KR2o0025_tls_023-366a.8">有所不勝；</seg>
<seg xml:id="KR2o0025_tls_023-366a.9">獨州縣誌書，</seg>
<seg xml:id="KR2o0025_tls_023-366a.10">方隅有限，</seg>
<seg xml:id="KR2o0025_tls_023-366a.11">可以條別諸目，</seg>
<seg xml:id="KR2o0025_tls_023-366a.12">瑣屑無遺，</seg>
<seg xml:id="KR2o0025_tls_023-366a.13">庶以補國史之力之所不給也。</seg>
<seg xml:id="KR2o0025_tls_023-366a.14">自有明以來，</seg>
<seg xml:id="KR2o0025_tls_023-366a.15">外誌紀載，</seg>
<seg xml:id="KR2o0025_tls_023-366a.16">率皆猥陋無法；</seg>
<seg xml:id="KR2o0025_tls_023-366a.17">至於田賦之事，</seg>
<seg xml:id="KR2o0025_tls_023-366a.18">以謂吏胥簿籍，</seg>
<seg xml:id="KR2o0025_tls_023-366a.19">總無當於文章鉅麗之觀，</seg>
<seg xml:id="KR2o0025_tls_023-366a.20">遂據見行案牘，</seg>
<seg xml:id="KR2o0025_tls_023-366a.21">一例通編，</seg>
<seg xml:id="KR2o0025_tls_023-366a.22">不復考究古今，</seg>
<seg xml:id="KR2o0025_tls_023-366a.23">深求原委；</seg>
<seg xml:id="KR2o0025_tls_023-366a.24">譬彼玉卮無當，</seg>
<seg xml:id="KR2o0025_tls_023-366a.25">誰能賞其華美者乎？</seg>
<seg xml:id="KR2o0025_tls_023-366a.26">明代條鞭之法，</seg>
<seg xml:id="KR2o0025_tls_023-366a.27">定於嘉靖之年，</seg>
<seg xml:id="KR2o0025_tls_023-366a.28">而和州舊誌，</seg>
<seg xml:id="KR2o0025_tls_023-366a.29">今可考者，</seg>
<seg xml:id="KR2o0025_tls_023-366a.30">亦自嘉靖中易鸞《州誌》而止。</seg>
<seg xml:id="KR2o0025_tls_023-366a.31">當時正值初更章程，</seg>
<seg xml:id="KR2o0025_tls_023-366a.32">而州誌即用新法，</seg>
<seg xml:id="KR2o0025_tls_023-366a.33">盡削舊條，</seg>
<seg xml:id="KR2o0025_tls_023-366a.34">遂使唐人兩稅以來沿革莫考，</seg>
<seg xml:id="KR2o0025_tls_023-366a.35">惜哉！</seg>
<seg xml:id="KR2o0025_tls_023-366a.36">又私門論議，</seg>
<seg xml:id="KR2o0025_tls_023-366a.37">官府文移，</seg>
<seg xml:id="KR2o0025_tls_023-366a.38">有關田賦利病，</seg>
<seg xml:id="KR2o0025_tls_023-366a.39">自當采入本書；</seg>
<seg xml:id="KR2o0025_tls_023-366a.40">如班書敘次晁錯《貴粟》之奏入《食貨誌》，</seg>
<seg xml:id="KR2o0025_tls_023-366a.41">賈讓《治河》之策入《溝洫誌》，</seg>
<seg xml:id="KR2o0025_tls_023-366a.42">庶使事顯文明，</seg>
<seg xml:id="KR2o0025_tls_023-366a.43">學歸有用。</seg>
<seg xml:id="KR2o0025_tls_023-366a.44">否則裁入本人列傳，</seg>
<seg xml:id="KR2o0025_tls_023-366a.45">便人參互考求，</seg>
<seg xml:id="KR2o0025_tls_023-366a.46">亦趙充國《屯田》諸議之成法也。</seg>
<seg xml:id="KR2o0025_tls_023-366a.47">近代誌家類皆截去文詞，</seg>
<seg xml:id="KR2o0025_tls_023-366a.48">別編為藝文誌；</seg>
<seg xml:id="KR2o0025_tls_023-366a.49">而本門事實，</seg>
<seg xml:id="KR2o0025_tls_023-366a.50">及本人行業，</seg>
<seg xml:id="KR2o0025_tls_023-366a.51">轉使擴落無材。</seg>
<seg xml:id="KR2o0025_tls_023-366a.52">豈誌目大書專門，</seg>
<seg xml:id="KR2o0025_tls_023-366a.53">特標義例，</seg>
<seg xml:id="KR2o0025_tls_023-366a.54">積成卷軸，</seg>
<seg xml:id="KR2o0025_tls_023-366a.55">乃等於匏瓜之懸，</seg>
<seg xml:id="KR2o0025_tls_023-366a.56">仰而不食者耶？</seg>
<seg xml:id="KR2o0025_tls_023-366a.57">康誥舊誌，</seg>
<seg xml:id="KR2o0025_tls_023-366a.58">略窺此風。</seg>
<seg xml:id="KR2o0025_tls_023-366a.59">後來秉筆諸家，</seg>
<seg xml:id="KR2o0025_tls_023-366a.60">毅然刪去，</seg>
<seg xml:id="KR2o0025_tls_023-366a.61">一而至再，</seg>
<seg xml:id="KR2o0025_tls_023-366a.62">無復挽回，</seg>
<seg xml:id="KR2o0025_tls_023-366a.63">可為太息者也！</seg>
<seg xml:id="KR2o0025_tls_023-366a.64">今自易《誌》以前，</seg>
<seg xml:id="KR2o0025_tls_023-366a.65">其有遺者，</seg>
<seg xml:id="KR2o0025_tls_023-366a.66">不可追已；</seg>
<seg xml:id="KR2o0025_tls_023-366a.67">自易《誌》以後，</seg>
<seg xml:id="KR2o0025_tls_023-366a.68">具錄顛末，</seg>
<seg xml:id="KR2o0025_tls_023-366a.69">編次為書。</seg>
<seg xml:id="KR2o0025_tls_023-366a.70">其康誥《均田》之議，</seg>
<seg xml:id="KR2o0025_tls_023-366a.71">實有當於田賦利病；</seg>
<seg xml:id="KR2o0025_tls_023-366a.72">他若州中有關田賦之文，</seg>
<seg xml:id="KR2o0025_tls_023-366a.73">皆采錄之，</seg>
<seg xml:id="KR2o0025_tls_023-366a.74">次於諸條之後；</seg>
<seg xml:id="KR2o0025_tls_023-366a.75">兼或采入列傳，</seg>
<seg xml:id="KR2o0025_tls_023-366a.76">互相發明，</seg>
<seg xml:id="KR2o0025_tls_023-366a.77">疑者闕之。</seg>
<seg xml:id="KR2o0025_tls_023-366a.78">後之覽者，</seg>
<seg xml:id="KR2o0025_tls_023-366a.79">或有取於斯焉。</seg>
</p>
<p>
<seg xml:id="KR2o0025_tls_023-367a.1">和州誌藝文書序例</seg>
</p>
<p>
<seg xml:id="KR2o0025_tls_023-368a.1">《易》曰：</seg>
<seg xml:id="KR2o0025_tls_023-368a.2">「上古結繩而治，</seg>
<seg xml:id="KR2o0025_tls_023-368a.3">後世聖人易之以書契，</seg>
<seg xml:id="KR2o0025_tls_023-368a.4">百官以治，</seg>
<seg xml:id="KR2o0025_tls_023-368a.5">萬民以察。」</seg>
<seg xml:id="KR2o0025_tls_023-368a.6">夫文字之原，</seg>
<seg xml:id="KR2o0025_tls_023-368a.7">古人所以為治法也。</seg>
<seg xml:id="KR2o0025_tls_023-368a.8">三代之盛，</seg>
<seg xml:id="KR2o0025_tls_023-368a.9">法具於書，</seg>
<seg xml:id="KR2o0025_tls_023-368a.10">書守之官。</seg>
<seg xml:id="KR2o0025_tls_023-368a.11">天下之術業，</seg>
<seg xml:id="KR2o0025_tls_023-368a.12">皆出於官師之掌故，</seg>
<seg xml:id="KR2o0025_tls_023-368a.13">道藝於此焉齊，</seg>
<seg xml:id="KR2o0025_tls_023-368a.14">德行於此焉通，</seg>
<seg xml:id="KR2o0025_tls_023-368a.15">天下所以以同文為治。</seg>
<seg xml:id="KR2o0025_tls_023-368a.16">而《周官》六篇，</seg>
<seg xml:id="KR2o0025_tls_023-368a.17">皆古人所以即守官而存師法者也。</seg>
<seg xml:id="KR2o0025_tls_023-368a.18">不為官師職業所存，</seg>
<seg xml:id="KR2o0025_tls_023-368a.19">是為非法，</seg>
<seg xml:id="KR2o0025_tls_023-368a.20">雖孔子言禮，</seg>
<seg xml:id="KR2o0025_tls_023-368a.21">必訪柱下之藏是也。</seg>
<seg xml:id="KR2o0025_tls_023-368a.22">三代而後，</seg>
<seg xml:id="KR2o0025_tls_023-368a.23">文字不隸於職司，</seg>
<seg xml:id="KR2o0025_tls_023-368a.24">於是官府章程，</seg>
<seg xml:id="KR2o0025_tls_023-368a.25">師儒習業，</seg>
<seg xml:id="KR2o0025_tls_023-368a.26">分而為二，</seg>
<seg xml:id="KR2o0025_tls_023-368a.27">以致人自為書，</seg>
<seg xml:id="KR2o0025_tls_023-368a.28">家自為說；</seg>
<seg xml:id="KR2o0025_tls_023-368a.29">蓋泛濫而出於百司掌故之外者，</seg>
<seg xml:id="KR2o0025_tls_023-368a.30">遂紛然矣<note>六經皆屬掌故，如《易》藏太卜，《詩》在太師之類。</note>。</seg>
<seg xml:id="KR2o0025_tls_023-368a.31">書既散在天下，</seg>
<seg xml:id="KR2o0025_tls_023-368a.32">無所統宗，</seg>
<seg xml:id="KR2o0025_tls_023-368a.33">於是著錄部次之法，</seg>
<seg xml:id="KR2o0025_tls_023-368a.34">出而治之，</seg>
<seg xml:id="KR2o0025_tls_023-368a.35">亦勢之所不容已。</seg>
<seg xml:id="KR2o0025_tls_023-368a.36">然自有著錄以來，</seg>
<seg xml:id="KR2o0025_tls_023-368a.37">學者視為紀數簿籍，</seg>
<seg xml:id="KR2o0025_tls_023-368a.38">求能推究同文為治，</seg>
<seg xml:id="KR2o0025_tls_023-368a.39">而存六典識職之遺者，</seg>
<seg xml:id="KR2o0025_tls_023-368a.40">惟劉向、劉歆所為《七略》、《別錄》之書而已。</seg>
<seg xml:id="KR2o0025_tls_023-368a.41">故其分別九流，</seg>
<seg xml:id="KR2o0025_tls_023-368a.42">論次諸子，</seg>
<seg xml:id="KR2o0025_tls_023-368a.43">必雲出於古者某官之掌，</seg>
<seg xml:id="KR2o0025_tls_023-368a.44">其流而為某家之學，</seg>
<seg xml:id="KR2o0025_tls_023-368a.45">失而為某事之敝，</seg>
<seg xml:id="KR2o0025_tls_023-368a.46">條宣究極，</seg>
<seg xml:id="KR2o0025_tls_023-368a.47">隱括無遺。</seg>
<seg xml:id="KR2o0025_tls_023-368a.48">學者茍能循流而溯源，</seg>
<seg xml:id="KR2o0025_tls_023-368a.49">雖曲藝小數，</seg>
<seg xml:id="KR2o0025_tls_023-368a.50">诐辭邪說，</seg>
<seg xml:id="KR2o0025_tls_023-368a.51">皆可返而通乎大道；</seg>
<seg xml:id="KR2o0025_tls_023-368a.52">而治其說者，</seg>
<seg xml:id="KR2o0025_tls_023-368a.53">亦得以自辨其力之至與不至焉。</seg>
<seg xml:id="KR2o0025_tls_023-368a.54">有其守之，</seg>
<seg xml:id="KR2o0025_tls_023-368a.55">莫或流也；</seg>
<seg xml:id="KR2o0025_tls_023-368a.56">有其趨之，</seg>
<seg xml:id="KR2o0025_tls_023-368a.57">莫或歧也。</seg>
<seg xml:id="KR2o0025_tls_023-368a.58">言語文章，</seg>
<seg xml:id="KR2o0025_tls_023-368a.59">胥歸識職，</seg>
<seg xml:id="KR2o0025_tls_023-368a.60">則師法可復，</seg>
<seg xml:id="KR2o0025_tls_023-368a.61">而古學可興，</seg>
<seg xml:id="KR2o0025_tls_023-368a.62">豈不盛哉？</seg>
<seg xml:id="KR2o0025_tls_023-368a.63">韓氏愈曰：</seg>
<seg xml:id="KR2o0025_tls_023-368a.64">「辨古書之正偽，</seg>
<seg xml:id="KR2o0025_tls_023-368a.65">昭昭然若黑白分。」</seg>
<seg xml:id="KR2o0025_tls_023-368a.66">孟子曰：</seg>
<seg xml:id="KR2o0025_tls_023-368a.67">「诐辭知其所蔽，</seg>
<seg xml:id="KR2o0025_tls_023-368a.68">淫辭知其所陷，</seg>
<seg xml:id="KR2o0025_tls_023-368a.69">邪辭知其所離，</seg>
<seg xml:id="KR2o0025_tls_023-368a.70">遁辭知其所窮。」</seg>
<seg xml:id="KR2o0025_tls_023-368a.71">孔子曰：</seg>
<seg xml:id="KR2o0025_tls_023-368a.72">「多聞，</seg>
<seg xml:id="KR2o0025_tls_023-368a.73">擇其善者而從之。」</seg>
<seg xml:id="KR2o0025_tls_023-368a.74">夫欲辨古書正偽，</seg>
<seg xml:id="KR2o0025_tls_023-368a.75">以幾於知言，</seg>
<seg xml:id="KR2o0025_tls_023-368a.76">幾於多聞擇善，</seg>
<seg xml:id="KR2o0025_tls_023-368a.77">則必深明官師之掌，</seg>
<seg xml:id="KR2o0025_tls_023-368a.78">而後悉流別之故，</seg>
<seg xml:id="KR2o0025_tls_023-368a.79">竟末流之失；</seg>
<seg xml:id="KR2o0025_tls_023-368a.80">是劉氏著錄，</seg>
<seg xml:id="KR2o0025_tls_023-368a.81">所以為學術絕續之幾也。</seg>
<seg xml:id="KR2o0025_tls_023-368a.82">不能究官師之掌，</seg>
<seg xml:id="KR2o0025_tls_023-368a.83">將無以條流別之故，</seg>
<seg xml:id="KR2o0025_tls_023-368a.84">而因以不知末流之失；</seg>
<seg xml:id="KR2o0025_tls_023-368a.85">則天下學術，</seg>
<seg xml:id="KR2o0025_tls_023-368a.86">無所宗師。</seg>
<seg xml:id="KR2o0025_tls_023-368a.87">「生心發政，</seg>
<seg xml:id="KR2o0025_tls_023-368a.88">作政害事」，</seg>
<seg xml:id="KR2o0025_tls_023-368a.89">孟子言之，</seg>
<seg xml:id="KR2o0025_tls_023-368a.90">斷斷如也。</seg>
<seg xml:id="KR2o0025_tls_023-368a.91">然而涉獵之士，</seg>
<seg xml:id="KR2o0025_tls_023-368a.92">方且炫博綜之才；</seg>
<seg xml:id="KR2o0025_tls_023-368a.93">索隱之功，</seg>
<seg xml:id="KR2o0025_tls_023-368a.94">方且矜隅墟之見；</seg>
<seg xml:id="KR2o0025_tls_023-368a.95">以為區區著錄之文，</seg>
<seg xml:id="KR2o0025_tls_023-368a.96">校讎之業，</seg>
<seg xml:id="KR2o0025_tls_023-368a.97">可以有裨於文事，噫！</seg>
<seg xml:id="KR2o0025_tls_023-368a.98">其惑也。</seg>
</p>
<p>
<seg xml:id="KR2o0025_tls_023-369a.1">六典亡而為《七略》，</seg>
<seg xml:id="KR2o0025_tls_023-369a.2">是官失其守也。</seg>
<seg xml:id="KR2o0025_tls_023-369a.3">《七略》亡而為四部，</seg>
<seg xml:id="KR2o0025_tls_023-369a.4">是師失其傳也。</seg>
<seg xml:id="KR2o0025_tls_023-369a.5">《周官》之籍富矣；</seg>
<seg xml:id="KR2o0025_tls_023-369a.6">保章天文，</seg>
<seg xml:id="KR2o0025_tls_023-369a.7">職方地理，</seg>
<seg xml:id="KR2o0025_tls_023-369a.8">虞衡理物，</seg>
<seg xml:id="KR2o0025_tls_023-369a.9">巫祝交神，</seg>
<seg xml:id="KR2o0025_tls_023-369a.10">各守成書以布治法，</seg>
<seg xml:id="KR2o0025_tls_023-369a.11">即各精其業以傳學術，</seg>
<seg xml:id="KR2o0025_tls_023-369a.12">不特師氏、保氏所謂六藝《詩》、《書》之文也。</seg>
<seg xml:id="KR2o0025_tls_023-369a.13">司空篇亡，</seg>
<seg xml:id="KR2o0025_tls_023-369a.14">劉歆取《考工記》補之。</seg>
<seg xml:id="KR2o0025_tls_023-369a.15">非補之也，</seg>
<seg xml:id="KR2o0025_tls_023-369a.16">考工當為司空官屬，</seg>
<seg xml:id="KR2o0025_tls_023-369a.17">其所謂記，</seg>
<seg xml:id="KR2o0025_tls_023-369a.18">即冬官之典籍；</seg>
<seg xml:id="KR2o0025_tls_023-369a.19">猶《儀禮》十七篇，</seg>
<seg xml:id="KR2o0025_tls_023-369a.20">為春官之典籍；</seg>
<seg xml:id="KR2o0025_tls_023-369a.21">《司馬法》百五十篇，</seg>
<seg xml:id="KR2o0025_tls_023-369a.22">為夏官之典籍，</seg>
<seg xml:id="KR2o0025_tls_023-369a.23">皆幸而獲傳後世者也。</seg>
<seg xml:id="KR2o0025_tls_023-369a.24">當日典籍具存，</seg>
<seg xml:id="KR2o0025_tls_023-369a.25">而三百六十之篇，</seg>
<seg xml:id="KR2o0025_tls_023-369a.26">即以官秩為之部次，</seg>
<seg xml:id="KR2o0025_tls_023-369a.27">文章安得散也？</seg>
<seg xml:id="KR2o0025_tls_023-369a.28">衰周而後，</seg>
<seg xml:id="KR2o0025_tls_023-369a.29">官制不行，</seg>
<seg xml:id="KR2o0025_tls_023-369a.30">而書籍散亡，</seg>
<seg xml:id="KR2o0025_tls_023-369a.31">千百之中，</seg>
<seg xml:id="KR2o0025_tls_023-369a.32">存十一矣。</seg>
<seg xml:id="KR2o0025_tls_023-369a.33">就十一之僅存，</seg>
<seg xml:id="KR2o0025_tls_023-369a.34">而欲復三百六十之部次，</seg>
<seg xml:id="KR2o0025_tls_023-369a.35">非鑿則漏，</seg>
<seg xml:id="KR2o0025_tls_023-369a.36">勢有難行，</seg>
<seg xml:id="KR2o0025_tls_023-369a.37">故不得已而裁為《七略》爾。</seg>
<seg xml:id="KR2o0025_tls_023-369a.38">其雲蓋出古者某官之掌，</seg>
<seg xml:id="KR2o0025_tls_023-369a.39">蓋之為言，</seg>
<seg xml:id="KR2o0025_tls_023-369a.40">猶疑辭也。</seg>
<seg xml:id="KR2o0025_tls_023-369a.41">欲人深思，</seg>
<seg xml:id="KR2o0025_tls_023-369a.42">而曠然自得於官師掌故之原也。</seg>
<seg xml:id="KR2o0025_tls_023-369a.43">故曰六典亡而為《七略》，</seg>
<seg xml:id="KR2o0025_tls_023-369a.44">官失其守也。</seg>
<seg xml:id="KR2o0025_tls_023-369a.45">雖然，</seg>
<seg xml:id="KR2o0025_tls_023-369a.46">官師失業，</seg>
<seg xml:id="KR2o0025_tls_023-369a.47">處士著書，</seg>
<seg xml:id="KR2o0025_tls_023-369a.48">雖曰法無統紀，</seg>
<seg xml:id="KR2o0025_tls_023-369a.49">要其本旨，</seg>
<seg xml:id="KR2o0025_tls_023-369a.50">皆欲推其所學，</seg>
<seg xml:id="KR2o0025_tls_023-369a.51">可以見於當世施行。</seg>
<seg xml:id="KR2o0025_tls_023-369a.52">其文雖連綴，</seg>
<seg xml:id="KR2o0025_tls_023-369a.53">而指趨可約也；</seg>
<seg xml:id="KR2o0025_tls_023-369a.54">其說雖譎詭，</seg>
<seg xml:id="KR2o0025_tls_023-369a.55">而駁雜不出也。</seg>
<seg xml:id="KR2o0025_tls_023-369a.56">故老莊、申韓、名墨、縱橫，</seg>
<seg xml:id="KR2o0025_tls_023-369a.57">漢初諸儒猶有治其業者，</seg>
<seg xml:id="KR2o0025_tls_023-369a.58">是師傳未失之明驗也。</seg>
<seg xml:id="KR2o0025_tls_023-369a.59">師傳未亡，</seg>
<seg xml:id="KR2o0025_tls_023-369a.60">則文字必有所本。</seg>
<seg xml:id="KR2o0025_tls_023-369a.61">凡有所本，</seg>
<seg xml:id="KR2o0025_tls_023-369a.62">無不出於古人官守，</seg>
<seg xml:id="KR2o0025_tls_023-369a.63">劉氏所以易於條其別也。</seg>
<seg xml:id="KR2o0025_tls_023-369a.64">魏晉之間，</seg>
<seg xml:id="KR2o0025_tls_023-369a.65">專門之學漸亡，</seg>
<seg xml:id="KR2o0025_tls_023-369a.66">文章之士，</seg>
<seg xml:id="KR2o0025_tls_023-369a.67">以著作為榮華；</seg>
<seg xml:id="KR2o0025_tls_023-369a.68">詩賦、章表、銘箴、頌誄，</seg>
<seg xml:id="KR2o0025_tls_023-369a.69">因事結構，</seg>
<seg xml:id="KR2o0025_tls_023-369a.70">命意各殊；</seg>
<seg xml:id="KR2o0025_tls_023-369a.71">其旨非儒非墨，</seg>
<seg xml:id="KR2o0025_tls_023-369a.72">其言時離時合，</seg>
<seg xml:id="KR2o0025_tls_023-369a.73">裒而次之，</seg>
<seg xml:id="KR2o0025_tls_023-369a.74">謂之文集。</seg>
<seg xml:id="KR2o0025_tls_023-369a.75">流別之不可分者一也。</seg>
<seg xml:id="KR2o0025_tls_023-369a.76">文章無本，</seg>
<seg xml:id="KR2o0025_tls_023-369a.77">斯求助於詞采；</seg>
<seg xml:id="KR2o0025_tls_023-369a.78">纂組經傳，</seg>
<seg xml:id="KR2o0025_tls_023-369a.79">摘抉子史，</seg>
<seg xml:id="KR2o0025_tls_023-369a.80">譬醫師之聚毒，</seg>
<seg xml:id="KR2o0025_tls_023-369a.81">以待應時取給；</seg>
<seg xml:id="KR2o0025_tls_023-369a.82">選青妃紫，</seg>
<seg xml:id="KR2o0025_tls_023-369a.83">不主一家，</seg>
<seg xml:id="KR2o0025_tls_023-369a.84">謂之類書。</seg>
<seg xml:id="KR2o0025_tls_023-369a.85">流別之不可分者二也。</seg>
<seg xml:id="KR2o0025_tls_023-369a.86">學術既無專門，</seg>
<seg xml:id="KR2o0025_tls_023-369a.87">斯讀書不能精一，</seg>
<seg xml:id="KR2o0025_tls_023-369a.88">刪略諸家，</seg>
<seg xml:id="KR2o0025_tls_023-369a.89">取便省覽；</seg>
<seg xml:id="KR2o0025_tls_023-369a.90">其始不過備一時之捷給，</seg>
<seg xml:id="KR2o0025_tls_023-369a.91">未嘗有意留青，</seg>
<seg xml:id="KR2o0025_tls_023-369a.92">繼乃積漸相沿，</seg>
<seg xml:id="KR2o0025_tls_023-369a.93">後學傳為津逮；</seg>
<seg xml:id="KR2o0025_tls_023-369a.94">分之則其本書具在，</seg>
<seg xml:id="KR2o0025_tls_023-369a.95">合之則非一家之言，</seg>
<seg xml:id="KR2o0025_tls_023-369a.96">紛然雜出，</seg>
<seg xml:id="KR2o0025_tls_023-369a.97">謂之書鈔。</seg>
<seg xml:id="KR2o0025_tls_023-369a.98">流別之不可分者三也。</seg>
<seg xml:id="KR2o0025_tls_023-369a.99">會心不足，</seg>
<seg xml:id="KR2o0025_tls_023-369a.100">求之文貌，</seg>
<seg xml:id="KR2o0025_tls_023-369a.101">指摘句調工拙，</seg>
<seg xml:id="KR2o0025_tls_023-369a.102">品節宮商抑揚；</seg>
<seg xml:id="KR2o0025_tls_023-369a.103">俗師小儒，</seg>
<seg xml:id="KR2o0025_tls_023-369a.104">奉為模楷，</seg>
<seg xml:id="KR2o0025_tls_023-369a.105">裁節經傳，</seg>
<seg xml:id="KR2o0025_tls_023-369a.106">摘比詞章，</seg>
<seg xml:id="KR2o0025_tls_023-369a.107">一例丹鉛，</seg>
<seg xml:id="KR2o0025_tls_023-369a.108">謂之評選。</seg>
<seg xml:id="KR2o0025_tls_023-369a.109">流別之不可分者四也。</seg>
<seg xml:id="KR2o0025_tls_023-369a.110">凡此四者，</seg>
<seg xml:id="KR2o0025_tls_023-369a.111">並由師法不立，</seg>
<seg xml:id="KR2o0025_tls_023-369a.112">學無專門，</seg>
<seg xml:id="KR2o0025_tls_023-369a.113">末俗支離，</seg>
<seg xml:id="KR2o0025_tls_023-369a.114">不知古人大體，</seg>
<seg xml:id="KR2o0025_tls_023-369a.115">下流所趨，</seg>
<seg xml:id="KR2o0025_tls_023-369a.116">實繁且熾；</seg>
<seg xml:id="KR2o0025_tls_023-369a.117">其書既不能悉付丙丁，</seg>
<seg xml:id="KR2o0025_tls_023-369a.118">惟有強編甲乙。</seg>
<seg xml:id="KR2o0025_tls_023-369a.119">而欲執《七略》之舊法，</seg>
<seg xml:id="KR2o0025_tls_023-369a.120">部末世之文章，</seg>
<seg xml:id="KR2o0025_tls_023-369a.121">比於枘鑿方圓，</seg>
<seg xml:id="KR2o0025_tls_023-369a.122">豈能有合？</seg>
<seg xml:id="KR2o0025_tls_023-369a.123">故曰《七略》流而為四部，</seg>
<seg xml:id="KR2o0025_tls_023-369a.124">是師失其傳也。</seg>
<seg xml:id="KR2o0025_tls_023-369a.125">若謂史籍浩繁，</seg>
<seg xml:id="KR2o0025_tls_023-369a.126">《春秋》附庸，</seg>
<seg xml:id="KR2o0025_tls_023-369a.127">蔚成大國；</seg>
<seg xml:id="KR2o0025_tls_023-369a.128">
                        <note>《七略》以太史公列春秋家，至二十一史，不得不別立史部。</note>名墨寥落，</seg>
<seg xml:id="KR2o0025_tls_023-369a.129">小宗支別，</seg>
<seg xml:id="KR2o0025_tls_023-369a.130">再世失傳；</seg>
<seg xml:id="KR2o0025_tls_023-369a.131">
                        <note>名家者流，墨家者流，寥寥數家者，後代不復有其書矣。</note>以謂《七略》之勢，</seg>
<seg xml:id="KR2o0025_tls_023-369a.132">不得不變而為四部，</seg>
<seg xml:id="KR2o0025_tls_023-369a.133">是又淺之乎論著錄之道者矣。</seg>
</p>
<p>
<seg xml:id="KR2o0025_tls_023-370a.1">聞以部次治書籍，</seg>
<seg xml:id="KR2o0025_tls_023-370a.2">未聞以書籍亂部次者也。</seg>
<seg xml:id="KR2o0025_tls_023-370a.3">漢初諸子百家，</seg>
<seg xml:id="KR2o0025_tls_023-370a.4">浩無統攝，</seg>
<seg xml:id="KR2o0025_tls_023-370a.5">官《禮》之意亡矣。</seg>
<seg xml:id="KR2o0025_tls_023-370a.6">劉氏承西京之敝，</seg>
<seg xml:id="KR2o0025_tls_023-370a.7">而能推究古者官師合一之故，</seg>
<seg xml:id="KR2o0025_tls_023-370a.8">著為條貫，</seg>
<seg xml:id="KR2o0025_tls_023-370a.9">以溯其源，</seg>
<seg xml:id="KR2o0025_tls_023-370a.10">則治之未嘗不精也。</seg>
<seg xml:id="KR2o0025_tls_023-370a.11">魏、晉之間，</seg>
<seg xml:id="KR2o0025_tls_023-370a.12">文集類書，</seg>
<seg xml:id="KR2o0025_tls_023-370a.13">無所統系<note>魏文帝撰徐、陳、應、劉之文，都為一集，摯虞作《文章流別集》，集之始也，魏文帝作《皇覽》，類書之始也。</note>，</seg>
<seg xml:id="KR2o0025_tls_023-370a.14">專門傳授之業微矣。</seg>
<seg xml:id="KR2o0025_tls_023-370a.15">而荀、李諸家<note>荀勖、李充。</note>，</seg>
<seg xml:id="KR2o0025_tls_023-370a.16">不能推究《七略》源流；</seg>
<seg xml:id="KR2o0025_tls_023-370a.17">至於王、阮諸家<note>王儉、阮孝緒。</note>，</seg>
<seg xml:id="KR2o0025_tls_023-370a.18">相去逾遠。</seg>
<seg xml:id="KR2o0025_tls_023-370a.19">其後方技兵書，</seg>
<seg xml:id="KR2o0025_tls_023-370a.20">合於子部，</seg>
<seg xml:id="KR2o0025_tls_023-370a.21">而文集自為專門，</seg>
<seg xml:id="KR2o0025_tls_023-370a.22">類書列於諸子，</seg>
<seg xml:id="KR2o0025_tls_023-370a.23">唐人四部之書<note>四部創於荀勖，體例與後代四部不同，故雲始於唐人也。</note>，</seg>
<seg xml:id="KR2o0025_tls_023-370a.24">乃為後代著錄不祧之成法，</seg>
<seg xml:id="KR2o0025_tls_023-370a.25">而天下學術，</seg>
<seg xml:id="KR2o0025_tls_023-370a.26">益紛然而無復綱紀矣。</seg>
<seg xml:id="KR2o0025_tls_023-370a.27">蓋《七略》承六典之敝，</seg>
<seg xml:id="KR2o0025_tls_023-370a.28">而知存六典之遺法；</seg>
<seg xml:id="KR2o0025_tls_023-370a.29">四部承《七略》之敝，</seg>
<seg xml:id="KR2o0025_tls_023-370a.30">而不知存《七略》之遺法；</seg>
<seg xml:id="KR2o0025_tls_023-370a.31">是《七略》能以部次治書籍，</seg>
<seg xml:id="KR2o0025_tls_023-370a.32">而四部不能不以書籍亂部次也。</seg>
<seg xml:id="KR2o0025_tls_023-370a.33">且四部之藉口於不能復《七略》者：</seg>
<seg xml:id="KR2o0025_tls_023-370a.34">一曰史籍之繁，</seg>
<seg xml:id="KR2o0025_tls_023-370a.35">不能附《春秋》家學也。</seg>
<seg xml:id="KR2o0025_tls_023-370a.36">夫二十一史，</seg>
<seg xml:id="KR2o0025_tls_023-370a.37">部勒非難；</seg>
<seg xml:id="KR2o0025_tls_023-370a.38">至於職官故事之書，</seg>
<seg xml:id="KR2o0025_tls_023-370a.39">譜牒紀傳之體，</seg>
<seg xml:id="KR2o0025_tls_023-370a.40">或本官禮制作，</seg>
<seg xml:id="KR2o0025_tls_023-370a.41">或涉儒雜家言，</seg>
<seg xml:id="KR2o0025_tls_023-370a.42">不必皆史裁也。</seg>
<seg xml:id="KR2o0025_tls_023-370a.43">今欲括囊諸體，</seg>
<seg xml:id="KR2o0025_tls_023-370a.44">斷史為部，</seg>
<seg xml:id="KR2o0025_tls_023-370a.45">於是儀註不入禮經，</seg>
<seg xml:id="KR2o0025_tls_023-370a.46">職官不通六典，</seg>
<seg xml:id="KR2o0025_tls_023-370a.47">謨誥離絕《尚書》，</seg>
<seg xml:id="KR2o0025_tls_023-370a.48">史評分途諸子；</seg>
<seg xml:id="KR2o0025_tls_023-370a.49">
                        <note>史評皆諸子之遺，入史部，非也。</note>變亂古人立言本旨、部次成法以就簡易，</seg>
<seg xml:id="KR2o0025_tls_023-370a.50">如之何其可也？</seg>
<seg xml:id="KR2o0025_tls_023-370a.51">二曰文集日繁，</seg>
<seg xml:id="KR2o0025_tls_023-370a.52">不列專部，</seg>
<seg xml:id="KR2o0025_tls_023-370a.53">無所統攝也。</seg>
<seg xml:id="KR2o0025_tls_023-370a.54">夫諸子百家，</seg>
<seg xml:id="KR2o0025_tls_023-370a.55">非出官守，</seg>
<seg xml:id="KR2o0025_tls_023-370a.56">而劉氏推為官守之流別；</seg>
<seg xml:id="KR2o0025_tls_023-370a.57">則文集非諸子百家，</seg>
<seg xml:id="KR2o0025_tls_023-370a.58">而著錄之書，</seg>
<seg xml:id="KR2o0025_tls_023-370a.59">又何不可治以諸子百家之識職乎？</seg>
<seg xml:id="KR2o0025_tls_023-370a.60">夫集體雖曰繁賾，</seg>
<seg xml:id="KR2o0025_tls_023-370a.61">要當先定作集之人。</seg>
<seg xml:id="KR2o0025_tls_023-370a.62">人之性情必有所近；</seg>
<seg xml:id="KR2o0025_tls_023-370a.63">得其性情本趣，</seg>
<seg xml:id="KR2o0025_tls_023-370a.64">則詩賦之所寄托，</seg>
<seg xml:id="KR2o0025_tls_023-370a.65">論辨之所引喻，</seg>
<seg xml:id="KR2o0025_tls_023-370a.66">紀敘之所宗尚，</seg>
<seg xml:id="KR2o0025_tls_023-370a.67">攝其大旨，</seg>
<seg xml:id="KR2o0025_tls_023-370a.68">略其枝葉，</seg>
<seg xml:id="KR2o0025_tls_023-370a.69">古人所謂一家之言，</seg>
<seg xml:id="KR2o0025_tls_023-370a.70">如儒、墨、名、法之中，</seg>
<seg xml:id="KR2o0025_tls_023-370a.71">必有得其流別者矣<note>如韓愈之儒家，柳宗元之名家，蘇軾之縱橫家，王安石之禮家。</note>。</seg>
<seg xml:id="KR2o0025_tls_023-370a.72">存錄其文集本名，</seg>
<seg xml:id="KR2o0025_tls_023-370a.73">論次其源流所自，</seg>
<seg xml:id="KR2o0025_tls_023-370a.74">附其目於劉氏部次之後，</seg>
<seg xml:id="KR2o0025_tls_023-370a.75">而別白其至與不至焉，</seg>
<seg xml:id="KR2o0025_tls_023-370a.76">以為後學辨途之津逮；</seg>
<seg xml:id="KR2o0025_tls_023-370a.77">則卮言無所附麗，</seg>
<seg xml:id="KR2o0025_tls_023-370a.78">文集之弊，</seg>
<seg xml:id="KR2o0025_tls_023-370a.79">可以稍歇。</seg>
<seg xml:id="KR2o0025_tls_023-370a.80">庶幾言有物而行有恒，</seg>
<seg xml:id="KR2o0025_tls_023-370a.81">將由《七略》專家，</seg>
<seg xml:id="KR2o0025_tls_023-370a.82">而窺六典遺則乎？</seg>
<seg xml:id="KR2o0025_tls_023-370a.83">家法既專，</seg>
<seg xml:id="KR2o0025_tls_023-370a.84">其無根駁雜，</seg>
<seg xml:id="KR2o0025_tls_023-370a.85">類鈔評選之屬，</seg>
<seg xml:id="KR2o0025_tls_023-370a.86">可以不煩而自治。</seg>
<seg xml:id="KR2o0025_tls_023-370a.87">是著錄之道，</seg>
<seg xml:id="KR2o0025_tls_023-370a.88">通於教法，</seg>
<seg xml:id="KR2o0025_tls_023-370a.89">何可遽以數紀部目之屬，</seg>
<seg xml:id="KR2o0025_tls_023-370a.90">輕言編次哉？</seg>
<seg xml:id="KR2o0025_tls_023-370a.91">但學者不先有以窺乎天地之純，</seg>
<seg xml:id="KR2o0025_tls_023-370a.92">識古人之大體，</seg>
<seg xml:id="KR2o0025_tls_023-370a.93">而遽欲部次群言，</seg>
<seg xml:id="KR2o0025_tls_023-370a.94">辨章流別，</seg>
<seg xml:id="KR2o0025_tls_023-370a.95">將有希幾於一言之是而不可得者；</seg>
<seg xml:id="KR2o0025_tls_023-370a.96">是以著錄之家，</seg>
<seg xml:id="KR2o0025_tls_023-370a.97">好言四部，</seg>
<seg xml:id="KR2o0025_tls_023-370a.98">而憚聞《七略》也。</seg>
</p>
<p>
<seg xml:id="KR2o0025_tls_023-371a.1">史家所謂部次條別之法，</seg>
<seg xml:id="KR2o0025_tls_023-371a.2">備於班固，</seg>
<seg xml:id="KR2o0025_tls_023-371a.3">而實仿於司馬遷。</seg>
<seg xml:id="KR2o0025_tls_023-371a.4">司馬遷未著成法，</seg>
<seg xml:id="KR2o0025_tls_023-371a.5">班固承劉歆之學而未精。</seg>
<seg xml:id="KR2o0025_tls_023-371a.6">則言著錄之精微，</seg>
<seg xml:id="KR2o0025_tls_023-371a.7">亦在乎熟究劉氏之業而已矣。</seg>
<seg xml:id="KR2o0025_tls_023-371a.8">究劉氏之業，</seg>
<seg xml:id="KR2o0025_tls_023-371a.9">將由班固之書，</seg>
<seg xml:id="KR2o0025_tls_023-371a.10">人知之；</seg>
<seg xml:id="KR2o0025_tls_023-371a.11">究劉氏之業，</seg>
<seg xml:id="KR2o0025_tls_023-371a.12">當參以司馬遷之法，</seg>
<seg xml:id="KR2o0025_tls_023-371a.13">人不知也。</seg>
<seg xml:id="KR2o0025_tls_023-371a.14">夫司馬遷所謂序次六家，</seg>
<seg xml:id="KR2o0025_tls_023-371a.15">條辨學術同異，</seg>
<seg xml:id="KR2o0025_tls_023-371a.16">推究利病，</seg>
<seg xml:id="KR2o0025_tls_023-371a.17">本其家學<note>司馬談論陰陽、儒、墨、名、法、道德，以為六家。</note>，</seg>
<seg xml:id="KR2o0025_tls_023-371a.18">尚已。</seg>
<seg xml:id="KR2o0025_tls_023-371a.19">紀首推本《尚書》<note>《五帝本紀贊》。</note>，</seg>
<seg xml:id="KR2o0025_tls_023-371a.20">表首推本《春秋》<note>《三代世表序》。</note>，</seg>
<seg xml:id="KR2o0025_tls_023-371a.21">傳首推本《詩》《書》所闕，</seg>
<seg xml:id="KR2o0025_tls_023-371a.22">至於虞夏之文<note>《伯夷列傳》。</note>，</seg>
<seg xml:id="KR2o0025_tls_023-371a.23">皆著錄淵源所自啟也。</seg>
<seg xml:id="KR2o0025_tls_023-371a.24">其於六藝而後，</seg>
<seg xml:id="KR2o0025_tls_023-371a.25">周秦諸子，</seg>
<seg xml:id="KR2o0025_tls_023-371a.26">若孟荀三鄒、老莊申韓、官晏、屈原、虞卿、呂不韋諸傳，</seg>
<seg xml:id="KR2o0025_tls_023-371a.27">論次著述，</seg>
<seg xml:id="KR2o0025_tls_023-371a.28">約其歸趣，</seg>
<seg xml:id="KR2o0025_tls_023-371a.29">詳略其辭，</seg>
<seg xml:id="KR2o0025_tls_023-371a.30">頡頏其品；</seg>
<seg xml:id="KR2o0025_tls_023-371a.31">抑揚詠嘆，</seg>
<seg xml:id="KR2o0025_tls_023-371a.32">義不拘墟，</seg>
<seg xml:id="KR2o0025_tls_023-371a.33">在人即為列傳，</seg>
<seg xml:id="KR2o0025_tls_023-371a.34">在書即為敘錄；</seg>
<seg xml:id="KR2o0025_tls_023-371a.35">古人命意標篇，</seg>
<seg xml:id="KR2o0025_tls_023-371a.36">俗學何可繩尺限也？</seg>
<seg xml:id="KR2o0025_tls_023-371a.37">劉氏之業，</seg>
<seg xml:id="KR2o0025_tls_023-371a.38">其部次之法，</seg>
<seg xml:id="KR2o0025_tls_023-371a.39">本乎官《禮》；</seg>
<seg xml:id="KR2o0025_tls_023-371a.40">至若敘錄之文，</seg>
<seg xml:id="KR2o0025_tls_023-371a.41">則於太史列傳，</seg>
<seg xml:id="KR2o0025_tls_023-371a.42">微得其裁。</seg>
<seg xml:id="KR2o0025_tls_023-371a.43">蓋條別源流，</seg>
<seg xml:id="KR2o0025_tls_023-371a.44">治百家之紛紛，</seg>
<seg xml:id="KR2o0025_tls_023-371a.45">欲通之於大道，</seg>
<seg xml:id="KR2o0025_tls_023-371a.46">此本旨也。</seg>
<seg xml:id="KR2o0025_tls_023-371a.47">至於卷次部目，</seg>
<seg xml:id="KR2o0025_tls_023-371a.48">篇第甲乙，</seg>
<seg xml:id="KR2o0025_tls_023-371a.49">雖按部就班，</seg>
<seg xml:id="KR2o0025_tls_023-371a.50">秩然不亂，</seg>
<seg xml:id="KR2o0025_tls_023-371a.51">實通官聯事，</seg>
<seg xml:id="KR2o0025_tls_023-371a.52">交濟為功。</seg>
<seg xml:id="KR2o0025_tls_023-371a.53">如《管子》列於道家，</seg>
<seg xml:id="KR2o0025_tls_023-371a.54">而敘小學流別，</seg>
<seg xml:id="KR2o0025_tls_023-371a.55">取其《弟子職》篇，</seg>
<seg xml:id="KR2o0025_tls_023-371a.56">附諸《爾雅》之後；</seg>
<seg xml:id="KR2o0025_tls_023-371a.57">則知一家之書，</seg>
<seg xml:id="KR2o0025_tls_023-371a.58">其言可采，</seg>
<seg xml:id="KR2o0025_tls_023-371a.59">例得別出也。</seg>
<seg xml:id="KR2o0025_tls_023-371a.60">《伊尹》、《太公》，</seg>
<seg xml:id="KR2o0025_tls_023-371a.61">道家之祖<note>次其書在道家。</note>。</seg>
<seg xml:id="KR2o0025_tls_023-371a.62">《蘇子》、《蒯通》，</seg>
<seg xml:id="KR2o0025_tls_023-371a.63">縱橫家言，</seg>
<seg xml:id="KR2o0025_tls_023-371a.64">以其兵法所宗，</seg>
<seg xml:id="KR2o0025_tls_023-371a.65">遂重錄於兵法權謀之部次，</seg>
<seg xml:id="KR2o0025_tls_023-371a.66">冠冕孫吳諸家，</seg>
<seg xml:id="KR2o0025_tls_023-371a.67">則知道德兵謀，</seg>
<seg xml:id="KR2o0025_tls_023-371a.68">凡宗旨有所統會，</seg>
<seg xml:id="KR2o0025_tls_023-371a.69">例得互見也。</seg>
<seg xml:id="KR2o0025_tls_023-371a.70">夫篇次可以別出，</seg>
<seg xml:id="KR2o0025_tls_023-371a.71">則學術源流，</seg>
<seg xml:id="KR2o0025_tls_023-371a.72">無闕間不全之患也。</seg>
<seg xml:id="KR2o0025_tls_023-371a.73">部目可以互見，</seg>
<seg xml:id="KR2o0025_tls_023-371a.74">則分綱別紀，</seg>
<seg xml:id="KR2o0025_tls_023-371a.75">無兩歧牽掣之患也。</seg>
<seg xml:id="KR2o0025_tls_023-371a.76">學術之源流，</seg>
<seg xml:id="KR2o0025_tls_023-371a.77">無闕間不全；</seg>
<seg xml:id="KR2o0025_tls_023-371a.78">分綱別紀，</seg>
<seg xml:id="KR2o0025_tls_023-371a.79">無兩歧牽掣；</seg>
<seg xml:id="KR2o0025_tls_023-371a.80">則《周官》六卿聯事之意存，</seg>
<seg xml:id="KR2o0025_tls_023-371a.81">而太史列傳互詳之旨見<note>如《貨殖》敘子貢，不涉《弟子列傳》。《儒林》敘董仲舒、王吉，別有專傳。</note>。</seg>
<seg xml:id="KR2o0025_tls_023-371a.82">治書之法，</seg>
<seg xml:id="KR2o0025_tls_023-371a.83">古人自有授受，</seg>
<seg xml:id="KR2o0025_tls_023-371a.84">何可忽也？</seg>
<seg xml:id="KR2o0025_tls_023-371a.85">自班固刪《輯略》，</seg>
<seg xml:id="KR2o0025_tls_023-371a.86">而劉氏之緒論不傳；</seg>
<seg xml:id="KR2o0025_tls_023-371a.87">
                        <note>《輯略》乃總論群書大旨。</note>省部目，</seg>
<seg xml:id="KR2o0025_tls_023-371a.88">而劉氏之要法不著；</seg>
<seg xml:id="KR2o0025_tls_023-371a.89">
                        <note>班省劉氏之重見者而歸於一。</note>於是學者不知著錄之法，</seg>
<seg xml:id="KR2o0025_tls_023-371a.90">所以辨章百家，</seg>
<seg xml:id="KR2o0025_tls_023-371a.91">通於大道<note>《莊子·天下》篇亦此意也。</note>，</seg>
<seg xml:id="KR2o0025_tls_023-371a.92">而徒視為甲乙紀數之所需；</seg>
<seg xml:id="KR2o0025_tls_023-371a.93">無惑乎學無專門，</seg>
<seg xml:id="KR2o0025_tls_023-371a.94">書無世守，</seg>
<seg xml:id="KR2o0025_tls_023-371a.95">轉不若巫祝符箓、醫士秘方，</seg>
<seg xml:id="KR2o0025_tls_023-371a.96">猶有師傳不失之道也。</seg>
<seg xml:id="KR2o0025_tls_023-371a.97">鄭樵《校讎》之略，</seg>
<seg xml:id="KR2o0025_tls_023-371a.98">力糾《崇方》部次之失，</seg>
<seg xml:id="KR2o0025_tls_023-371a.99">自班固以下，</seg>
<seg xml:id="KR2o0025_tls_023-371a.100">皆有譏焉。</seg>
<seg xml:id="KR2o0025_tls_023-371a.101">然鄭氏未明著錄源流，</seg>
<seg xml:id="KR2o0025_tls_023-371a.102">當追官《禮》，</seg>
<seg xml:id="KR2o0025_tls_023-371a.103">徒斤斤焉糾其某書當甲而誤乙，</seg>
<seg xml:id="KR2o0025_tls_023-371a.104">某書宜丙而訛丁。</seg>
<seg xml:id="KR2o0025_tls_023-371a.105">夫部次錯亂，</seg>
<seg xml:id="KR2o0025_tls_023-371a.106">雖由家法失傳，</seg>
<seg xml:id="KR2o0025_tls_023-371a.107">然儒雜二家之易混，</seg>
<seg xml:id="KR2o0025_tls_023-371a.108">職官故事之多歧，</seg>
<seg xml:id="KR2o0025_tls_023-371a.109">其書本在兩可之間，</seg>
<seg xml:id="KR2o0025_tls_023-371a.110">初非著錄之誤。</seg>
<seg xml:id="KR2o0025_tls_023-371a.111">如使劉氏別出互見之法，</seg>
<seg xml:id="KR2o0025_tls_023-371a.112">不明於後世，</seg>
<seg xml:id="KR2o0025_tls_023-371a.113">雖使太史復生，</seg>
<seg xml:id="KR2o0025_tls_023-371a.114">揚雄再見，</seg>
<seg xml:id="KR2o0025_tls_023-371a.115">其於部次之法，</seg>
<seg xml:id="KR2o0025_tls_023-371a.116">猶是茫然不可統紀也。</seg>
<seg xml:id="KR2o0025_tls_023-371a.117">鄭氏能譏班《誌》附類之失當，</seg>
<seg xml:id="KR2o0025_tls_023-371a.118">而不能糾其並省之不當，</seg>
<seg xml:id="KR2o0025_tls_023-371a.119">可謂知一十而不知二五者也。</seg>
<seg xml:id="KR2o0025_tls_023-371a.120">且吾觀後人之著錄，</seg>
<seg xml:id="KR2o0025_tls_023-371a.121">有別出《小爾雅》以歸《論語》者<note>本《孔叢子》中篇名。《隋·經籍誌》別出歸《論語》。</note>，</seg>
<seg xml:id="KR2o0025_tls_023-371a.122">有別出《夏小正》以入時令者<note>本《大戴禮》篇名。《文獻通考》別出歸時令。</note>。</seg>
<seg xml:id="KR2o0025_tls_023-371a.123">是豈足以知古人別出之法耶？</seg>
<seg xml:id="KR2o0025_tls_023-371a.124">特忘其所本之書，</seg>
<seg xml:id="KR2o0025_tls_023-371a.125">附類而失其依據者爾。</seg>
<seg xml:id="KR2o0025_tls_023-371a.126">《嘉瑞記》既入五行，</seg>
<seg xml:id="KR2o0025_tls_023-371a.127">又互見於雜傳；</seg>
<seg xml:id="KR2o0025_tls_023-371a.128">
                        <note>《隋書·經籍誌》。</note>《西京雜記》既入故事，</seg>
<seg xml:id="KR2o0025_tls_023-371a.129">又互見於地理；</seg>
<seg xml:id="KR2o0025_tls_023-371a.130">
                        <note>《唐書·藝文誌》</note>是豈足以知古人互見之法耶。</seg>
<seg xml:id="KR2o0025_tls_023-371a.131">特忘其已登著錄，</seg>
<seg xml:id="KR2o0025_tls_023-371a.132">重復而至於訛錯者爾。</seg>
<seg xml:id="KR2o0025_tls_023-371a.133">夫末學支離，</seg>
<seg xml:id="KR2o0025_tls_023-371a.134">至附類失據，</seg>
<seg xml:id="KR2o0025_tls_023-371a.135">重復錯訛，</seg>
<seg xml:id="KR2o0025_tls_023-371a.136">可謂極矣。</seg>
<seg xml:id="KR2o0025_tls_023-371a.137">究其所以歧誤之由，</seg>
<seg xml:id="KR2o0025_tls_023-371a.138">則理本有以致疑，</seg>
<seg xml:id="KR2o0025_tls_023-371a.139">勢有所以必至。</seg>
<seg xml:id="KR2o0025_tls_023-371a.140">徒拘甲乙之成法，</seg>
<seg xml:id="KR2o0025_tls_023-371a.141">而不於古人之所以別出、所以互見者，</seg>
<seg xml:id="KR2o0025_tls_023-371a.142">析其精微，</seg>
<seg xml:id="KR2o0025_tls_023-371a.143">其中茫無定識，</seg>
<seg xml:id="KR2o0025_tls_023-371a.144">弊固至乎此也。</seg>
<seg xml:id="KR2o0025_tls_023-371a.145">然校讎之家，</seg>
<seg xml:id="KR2o0025_tls_023-371a.146">茍未能深於學術源流，</seg>
<seg xml:id="KR2o0025_tls_023-371a.147">使之徒事裁篇而別出，</seg>
<seg xml:id="KR2o0025_tls_023-371a.148">斷部而互見，</seg>
<seg xml:id="KR2o0025_tls_023-371a.149">將破碎紛擾，</seg>
<seg xml:id="KR2o0025_tls_023-371a.150">無復規矩章程，</seg>
<seg xml:id="KR2o0025_tls_023-371a.151">斯救弊益以滋弊矣。</seg>
<seg xml:id="KR2o0025_tls_023-371a.152">是以校讎師法，</seg>
<seg xml:id="KR2o0025_tls_023-371a.153">不可不傳，</seg>
<seg xml:id="KR2o0025_tls_023-371a.154">而著錄專家，</seg>
<seg xml:id="KR2o0025_tls_023-371a.155">不可不立也。</seg>
</p>
<p>
<seg xml:id="KR2o0025_tls_023-372a.1">州縣誌乘藝文之篇，</seg>
<seg xml:id="KR2o0025_tls_023-372a.2">不可不熟議也。</seg>
<seg xml:id="KR2o0025_tls_023-372a.3">古者行人采書，</seg>
<seg xml:id="KR2o0025_tls_023-372a.4">太史掌典，</seg>
<seg xml:id="KR2o0025_tls_023-372a.5">文章載籍，</seg>
<seg xml:id="KR2o0025_tls_023-372a.6">皆於於上；</seg>
<seg xml:id="KR2o0025_tls_023-372a.7">故官司所守之外，</seg>
<seg xml:id="KR2o0025_tls_023-372a.8">無墳籍也。</seg>
<seg xml:id="KR2o0025_tls_023-372a.9">後世人自為書，</seg>
<seg xml:id="KR2o0025_tls_023-372a.10">家別其說，</seg>
<seg xml:id="KR2o0025_tls_023-372a.11">縱遇右文之代，</seg>
<seg xml:id="KR2o0025_tls_023-372a.12">購典之期，</seg>
<seg xml:id="KR2o0025_tls_023-372a.13">其能入於秘府，</seg>
<seg xml:id="KR2o0025_tls_023-372a.14">領在史官者，</seg>
<seg xml:id="KR2o0025_tls_023-372a.15">十無七八，</seg>
<seg xml:id="KR2o0025_tls_023-372a.16">其勢然也。</seg>
<seg xml:id="KR2o0025_tls_023-372a.17">文章散在天下，</seg>
<seg xml:id="KR2o0025_tls_023-372a.18">史官又無專守，</seg>
<seg xml:id="KR2o0025_tls_023-372a.19">則同文之治，</seg>
<seg xml:id="KR2o0025_tls_023-372a.20">惟學校師儒得而講習，</seg>
<seg xml:id="KR2o0025_tls_023-372a.21">州縣誌乘得而部次，</seg>
<seg xml:id="KR2o0025_tls_023-372a.22">著為成法，</seg>
<seg xml:id="KR2o0025_tls_023-372a.23">守於方州，</seg>
<seg xml:id="KR2o0025_tls_023-372a.24">所以備輶軒之采風，</seg>
<seg xml:id="KR2o0025_tls_023-372a.25">待秘書之論定；</seg>
<seg xml:id="KR2o0025_tls_023-372a.26">其有奇訝不衷之說，</seg>
<seg xml:id="KR2o0025_tls_023-372a.27">亦得就其聞見，</seg>
<seg xml:id="KR2o0025_tls_023-372a.28">校讎是正；</seg>
<seg xml:id="KR2o0025_tls_023-372a.29">庶幾文章典籍，</seg>
<seg xml:id="KR2o0025_tls_023-372a.30">有其統宗，</seg>
<seg xml:id="KR2o0025_tls_023-372a.31">而學術人心，</seg>
<seg xml:id="KR2o0025_tls_023-372a.32">得所規範也。</seg>
<seg xml:id="KR2o0025_tls_023-372a.33">昔蔡邕正定石經，</seg>
<seg xml:id="KR2o0025_tls_023-372a.34">以謂四方之士，</seg>
<seg xml:id="KR2o0025_tls_023-372a.35">至有賄改蘭臺漆書，</seg>
<seg xml:id="KR2o0025_tls_023-372a.36">以合私家文字者，</seg>
<seg xml:id="KR2o0025_tls_023-372a.37">是當時郡國傳習，</seg>
<seg xml:id="KR2o0025_tls_023-372a.38">與中書不合之明徵也。</seg>
<seg xml:id="KR2o0025_tls_023-372a.39">文字點畫，</seg>
<seg xml:id="KR2o0025_tls_023-372a.40">小學之功，</seg>
<seg xml:id="KR2o0025_tls_023-372a.41">猶有四方傳習之異，</seg>
<seg xml:id="KR2o0025_tls_023-372a.42">況紀載傳聞，</seg>
<seg xml:id="KR2o0025_tls_023-372a.43">私書別錄，</seg>
<seg xml:id="KR2o0025_tls_023-372a.44">學校不傳其講習，</seg>
<seg xml:id="KR2o0025_tls_023-372a.45">誌乘不治其部次，</seg>
<seg xml:id="KR2o0025_tls_023-372a.46">則文章散著，</seg>
<seg xml:id="KR2o0025_tls_023-372a.47">疑似兩淆，</seg>
<seg xml:id="KR2o0025_tls_023-372a.48">後世何所依據而為之考定耶？</seg>
<seg xml:id="KR2o0025_tls_023-372a.49">鄭樵論求書之法，</seg>
<seg xml:id="KR2o0025_tls_023-372a.50">以謂因地而求，</seg>
<seg xml:id="KR2o0025_tls_023-372a.51">因人而求，</seg>
<seg xml:id="KR2o0025_tls_023-372a.52">是則方州部錄藝文，</seg>
<seg xml:id="KR2o0025_tls_023-372a.53">固將為因地因人之要刪也。</seg>
<seg xml:id="KR2o0025_tls_023-372a.54">前代搜訪圖書，</seg>
<seg xml:id="KR2o0025_tls_023-372a.55">不懸重賞，</seg>
<seg xml:id="KR2o0025_tls_023-372a.56">則奇書秘策，</seg>
<seg xml:id="KR2o0025_tls_023-372a.57">不能會萃；</seg>
<seg xml:id="KR2o0025_tls_023-372a.58">茍懸重賞，</seg>
<seg xml:id="KR2o0025_tls_023-372a.59">則偽造古逸，</seg>
<seg xml:id="KR2o0025_tls_023-372a.60">妄希詭合；</seg>
<seg xml:id="KR2o0025_tls_023-372a.61">三墳之《易》，</seg>
<seg xml:id="KR2o0025_tls_023-372a.62">古文之《書》，</seg>
<seg xml:id="KR2o0025_tls_023-372a.63">其明徵也。</seg>
<seg xml:id="KR2o0025_tls_023-372a.64">向令方州有部次之書，</seg>
<seg xml:id="KR2o0025_tls_023-372a.65">下正家藏之目，</seg>
<seg xml:id="KR2o0025_tls_023-372a.66">上借中秘之徵，</seg>
<seg xml:id="KR2o0025_tls_023-372a.67">則天下文字，</seg>
<seg xml:id="KR2o0025_tls_023-372a.68">皆著籍錄；</seg>
<seg xml:id="KR2o0025_tls_023-372a.69">雖欲私錮而不得，</seg>
<seg xml:id="KR2o0025_tls_023-372a.70">雖欲偽造而不能，</seg>
<seg xml:id="KR2o0025_tls_023-372a.71">有固然也。</seg>
<seg xml:id="KR2o0025_tls_023-372a.72">夫人口孳生，</seg>
<seg xml:id="KR2o0025_tls_023-372a.73">猶稽版籍；</seg>
<seg xml:id="KR2o0025_tls_023-372a.74">水土所產，</seg>
<seg xml:id="KR2o0025_tls_023-372a.75">猶列職方。</seg>
<seg xml:id="KR2o0025_tls_023-372a.76">況乎典籍文章，</seg>
<seg xml:id="KR2o0025_tls_023-372a.77">為學術源流之所自出，</seg>
<seg xml:id="KR2o0025_tls_023-372a.78">治功事緒之所流傳，</seg>
<seg xml:id="KR2o0025_tls_023-372a.79">不於州縣誌書，</seg>
<seg xml:id="KR2o0025_tls_023-372a.80">為之部次條別，</seg>
<seg xml:id="KR2o0025_tls_023-372a.81">治其要刪，</seg>
<seg xml:id="KR2o0025_tls_023-372a.82">其何以使一方文獻無所闕失耶？</seg>
</p>
<p>
<seg xml:id="KR2o0025_tls_023-373a.1">和州誌政略序例</seg>
</p>
<p>
<seg xml:id="KR2o0025_tls_023-374a.1">夫州縣誌乘，</seg>
<seg xml:id="KR2o0025_tls_023-374a.2">比於古者列國史書，</seg>
<seg xml:id="KR2o0025_tls_023-374a.3">尚矣。</seg>
<seg xml:id="KR2o0025_tls_023-374a.4">列國諸侯開國家承，</seg>
<seg xml:id="KR2o0025_tls_023-374a.5">體崇勢異；</seg>
<seg xml:id="KR2o0025_tls_023-374a.6">史策編列世家，</seg>
<seg xml:id="KR2o0025_tls_023-374a.7">抗於臣民之上，</seg>
<seg xml:id="KR2o0025_tls_023-374a.8">固其道也。</seg>
<seg xml:id="KR2o0025_tls_023-374a.9">州縣長吏，</seg>
<seg xml:id="KR2o0025_tls_023-374a.10">不過古者大夫邑宰之選，</seg>
<seg xml:id="KR2o0025_tls_023-374a.11">地非久居，</seg>
<seg xml:id="KR2o0025_tls_023-374a.12">官不世祿，</seg>
<seg xml:id="KR2o0025_tls_023-374a.13">其有甘棠留蔭，</seg>
<seg xml:id="KR2o0025_tls_023-374a.14">循跡可風，</seg>
<seg xml:id="KR2o0025_tls_023-374a.15">編次列傳，</seg>
<seg xml:id="KR2o0025_tls_023-374a.16">班於文學政事之間，</seg>
<seg xml:id="KR2o0025_tls_023-374a.17">亦其宜也。</seg>
<seg xml:id="KR2o0025_tls_023-374a.18">往牒所載，</seg>
<seg xml:id="KR2o0025_tls_023-374a.19">今不可知。</seg>
<seg xml:id="KR2o0025_tls_023-374a.20">若梁元帝所為《丹陽尹傳》<note>見《隋誌》，凡十卷。</note>，</seg>
<seg xml:id="KR2o0025_tls_023-374a.21">孫仲所為《賢牧傳》<note>見《唐誌》，十五卷。</note>，</seg>
<seg xml:id="KR2o0025_tls_023-374a.22">則專門編錄，</seg>
<seg xml:id="KR2o0025_tls_023-374a.23">率由舊章。</seg>
<seg xml:id="KR2o0025_tls_023-374a.24">馬、班《循吏》之篇，</seg>
<seg xml:id="KR2o0025_tls_023-374a.25">要為不易者矣。</seg>
<seg xml:id="KR2o0025_tls_023-374a.26">至於州縣全誌，</seg>
<seg xml:id="KR2o0025_tls_023-374a.27">區分品地，</seg>
<seg xml:id="KR2o0025_tls_023-374a.28">乃用名宦為綱，</seg>
<seg xml:id="KR2o0025_tls_023-374a.29">與鄉賢、列女、仙釋、流寓諸條，</seg>
<seg xml:id="KR2o0025_tls_023-374a.30">均分門類；</seg>
<seg xml:id="KR2o0025_tls_023-374a.31">是乃摘比之類書，</seg>
<seg xml:id="KR2o0025_tls_023-374a.32">詞人之雜纂，</seg>
<seg xml:id="KR2o0025_tls_023-374a.33">雖略仿樂史《太平寰宇記》中所附名目，</seg>
<seg xml:id="KR2o0025_tls_023-374a.34">實兔園捃摭詞藻之先資。</seg>
<seg xml:id="KR2o0025_tls_023-374a.35">欲擬《春秋》家學，</seg>
<seg xml:id="KR2o0025_tls_023-374a.36">外史掌故，</seg>
<seg xml:id="KR2o0025_tls_023-374a.37">人編列傳，</seg>
<seg xml:id="KR2o0025_tls_023-374a.38">事具首尾；</seg>
<seg xml:id="KR2o0025_tls_023-374a.39">茍使官民同錄，</seg>
<seg xml:id="KR2o0025_tls_023-374a.40">體例無殊，</seg>
<seg xml:id="KR2o0025_tls_023-374a.41">未免德操詣龐公之家，</seg>
<seg xml:id="KR2o0025_tls_023-374a.42">一室難分賓主者矣。</seg>
</p>
<p>
<seg xml:id="KR2o0025_tls_023-375a.1">竊意蜀郡之慕文翁，</seg>
<seg xml:id="KR2o0025_tls_023-375a.2">南陽之思邵父，</seg>
<seg xml:id="KR2o0025_tls_023-375a.3">取其有以作此一方，</seg>
<seg xml:id="KR2o0025_tls_023-375a.4">為能興利革弊；</seg>
<seg xml:id="KR2o0025_tls_023-375a.5">其人雖去，</seg>
<seg xml:id="KR2o0025_tls_023-375a.6">遺愛在民，</seg>
<seg xml:id="KR2o0025_tls_023-375a.7">職是故也。</seg>
<seg xml:id="KR2o0025_tls_023-375a.8">正使伯夷之清，</seg>
<seg xml:id="KR2o0025_tls_023-375a.9">柳下之惠，</seg>
<seg xml:id="KR2o0025_tls_023-375a.10">不嫌同科。</seg>
<seg xml:id="KR2o0025_tls_023-375a.11">其或未仕之先，</seg>
<seg xml:id="KR2o0025_tls_023-375a.12">鄉評未協；</seg>
<seg xml:id="KR2o0025_tls_023-375a.13">去官之後，</seg>
<seg xml:id="KR2o0025_tls_023-375a.14">晚節不終；</seg>
<seg xml:id="KR2o0025_tls_023-375a.15">茍為一時循良，</seg>
<seg xml:id="KR2o0025_tls_023-375a.16">何害一方善政？</seg>
<seg xml:id="KR2o0025_tls_023-375a.17">夫以治績為重，</seg>
<seg xml:id="KR2o0025_tls_023-375a.18">其餘行業為輕，</seg>
<seg xml:id="KR2o0025_tls_023-375a.19">較之州中人物，</seg>
<seg xml:id="KR2o0025_tls_023-375a.20">要其始末，</seg>
<seg xml:id="KR2o0025_tls_023-375a.21">品其瑕瑜，</seg>
<seg xml:id="KR2o0025_tls_023-375a.22">草木區分，</seg>
<seg xml:id="KR2o0025_tls_023-375a.23">條編類次者，</seg>
<seg xml:id="KR2o0025_tls_023-375a.24">其例本不相侔。</seg>
<seg xml:id="KR2o0025_tls_023-375a.25">於斯分別標題，</seg>
<seg xml:id="KR2o0025_tls_023-375a.26">名為「政略」，</seg>
<seg xml:id="KR2o0025_tls_023-375a.27">不亦宜乎？</seg>
<seg xml:id="KR2o0025_tls_023-375a.28">夫略者，</seg>
<seg xml:id="KR2o0025_tls_023-375a.29">綱紀之鴻裁，</seg>
<seg xml:id="KR2o0025_tls_023-375a.30">編摩之偉號，</seg>
<seg xml:id="KR2o0025_tls_023-375a.31">黃石、淮南之屬抗其題<note>《黃石三略》、《淮南子要略》。</note>，</seg>
<seg xml:id="KR2o0025_tls_023-375a.32">張溫、魚豢之徒分其紀<note>張溫《三史略》，魚豢《典略》。</note>，</seg>
<seg xml:id="KR2o0025_tls_023-375a.33">蓋有取乎謨略之遺，</seg>
<seg xml:id="KR2o0025_tls_023-375a.34">不獨鄭樵之二十部也<note>鄭樵《通誌》二十略。</note>。</seg>
<seg xml:id="KR2o0025_tls_023-375a.35">以之次比政事，</seg>
<seg xml:id="KR2o0025_tls_023-375a.36">編著功猷，</seg>
<seg xml:id="KR2o0025_tls_023-375a.37">足以臨蒞邦人，</seg>
<seg xml:id="KR2o0025_tls_023-375a.38">冠冕列傳，</seg>
<seg xml:id="KR2o0025_tls_023-375a.39">揆諸記載，</seg>
<seg xml:id="KR2o0025_tls_023-375a.40">體例允符，</seg>
<seg xml:id="KR2o0025_tls_023-375a.41">非謂如裴子野之刪《宋略》，</seg>
<seg xml:id="KR2o0025_tls_023-375a.42">但取節文為義者也。</seg>
</p>
<p>
<seg xml:id="KR2o0025_tls_023-376a.1">和州誌列傳總論</seg>
</p>
<p>
<seg xml:id="KR2o0025_tls_023-377a.1">誌曰：</seg>
<seg xml:id="KR2o0025_tls_023-377a.2">傳誌之文，</seg>
<seg xml:id="KR2o0025_tls_023-377a.3">古無定體。</seg>
<seg xml:id="KR2o0025_tls_023-377a.4">《左氏》所引《軍誌》、《周誌》諸文，</seg>
<seg xml:id="KR2o0025_tls_023-377a.5">即傳也。</seg>
<seg xml:id="KR2o0025_tls_023-377a.6">孟子所對湯武苑囿之問，</seg>
<seg xml:id="KR2o0025_tls_023-377a.7">皆曰「於傳有之」，</seg>
<seg xml:id="KR2o0025_tls_023-377a.8">即誌也。</seg>
<seg xml:id="KR2o0025_tls_023-377a.9">六藝為經，</seg>
<seg xml:id="KR2o0025_tls_023-377a.10">則《論語》、《禮記》之文謂之傳。</seg>
<seg xml:id="KR2o0025_tls_023-377a.11">卦爻為經，</seg>
<seg xml:id="KR2o0025_tls_023-377a.12">則《彖》、《象》、《文言》謂之傳。</seg>
<seg xml:id="KR2o0025_tls_023-377a.13">自《左氏春秋》依經起義，</seg>
<seg xml:id="KR2o0025_tls_023-377a.14">兼史為裁。</seg>
<seg xml:id="KR2o0025_tls_023-377a.15">而司馬遷七十列傳，</seg>
<seg xml:id="KR2o0025_tls_023-377a.16">略參其例；</seg>
<seg xml:id="KR2o0025_tls_023-377a.17">固以十二本紀，</seg>
<seg xml:id="KR2o0025_tls_023-377a.18">竊比《春秋》者矣。</seg>
<seg xml:id="KR2o0025_tls_023-377a.19">夫其人別為篇，</seg>
<seg xml:id="KR2o0025_tls_023-377a.20">類從相次，</seg>
<seg xml:id="KR2o0025_tls_023-377a.21">按諸《左氏》，</seg>
<seg xml:id="KR2o0025_tls_023-377a.22">稍覺方嚴，</seg>
<seg xml:id="KR2o0025_tls_023-377a.23">而別識心裁，</seg>
<seg xml:id="KR2o0025_tls_023-377a.24">略規諸子。</seg>
<seg xml:id="KR2o0025_tls_023-377a.25">揆其命名之初，</seg>
<seg xml:id="KR2o0025_tls_023-377a.26">諸傳之依《春秋》，</seg>
<seg xml:id="KR2o0025_tls_023-377a.27">不過如諸記之因經禮，</seg>
<seg xml:id="KR2o0025_tls_023-377a.28">因名定體，</seg>
<seg xml:id="KR2o0025_tls_023-377a.29">非有深文。</seg>
<seg xml:id="KR2o0025_tls_023-377a.30">即楚之屈原，</seg>
<seg xml:id="KR2o0025_tls_023-377a.31">將漢之賈生合傳；</seg>
<seg xml:id="KR2o0025_tls_023-377a.32">談天鄒衍，</seg>
<seg xml:id="KR2o0025_tls_023-377a.33">綴大儒孟荀之篇；</seg>
<seg xml:id="KR2o0025_tls_023-377a.34">因人徵類，</seg>
<seg xml:id="KR2o0025_tls_023-377a.35">品藻無方，</seg>
<seg xml:id="KR2o0025_tls_023-377a.36">詠嘆激昂，</seg>
<seg xml:id="KR2o0025_tls_023-377a.37">抑亦呂氏六論之遺也<note>呂氏十二紀似本紀所宗，八覽似八書所宗，六論似列傳所宗。</note>。</seg>
<seg xml:id="KR2o0025_tls_023-377a.38">班史一卷之中，</seg>
<seg xml:id="KR2o0025_tls_023-377a.39">人分首尾，</seg>
<seg xml:id="KR2o0025_tls_023-377a.40">傳名既定，</seg>
<seg xml:id="KR2o0025_tls_023-377a.41">規制綦密。</seg>
<seg xml:id="KR2o0025_tls_023-377a.42">然逸民四皓之屬，</seg>
<seg xml:id="KR2o0025_tls_023-377a.43">王貢之附庸也。</seg>
<seg xml:id="KR2o0025_tls_023-377a.44">王吉、韋賢諸人，</seg>
<seg xml:id="KR2o0025_tls_023-377a.45">《儒林》之別族也。</seg>
<seg xml:id="KR2o0025_tls_023-377a.46">附庸如顓臾之寄魯，</seg>
<seg xml:id="KR2o0025_tls_023-377a.47">署目無聞；</seg>
<seg xml:id="KR2o0025_tls_023-377a.48">別族如田陳之居齊，</seg>
<seg xml:id="KR2o0025_tls_023-377a.49">重開標額；</seg>
<seg xml:id="KR2o0025_tls_023-377a.50">徵文則相如侈陳詞賦，</seg>
<seg xml:id="KR2o0025_tls_023-377a.51">辨俗則東方不諱諧言；</seg>
<seg xml:id="KR2o0025_tls_023-377a.52">蓋卓識鴻裁，</seg>
<seg xml:id="KR2o0025_tls_023-377a.53">猶未可量以一轍矣。</seg>
<seg xml:id="KR2o0025_tls_023-377a.54">範氏東漢之作，</seg>
<seg xml:id="KR2o0025_tls_023-377a.55">則題目繁碎，</seg>
<seg xml:id="KR2o0025_tls_023-377a.56">有類米鹽；</seg>
<seg xml:id="KR2o0025_tls_023-377a.57">傳中所列姓名，</seg>
<seg xml:id="KR2o0025_tls_023-377a.58">篇首必標子註。</seg>
<seg xml:id="KR2o0025_tls_023-377a.59">於是列傳之體，</seg>
<seg xml:id="KR2o0025_tls_023-377a.60">如註告身，</seg>
<seg xml:id="KR2o0025_tls_023-377a.61">首徵祖系，</seg>
<seg xml:id="KR2o0025_tls_023-377a.62">末綴孫曾，</seg>
<seg xml:id="KR2o0025_tls_023-377a.63">循次編年，</seg>
<seg xml:id="KR2o0025_tls_023-377a.64">惟恐失墜。</seg>
<seg xml:id="KR2o0025_tls_023-377a.65">求如陳壽之述《蜀誌》，</seg>
<seg xml:id="KR2o0025_tls_023-377a.66">旁采《季漢輔臣》，</seg>
<seg xml:id="KR2o0025_tls_023-377a.67">沈約之傳靈運，</seg>
<seg xml:id="KR2o0025_tls_023-377a.68">通論六朝文史者，</seg>
<seg xml:id="KR2o0025_tls_023-377a.69">不為繩墨拘牽，</seg>
<seg xml:id="KR2o0025_tls_023-377a.70">微存作者之意，</seg>
<seg xml:id="KR2o0025_tls_023-377a.71">跫然如空谷之足音矣。</seg>
<seg xml:id="KR2o0025_tls_023-377a.72">然師般不作，</seg>
<seg xml:id="KR2o0025_tls_023-377a.73">規矩猶存。</seg>
<seg xml:id="KR2o0025_tls_023-377a.74">比緝成編，</seg>
<seg xml:id="KR2o0025_tls_023-377a.75">以待能者；</seg>
<seg xml:id="KR2o0025_tls_023-377a.76">和而不倡，</seg>
<seg xml:id="KR2o0025_tls_023-377a.77">宜若可為；</seg>
<seg xml:id="KR2o0025_tls_023-377a.78">第以著述多門，</seg>
<seg xml:id="KR2o0025_tls_023-377a.79">通材達識，</seg>
<seg xml:id="KR2o0025_tls_023-377a.80">不當坐是為詹詹爾。</seg>
<seg xml:id="KR2o0025_tls_023-377a.81">至於正史之外，</seg>
<seg xml:id="KR2o0025_tls_023-377a.82">雜記之書，</seg>
<seg xml:id="KR2o0025_tls_023-377a.83">若《高祖》、《孝文》，</seg>
<seg xml:id="KR2o0025_tls_023-377a.84">論述策詔，</seg>
<seg xml:id="KR2o0025_tls_023-377a.85">皆稱為傳<note>《漢·藝文誌》有《高祖傳》十三篇，《孝文傳》十一篇。</note>。</seg>
<seg xml:id="KR2o0025_tls_023-377a.86">則故事之祖也。</seg>
<seg xml:id="KR2o0025_tls_023-377a.87">《穆天子傳》、《漢武內傳》，</seg>
<seg xml:id="KR2o0025_tls_023-377a.88">小說之屬也。</seg>
<seg xml:id="KR2o0025_tls_023-377a.89">劉向《列女傳》，</seg>
<seg xml:id="KR2o0025_tls_023-377a.90">嵇康《高士傳》，</seg>
<seg xml:id="KR2o0025_tls_023-377a.91">專門之紀也。</seg>
<seg xml:id="KR2o0025_tls_023-377a.92">王肅《家傳》，</seg>
<seg xml:id="KR2o0025_tls_023-377a.93">王裒《世傳》，</seg>
<seg xml:id="KR2o0025_tls_023-377a.94">一家之書也。</seg>
<seg xml:id="KR2o0025_tls_023-377a.95">《東方朔傳》、《陸先生傳》，</seg>
<seg xml:id="KR2o0025_tls_023-377a.96">一人之行也。</seg>
<seg xml:id="KR2o0025_tls_023-377a.97">至於郡邑之誌，</seg>
<seg xml:id="KR2o0025_tls_023-377a.98">則自東京以往，</seg>
<seg xml:id="KR2o0025_tls_023-377a.99">訖於六朝而還，</seg>
<seg xml:id="KR2o0025_tls_023-377a.100">若《陳留耆舊傳》，</seg>
<seg xml:id="KR2o0025_tls_023-377a.101">《會稽先賢傳》之類；</seg>
<seg xml:id="KR2o0025_tls_023-377a.102">其不為傳名者，</seg>
<seg xml:id="KR2o0025_tls_023-377a.103">若《襄陽耆舊記》、《豫章誌後撰》之類；</seg>
<seg xml:id="KR2o0025_tls_023-377a.104">載筆繁委，</seg>
<seg xml:id="KR2o0025_tls_023-377a.105">不可勝數。</seg>
<seg xml:id="KR2o0025_tls_023-377a.106">網羅放失，</seg>
<seg xml:id="KR2o0025_tls_023-377a.107">綴輯前聞，</seg>
<seg xml:id="KR2o0025_tls_023-377a.108">譬彼叢流趨壑，</seg>
<seg xml:id="KR2o0025_tls_023-377a.109">細大不捐；</seg>
<seg xml:id="KR2o0025_tls_023-377a.110">五金在冶，</seg>
<seg xml:id="KR2o0025_tls_023-377a.111">利鈍並鑄者矣。</seg>
<seg xml:id="KR2o0025_tls_023-377a.112">司馬遷曰：</seg>
<seg xml:id="KR2o0025_tls_023-377a.113">「百家言不雅馴，</seg>
<seg xml:id="KR2o0025_tls_023-377a.114">搢紳先生難言之。」</seg>
<seg xml:id="KR2o0025_tls_023-377a.115">又曰：</seg>
<seg xml:id="KR2o0025_tls_023-377a.116">「不離古文者近是。」</seg>
<seg xml:id="KR2o0025_tls_023-377a.117">又曰：</seg>
<seg xml:id="KR2o0025_tls_023-377a.118">「擇其言尤雅者。」</seg>
<seg xml:id="KR2o0025_tls_023-377a.119">載籍極博，</seg>
<seg xml:id="KR2o0025_tls_023-377a.120">折衷六藝。</seg>
<seg xml:id="KR2o0025_tls_023-377a.121">《詩》、《書》雖闕，</seg>
<seg xml:id="KR2o0025_tls_023-377a.122">虞夏可知。」</seg>
<seg xml:id="KR2o0025_tls_023-377a.123">然則旁推曲證，</seg>
<seg xml:id="KR2o0025_tls_023-377a.124">聞見相參，</seg>
<seg xml:id="KR2o0025_tls_023-377a.125">顯微闡幽，</seg>
<seg xml:id="KR2o0025_tls_023-377a.126">折衷至當，</seg>
<seg xml:id="KR2o0025_tls_023-377a.127">要使文成法立，</seg>
<seg xml:id="KR2o0025_tls_023-377a.128">安可拘拘為劃地之趨哉？</seg>
</p>
<p>
<seg xml:id="KR2o0025_tls_023-378a.1">夫合甘辛而致味，</seg>
<seg xml:id="KR2o0025_tls_023-378a.2">通纂組以成文，</seg>
<seg xml:id="KR2o0025_tls_023-378a.3">低昂時代，</seg>
<seg xml:id="KR2o0025_tls_023-378a.4">衡鑒士風，</seg>
<seg xml:id="KR2o0025_tls_023-378a.5">論世之學也。</seg>
<seg xml:id="KR2o0025_tls_023-378a.6">同時比德，</seg>
<seg xml:id="KR2o0025_tls_023-378a.7">附出均編，</seg>
<seg xml:id="KR2o0025_tls_023-378a.8">類次之法也。</seg>
<seg xml:id="KR2o0025_tls_023-378a.9">情有激而如平，</seg>
<seg xml:id="KR2o0025_tls_023-378a.10">旨似諷而實惜，</seg>
<seg xml:id="KR2o0025_tls_023-378a.11">予奪之權也。</seg>
<seg xml:id="KR2o0025_tls_023-378a.12">或反證若比，</seg>
<seg xml:id="KR2o0025_tls_023-378a.13">或遙引如興；</seg>
<seg xml:id="KR2o0025_tls_023-378a.14">一事互為詳略，</seg>
<seg xml:id="KR2o0025_tls_023-378a.15">異撰忽爾同編，</seg>
<seg xml:id="KR2o0025_tls_023-378a.16">品節之理也。</seg>
<seg xml:id="KR2o0025_tls_023-378a.17">言之不文，</seg>
<seg xml:id="KR2o0025_tls_023-378a.18">行之不遠。</seg>
<seg xml:id="KR2o0025_tls_023-378a.19">聚公私之記載，</seg>
<seg xml:id="KR2o0025_tls_023-378a.20">參百家之短長，</seg>
<seg xml:id="KR2o0025_tls_023-378a.21">不能自具心裁，</seg>
<seg xml:id="KR2o0025_tls_023-378a.22">而斤斤焉徒為文案之孔目，</seg>
<seg xml:id="KR2o0025_tls_023-378a.23">何以使觀者興起，</seg>
<seg xml:id="KR2o0025_tls_023-378a.24">而遽欲刊垂不朽耶。</seg>
<seg xml:id="KR2o0025_tls_023-378a.25">且國史徵於外誌，</seg>
<seg xml:id="KR2o0025_tls_023-378a.26">外誌徵於家牒，</seg>
<seg xml:id="KR2o0025_tls_023-378a.27">所徵者博，</seg>
<seg xml:id="KR2o0025_tls_023-378a.28">然後可以備約取也。</seg>
<seg xml:id="KR2o0025_tls_023-378a.29">今之外誌，</seg>
<seg xml:id="KR2o0025_tls_023-378a.30">紀傳無分，</seg>
<seg xml:id="KR2o0025_tls_023-378a.31">名實多爽，</seg>
<seg xml:id="KR2o0025_tls_023-378a.32">既以人物列女標為專門，</seg>
<seg xml:id="KR2o0025_tls_023-378a.33">又以文苑鄉賢區為定品；</seg>
<seg xml:id="KR2o0025_tls_023-378a.34">裁節史傳，</seg>
<seg xml:id="KR2o0025_tls_023-378a.35">刪略事實，</seg>
<seg xml:id="KR2o0025_tls_023-378a.36">逐條附註，</seg>
<seg xml:id="KR2o0025_tls_023-378a.37">有似類書摘比之規，</seg>
<seg xml:id="KR2o0025_tls_023-378a.38">非復古人傳記之學；</seg>
<seg xml:id="KR2o0025_tls_023-378a.39">擬於國別為書，</seg>
<seg xml:id="KR2o0025_tls_023-378a.40">丘分作誌，</seg>
<seg xml:id="KR2o0025_tls_023-378a.41">不亦難乎？</seg>
<seg xml:id="KR2o0025_tls_023-378a.42">又其甲科仕宦，</seg>
<seg xml:id="KR2o0025_tls_023-378a.43">或詳選舉之條；</seg>
<seg xml:id="KR2o0025_tls_023-378a.44">誌狀碑銘，</seg>
<seg xml:id="KR2o0025_tls_023-378a.45">列入藝文之內。</seg>
<seg xml:id="KR2o0025_tls_023-378a.46">一人之事，</seg>
<seg xml:id="KR2o0025_tls_023-378a.47">復見疊出，</seg>
<seg xml:id="KR2o0025_tls_023-378a.48">或註傳詳某卷，</seg>
<seg xml:id="KR2o0025_tls_023-378a.49">或註事見某條；</seg>
<seg xml:id="KR2o0025_tls_023-378a.50">此殆有類本草註藥，</seg>
<seg xml:id="KR2o0025_tls_023-378a.51">根實異部分收；</seg>
<seg xml:id="KR2o0025_tls_023-378a.52">韻書通音，</seg>
<seg xml:id="KR2o0025_tls_023-378a.53">平仄互標為用者矣。</seg>
<seg xml:id="KR2o0025_tls_023-378a.54">文非雅馴，</seg>
<seg xml:id="KR2o0025_tls_023-378a.55">學者難言。</seg>
<seg xml:id="KR2o0025_tls_023-378a.56">今以正史通裁，</seg>
<seg xml:id="KR2o0025_tls_023-378a.57">特標列傳，</seg>
<seg xml:id="KR2o0025_tls_023-378a.58">旁推互證，</seg>
<seg xml:id="KR2o0025_tls_023-378a.59">勒為專家，</seg>
<seg xml:id="KR2o0025_tls_023-378a.60">上裨古史遺文，</seg>
<seg xml:id="KR2o0025_tls_023-378a.61">下備後人采錄；</seg>
<seg xml:id="KR2o0025_tls_023-378a.62">庶有作者，</seg>
<seg xml:id="KR2o0025_tls_023-378a.63">得以考求。</seg>
<seg xml:id="KR2o0025_tls_023-378a.64">如謂不然，</seg>
<seg xml:id="KR2o0025_tls_023-378a.65">請俟來哲。</seg>
</p>
<p>
<seg xml:id="KR2o0025_tls_023-379a.1">和州誌闕訪列傳序例</seg>
</p>
<p>
<seg xml:id="KR2o0025_tls_023-380a.1">孔子曰：</seg>
<seg xml:id="KR2o0025_tls_023-380a.2">「吾猶及史之闕文也。」</seg>
<seg xml:id="KR2o0025_tls_023-380a.3">又曰：</seg>
<seg xml:id="KR2o0025_tls_023-380a.4">「多聞闕疑，</seg>
<seg xml:id="KR2o0025_tls_023-380a.5">慎言其餘。」</seg>
<seg xml:id="KR2o0025_tls_023-380a.6">夫網羅散失，</seg>
<seg xml:id="KR2o0025_tls_023-380a.7">繹簡編，</seg>
<seg xml:id="KR2o0025_tls_023-380a.8">所見所聞，</seg>
<seg xml:id="KR2o0025_tls_023-380a.9">時得疑似，</seg>
<seg xml:id="KR2o0025_tls_023-380a.10">非貴闕然不講也。</seg>
<seg xml:id="KR2o0025_tls_023-380a.11">夫郭公夏五，</seg>
<seg xml:id="KR2o0025_tls_023-380a.12">原無深文；</seg>
<seg xml:id="KR2o0025_tls_023-380a.13">耒耜網罟，</seg>
<seg xml:id="KR2o0025_tls_023-380a.14">亦存論說。</seg>
<seg xml:id="KR2o0025_tls_023-380a.15">而《春秋》仍列故題，</seg>
<seg xml:id="KR2o0025_tls_023-380a.16">《尚書》斷自《堯典》；</seg>
<seg xml:id="KR2o0025_tls_023-380a.17">疑者闕而弗竟，</seg>
<seg xml:id="KR2o0025_tls_023-380a.18">闕者存而弗刪，</seg>
<seg xml:id="KR2o0025_tls_023-380a.19">斯其慎也。</seg>
<seg xml:id="KR2o0025_tls_023-380a.20">司馬遷曰：</seg>
<seg xml:id="KR2o0025_tls_023-380a.21">「書闕有間，</seg>
<seg xml:id="KR2o0025_tls_023-380a.22">其軼時時見於他說。」</seg>
<seg xml:id="KR2o0025_tls_023-380a.23">夫疑似之跡，</seg>
<seg xml:id="KR2o0025_tls_023-380a.24">未必無他說可參，</seg>
<seg xml:id="KR2o0025_tls_023-380a.25">而舊簡以古文為宗，</seg>
<seg xml:id="KR2o0025_tls_023-380a.26">百家以雅馴是擇，</seg>
<seg xml:id="KR2o0025_tls_023-380a.27">心知其意，</seg>
<seg xml:id="KR2o0025_tls_023-380a.28">所以慨然於好學深思之士也。</seg>
<seg xml:id="KR2o0025_tls_023-380a.29">班固《東方朔傳》，</seg>
<seg xml:id="KR2o0025_tls_023-380a.30">以謂奇言怪語，</seg>
<seg xml:id="KR2o0025_tls_023-380a.31">附著者多，</seg>
<seg xml:id="KR2o0025_tls_023-380a.32">遂詳錄其諧隱射覆瑣屑之談，</seg>
<seg xml:id="KR2o0025_tls_023-380a.33">以見朔實止此，</seg>
<seg xml:id="KR2o0025_tls_023-380a.34">是史氏釋疑之家法也。</seg>
<seg xml:id="KR2o0025_tls_023-380a.35">陳壽《蜀誌》，</seg>
<seg xml:id="KR2o0025_tls_023-380a.36">以諸葛不立史官，</seg>
<seg xml:id="KR2o0025_tls_023-380a.37">蜀事窮於搜訪，</seg>
<seg xml:id="KR2o0025_tls_023-380a.38">因錄楊戲季漢名臣之贊，</seg>
<seg xml:id="KR2o0025_tls_023-380a.39">略存姓氏，</seg>
<seg xml:id="KR2o0025_tls_023-380a.40">以致其意，</seg>
<seg xml:id="KR2o0025_tls_023-380a.41">是史牒闕文之舊章也<note>壽別撰《益部耆舊傳》十卷，是壽未嘗略蜀也。《益部耆舊傳》不入《蜀誌》，體例各有當也。或以譏壽，非也。</note>。</seg>
<seg xml:id="KR2o0025_tls_023-380a.42">自史學失傳，</seg>
<seg xml:id="KR2o0025_tls_023-380a.43">中才史官不得闕文之義，</seg>
<seg xml:id="KR2o0025_tls_023-380a.44">喜繁辭者，</seg>
<seg xml:id="KR2o0025_tls_023-380a.45">或雜奇訝之說；</seg>
<seg xml:id="KR2o0025_tls_023-380a.46">好簡潔者，</seg>
<seg xml:id="KR2o0025_tls_023-380a.47">或刪經要之言；</seg>
<seg xml:id="KR2o0025_tls_023-380a.48">
                        <note>《晉書》喜采小說，《唐書》每刪章奏。</note>多聞之旨不遵，</seg>
<seg xml:id="KR2o0025_tls_023-380a.49">慎言之訓誤解。</seg>
<seg xml:id="KR2o0025_tls_023-380a.50">若以形涉傳疑，</seg>
<seg xml:id="KR2o0025_tls_023-380a.51">事通附會，</seg>
<seg xml:id="KR2o0025_tls_023-380a.52">含毫莫斷，</seg>
<seg xml:id="KR2o0025_tls_023-380a.53">故牒難徵，</seg>
<seg xml:id="KR2o0025_tls_023-380a.54">謂當削去篇章，</seg>
<seg xml:id="KR2o0025_tls_023-380a.55">方合闕文之說；</seg>
<seg xml:id="KR2o0025_tls_023-380a.56">是乃所謂疑者滅之而已，</seg>
<seg xml:id="KR2o0025_tls_023-380a.57">更復何闕之有？</seg>
<seg xml:id="KR2o0025_tls_023-380a.58">鄭樵著《校讎略》，</seg>
<seg xml:id="KR2o0025_tls_023-380a.59">以謂館閣徵書，</seg>
<seg xml:id="KR2o0025_tls_023-380a.60">舊有闕書之目；</seg>
<seg xml:id="KR2o0025_tls_023-380a.61">凡考文者，</seg>
<seg xml:id="KR2o0025_tls_023-380a.62">必當錄其部次，</seg>
<seg xml:id="KR2o0025_tls_023-380a.63">購訪天下。</seg>
<seg xml:id="KR2o0025_tls_023-380a.64">其論可謂精矣。</seg>
</p>
<p>
<seg xml:id="KR2o0025_tls_023-381a.1">竊謂典籍如此，</seg>
<seg xml:id="KR2o0025_tls_023-381a.2">人文亦然。</seg>
<seg xml:id="KR2o0025_tls_023-381a.3">凡作史者，</seg>
<seg xml:id="KR2o0025_tls_023-381a.4">宜取論次之餘，</seg>
<seg xml:id="KR2o0025_tls_023-381a.5">或有人著而事不詳，</seg>
<seg xml:id="KR2o0025_tls_023-381a.6">若傳歧而論不一者，</seg>
<seg xml:id="KR2o0025_tls_023-381a.7">與夫顯列名品，</seg>
<seg xml:id="KR2o0025_tls_023-381a.8">未徵事實，</seg>
<seg xml:id="KR2o0025_tls_023-381a.9">清標夷齊，</seg>
<seg xml:id="KR2o0025_tls_023-381a.10">而失載西山之薇；</seg>
<seg xml:id="KR2o0025_tls_023-381a.11">學著顏曾，</seg>
<seg xml:id="KR2o0025_tls_023-381a.12">而不傳東國之業，</seg>
<seg xml:id="KR2o0025_tls_023-381a.13">一隅三反，</seg>
<seg xml:id="KR2o0025_tls_023-381a.14">其類實繁。</seg>
<seg xml:id="KR2o0025_tls_023-381a.15">或由載筆誤刪，</seg>
<seg xml:id="KR2o0025_tls_023-381a.16">或是虛聲泛采，</seg>
<seg xml:id="KR2o0025_tls_023-381a.17">難憑臆斷，</seg>
<seg xml:id="KR2o0025_tls_023-381a.18">當付傳疑；</seg>
<seg xml:id="KR2o0025_tls_023-381a.19">列傳將竟，</seg>
<seg xml:id="KR2o0025_tls_023-381a.20">別裁闕訪之篇，</seg>
<seg xml:id="KR2o0025_tls_023-381a.21">以副慎言之訓；</seg>
<seg xml:id="KR2o0025_tls_023-381a.22">後之觀者，</seg>
<seg xml:id="KR2o0025_tls_023-381a.23">得以考求。</seg>
<seg xml:id="KR2o0025_tls_023-381a.24">使若陳壽之季漢名臣<note>見上。</note>，</seg>
<seg xml:id="KR2o0025_tls_023-381a.25">常璩之華陽士女<note>《華陽國誌》有序錄士女誌，止列姓名，雲其事未詳。</note>，</seg>
<seg xml:id="KR2o0025_tls_023-381a.26">不亦善乎？</seg>
<seg xml:id="KR2o0025_tls_023-381a.27">至於州縣之誌，</seg>
<seg xml:id="KR2o0025_tls_023-381a.28">體宜比史加詳；</seg>
<seg xml:id="KR2o0025_tls_023-381a.29">而向來撰誌，</seg>
<seg xml:id="KR2o0025_tls_023-381a.30">條規人物，</seg>
<seg xml:id="KR2o0025_tls_023-381a.31">限於尺幅，</seg>
<seg xml:id="KR2o0025_tls_023-381a.32">摘比事實，</seg>
<seg xml:id="KR2o0025_tls_023-381a.33">附註略節，</seg>
<seg xml:id="KR2o0025_tls_023-381a.34">與方物土產區門分類，</seg>
<seg xml:id="KR2o0025_tls_023-381a.35">約略相同。</seg>
<seg xml:id="KR2o0025_tls_023-381a.36">至其所註事實，</seg>
<seg xml:id="KR2o0025_tls_023-381a.37">率似計薦考語，</seg>
<seg xml:id="KR2o0025_tls_023-381a.38">案牘讞文，</seg>
<seg xml:id="KR2o0025_tls_023-381a.39">駢偶其詞，</seg>
<seg xml:id="KR2o0025_tls_023-381a.40">斷而不敘。</seg>
<seg xml:id="KR2o0025_tls_023-381a.41">士曰孝友端方，</seg>
<seg xml:id="KR2o0025_tls_023-381a.42">慈祥愷悌；</seg>
<seg xml:id="KR2o0025_tls_023-381a.43">吏稱廉能清慎，</seg>
<seg xml:id="KR2o0025_tls_023-381a.44">忠信仁良；</seg>
<seg xml:id="KR2o0025_tls_023-381a.45">學盡昜儒，</seg>
<seg xml:id="KR2o0025_tls_023-381a.46">貞皆姜女；</seg>
<seg xml:id="KR2o0025_tls_023-381a.47">千篇一律，</seg>
<seg xml:id="KR2o0025_tls_023-381a.48">葭葦茫然，</seg>
<seg xml:id="KR2o0025_tls_023-381a.49">又何觀焉？</seg>
<seg xml:id="KR2o0025_tls_023-381a.50">今用史氏通裁，</seg>
<seg xml:id="KR2o0025_tls_023-381a.51">特標列傳。</seg>
<seg xml:id="KR2o0025_tls_023-381a.52">務取有文可誦，</seg>
<seg xml:id="KR2o0025_tls_023-381a.53">據實堪書；</seg>
<seg xml:id="KR2o0025_tls_023-381a.54">前誌所遺，</seg>
<seg xml:id="KR2o0025_tls_023-381a.55">搜訪略盡。</seg>
<seg xml:id="KR2o0025_tls_023-381a.56">他若標名略註，</seg>
<seg xml:id="KR2o0025_tls_023-381a.57">事實難徵，</seg>
<seg xml:id="KR2o0025_tls_023-381a.58">世遠年湮，</seg>
<seg xml:id="KR2o0025_tls_023-381a.59">不可尋訪，</seg>
<seg xml:id="KR2o0025_tls_023-381a.60">存之則無賴可歸，</seg>
<seg xml:id="KR2o0025_tls_023-381a.61">削之則潛德弗曜；</seg>
<seg xml:id="KR2o0025_tls_023-381a.62">凡若此者，</seg>
<seg xml:id="KR2o0025_tls_023-381a.63">悉編為《闕訪列傳》，</seg>
<seg xml:id="KR2o0025_tls_023-381a.64">以俟後來者之別擇雲爾。</seg>
</p>
<p>
<seg xml:id="KR2o0025_tls_023-382a.1">和州誌前誌列傳序例上</seg>
</p>
<p>
<seg xml:id="KR2o0025_tls_023-383a.1">《記》曰：</seg>
<seg xml:id="KR2o0025_tls_023-383a.2">「疏通知遠，</seg>
<seg xml:id="KR2o0025_tls_023-383a.3">《書》教也。</seg>
<seg xml:id="KR2o0025_tls_023-383a.4">比事屬辭，</seg>
<seg xml:id="KR2o0025_tls_023-383a.5">《春秋》教也。」</seg>
<seg xml:id="KR2o0025_tls_023-383a.6">言述作殊方，</seg>
<seg xml:id="KR2o0025_tls_023-383a.7">而風教有異也。</seg>
<seg xml:id="KR2o0025_tls_023-383a.8">孟子曰：</seg>
<seg xml:id="KR2o0025_tls_023-383a.9">「頌其詩，</seg>
<seg xml:id="KR2o0025_tls_023-383a.10">讀其書，</seg>
<seg xml:id="KR2o0025_tls_023-383a.11">不知其人可乎？」</seg>
<seg xml:id="KR2o0025_tls_023-383a.12">言墳籍具存，</seg>
<seg xml:id="KR2o0025_tls_023-383a.13">而作者之旨，</seg>
<seg xml:id="KR2o0025_tls_023-383a.14">不可不辨也。</seg>
<seg xml:id="KR2o0025_tls_023-383a.15">古者史官各有成法，</seg>
<seg xml:id="KR2o0025_tls_023-383a.16">辭文旨遠，</seg>
<seg xml:id="KR2o0025_tls_023-383a.17">存乎其人。</seg>
<seg xml:id="KR2o0025_tls_023-383a.18">孟子所謂其文則史，</seg>
<seg xml:id="KR2o0025_tls_023-383a.19">孔子以謂義則竊取，</seg>
<seg xml:id="KR2o0025_tls_023-383a.20">明乎史官法度不可易，</seg>
<seg xml:id="KR2o0025_tls_023-383a.21">而義意為聖人所獨裁。</seg>
<seg xml:id="KR2o0025_tls_023-383a.22">然則良史善書，</seg>
<seg xml:id="KR2o0025_tls_023-383a.23">亦必有道矣。</seg>
<seg xml:id="KR2o0025_tls_023-383a.24">前古職史之官不可考，</seg>
<seg xml:id="KR2o0025_tls_023-383a.25">《春秋》列國之良史，</seg>
<seg xml:id="KR2o0025_tls_023-383a.26">若董狐、南史之直筆，</seg>
<seg xml:id="KR2o0025_tls_023-383a.27">左史倚相之博雅，</seg>
<seg xml:id="KR2o0025_tls_023-383a.28">其大較也。</seg>
<seg xml:id="KR2o0025_tls_023-383a.29">竊意南、董、左史之流，</seg>
<seg xml:id="KR2o0025_tls_023-383a.30">當時必有師法授受。</seg>
<seg xml:id="KR2o0025_tls_023-383a.31">第以專門之業，</seg>
<seg xml:id="KR2o0025_tls_023-383a.32">事遠失傳，</seg>
<seg xml:id="KR2o0025_tls_023-383a.33">今不得而悉究之也。</seg>
<seg xml:id="KR2o0025_tls_023-383a.34">司馬遷網羅散失，</seg>
<seg xml:id="KR2o0025_tls_023-383a.35">采獲舊聞，</seg>
<seg xml:id="KR2o0025_tls_023-383a.36">撰為百三十篇，</seg>
<seg xml:id="KR2o0025_tls_023-383a.37">以紹《春秋》之業。</seg>
<seg xml:id="KR2o0025_tls_023-383a.38">其於衰周戰國所為《春秋》家言，</seg>
<seg xml:id="KR2o0025_tls_023-383a.39">如晏嬰、虞卿、呂不韋之徒<note>《晏子春秋》、《虞氏春秋》、《呂氏春秋》，皆有比事屬辭之體。即當時《春秋》家言，各有派別，不盡春王正月一體也。</note>，</seg>
<seg xml:id="KR2o0025_tls_023-383a.40">皆敘錄其著述之大凡，</seg>
<seg xml:id="KR2o0025_tls_023-383a.41">緝比論次；</seg>
<seg xml:id="KR2o0025_tls_023-383a.42">所以明己之博采諸家，</seg>
<seg xml:id="KR2o0025_tls_023-383a.43">折衷六藝，</seg>
<seg xml:id="KR2o0025_tls_023-383a.44">淵源流別，</seg>
<seg xml:id="KR2o0025_tls_023-383a.45">不得不詳所自也<note>司馬遷《自序》紹《春秋》之業，蓋溯其派別有自，非僣妄之言。</note>。</seg>
<seg xml:id="KR2o0025_tls_023-383a.46">司馬氏歿，</seg>
<seg xml:id="KR2o0025_tls_023-383a.47">班固氏作，</seg>
<seg xml:id="KR2o0025_tls_023-383a.48">論次西京史事，</seg>
<seg xml:id="KR2o0025_tls_023-383a.49">全錄《太史自序》，</seg>
<seg xml:id="KR2o0025_tls_023-383a.50">推其義例，</seg>
<seg xml:id="KR2o0025_tls_023-383a.51">殆與相如、揚雄列傳同科。</seg>
<seg xml:id="KR2o0025_tls_023-383a.52">範蔚宗《後漢》之述班固，</seg>
<seg xml:id="KR2o0025_tls_023-383a.53">踵成故事，</seg>
<seg xml:id="KR2o0025_tls_023-383a.54">墨守舊法，</seg>
<seg xml:id="KR2o0025_tls_023-383a.55">繩度不逾；</seg>
<seg xml:id="KR2o0025_tls_023-383a.56">雖無獨斷之才，</seg>
<seg xml:id="KR2o0025_tls_023-383a.57">猶有餼羊告朔，</seg>
<seg xml:id="KR2o0025_tls_023-383a.58">禮廢文存者也。</seg>
<seg xml:id="KR2o0025_tls_023-383a.59">及《宋書》之傳範蔚宗，</seg>
<seg xml:id="KR2o0025_tls_023-383a.60">《晉書》之傳陳壽，</seg>
<seg xml:id="KR2o0025_tls_023-383a.61">或雜次文人之列，</seg>
<seg xml:id="KR2o0025_tls_023-383a.62">或猥編同時之人，</seg>
<seg xml:id="KR2o0025_tls_023-383a.63">而於史學淵源，</seg>
<seg xml:id="KR2o0025_tls_023-383a.64">作述家法，</seg>
<seg xml:id="KR2o0025_tls_023-383a.65">不復致意，</seg>
<seg xml:id="KR2o0025_tls_023-383a.66">是亦史法失傳之積漸也。</seg>
<seg xml:id="KR2o0025_tls_023-383a.67">至於唐修《晉》、《隋》二書，</seg>
<seg xml:id="KR2o0025_tls_023-383a.68">惟資眾力。</seg>
<seg xml:id="KR2o0025_tls_023-383a.69">人才既散，</seg>
<seg xml:id="KR2o0025_tls_023-383a.70">共事之人，</seg>
<seg xml:id="KR2o0025_tls_023-383a.71">不可盡知，</seg>
<seg xml:id="KR2o0025_tls_023-383a.72">或附著他人傳末，</seg>
<seg xml:id="KR2o0025_tls_023-383a.73">或互見一二文人稱說所及，</seg>
<seg xml:id="KR2o0025_tls_023-383a.74">不復別有記載，</seg>
<seg xml:id="KR2o0025_tls_023-383a.75">乃使《春秋》家學，</seg>
<seg xml:id="KR2o0025_tls_023-383a.76">塞絕梯航，</seg>
<seg xml:id="KR2o0025_tls_023-383a.77">史氏師傳，</seg>
<seg xml:id="KR2o0025_tls_023-383a.78">茫如河漢。</seg>
<seg xml:id="KR2o0025_tls_023-383a.79">譬彼收族無人，</seg>
<seg xml:id="KR2o0025_tls_023-383a.80">家牒自亂；</seg>
<seg xml:id="KR2o0025_tls_023-383a.81">淄流驅散，</seg>
<seg xml:id="KR2o0025_tls_023-383a.82">梵剎坐荒；</seg>
<seg xml:id="KR2o0025_tls_023-383a.83">勢有必至，</seg>
<seg xml:id="KR2o0025_tls_023-383a.84">理有固然者也。</seg>
</p>
<p>
<seg xml:id="KR2o0025_tls_023-384a.1">夫馬、班著史，</seg>
<seg xml:id="KR2o0025_tls_023-384a.2">等於伏、孔傳經。</seg>
<seg xml:id="KR2o0025_tls_023-384a.3">大義微言，</seg>
<seg xml:id="KR2o0025_tls_023-384a.4">心傳口授；</seg>
<seg xml:id="KR2o0025_tls_023-384a.5">或欲藏之名山，</seg>
<seg xml:id="KR2o0025_tls_023-384a.6">傳之其人；</seg>
<seg xml:id="KR2o0025_tls_023-384a.7">或使大儒伏閣，</seg>
<seg xml:id="KR2o0025_tls_023-384a.8">受業於其女弟。</seg>
<seg xml:id="KR2o0025_tls_023-384a.9">豈若後代紀傳，</seg>
<seg xml:id="KR2o0025_tls_023-384a.10">義盡於簡篇，</seg>
<seg xml:id="KR2o0025_tls_023-384a.11">文同於胥史，</seg>
<seg xml:id="KR2o0025_tls_023-384a.12">拘牽凡例，</seg>
<seg xml:id="KR2o0025_tls_023-384a.13">一覽無遺者耶？</seg>
<seg xml:id="KR2o0025_tls_023-384a.14">然馬、班《儒林》之篇，</seg>
<seg xml:id="KR2o0025_tls_023-384a.15">能以六藝為綱，</seg>
<seg xml:id="KR2o0025_tls_023-384a.16">師儒傳授。</seg>
<seg xml:id="KR2o0025_tls_023-384a.17">繩貫珠聯，</seg>
<seg xml:id="KR2o0025_tls_023-384a.18">自成經緯；</seg>
<seg xml:id="KR2o0025_tls_023-384a.19">所以明師法之相承，</seg>
<seg xml:id="KR2o0025_tls_023-384a.20">溯淵源於不替者也<note>《儒林傳》體，以經為綱，以人為緯，非若尋常列傳，詳一人之生平者也。自《後漢書》以下，失其傳矣。</note>。</seg>
<seg xml:id="KR2o0025_tls_023-384a.21">後代史官之傳，</seg>
<seg xml:id="KR2o0025_tls_023-384a.22">茍能熟究古人師法，</seg>
<seg xml:id="KR2o0025_tls_023-384a.23">略仿經師傳例，</seg>
<seg xml:id="KR2o0025_tls_023-384a.24">標史為綱，</seg>
<seg xml:id="KR2o0025_tls_023-384a.25">因以作述流別，</seg>
<seg xml:id="KR2o0025_tls_023-384a.26">互相經緯。</seg>
<seg xml:id="KR2o0025_tls_023-384a.27">試以馬、班而論，</seg>
<seg xml:id="KR2o0025_tls_023-384a.28">其先藉之資，</seg>
<seg xml:id="KR2o0025_tls_023-384a.29">《世本》、《國策》之於遷《史》，</seg>
<seg xml:id="KR2o0025_tls_023-384a.30">揚雄、劉歆之於《漢書》是也。</seg>
<seg xml:id="KR2o0025_tls_023-384a.31">後衍其傳，</seg>
<seg xml:id="KR2o0025_tls_023-384a.32">如楊惲之布遷《史》，</seg>
<seg xml:id="KR2o0025_tls_023-384a.33">馬融之受《漢書》是也。</seg>
<seg xml:id="KR2o0025_tls_023-384a.34">別治疏註，</seg>
<seg xml:id="KR2o0025_tls_023-384a.35">如遷《史》之徐廣、裴骃，</seg>
<seg xml:id="KR2o0025_tls_023-384a.36">《漢書》之服虔、應劭是也。</seg>
<seg xml:id="KR2o0025_tls_023-384a.37">凡若此者，</seg>
<seg xml:id="KR2o0025_tls_023-384a.38">並中依類為編，</seg>
<seg xml:id="KR2o0025_tls_023-384a.39">申明家學，</seg>
<seg xml:id="KR2o0025_tls_023-384a.40">以書為主，</seg>
<seg xml:id="KR2o0025_tls_023-384a.41">不復以一人首尾名篇，</seg>
<seg xml:id="KR2o0025_tls_023-384a.42">則《春秋》經世，</seg>
<seg xml:id="KR2o0025_tls_023-384a.43">雖謂至今存焉可也。</seg>
<seg xml:id="KR2o0025_tls_023-384a.44">至於後漢之史，</seg>
<seg xml:id="KR2o0025_tls_023-384a.45">劉珍、袁宏之作，</seg>
<seg xml:id="KR2o0025_tls_023-384a.46">華嶠、謝承、司馬彪之書，</seg>
<seg xml:id="KR2o0025_tls_023-384a.47">皆與範氏並列賅存。</seg>
<seg xml:id="KR2o0025_tls_023-384a.48">晉氏之史，</seg>
<seg xml:id="KR2o0025_tls_023-384a.49">自王隱、虞預、何法盛、幹寶、陸機、謝靈運之流，</seg>
<seg xml:id="KR2o0025_tls_023-384a.50">作者凡一十八家，</seg>
<seg xml:id="KR2o0025_tls_023-384a.51">亦雲盛矣。</seg>
<seg xml:id="KR2o0025_tls_023-384a.52">而後人修史，</seg>
<seg xml:id="KR2o0025_tls_023-384a.53">不能條別諸家體裁，</seg>
<seg xml:id="KR2o0025_tls_023-384a.54">論次群書得失，</seg>
<seg xml:id="KR2o0025_tls_023-384a.55">萃合一篇之中。</seg>
<seg xml:id="KR2o0025_tls_023-384a.56">比如郢人善斫，</seg>
<seg xml:id="KR2o0025_tls_023-384a.57">質喪何求？</seg>
<seg xml:id="KR2o0025_tls_023-384a.58">夏禮能言，</seg>
<seg xml:id="KR2o0025_tls_023-384a.59">無徵不信者也。</seg>
<seg xml:id="KR2o0025_tls_023-384a.60">他若聚眾修書，</seg>
<seg xml:id="KR2o0025_tls_023-384a.61">立監置紀，</seg>
<seg xml:id="KR2o0025_tls_023-384a.62">尤當考定篇章，</seg>
<seg xml:id="KR2o0025_tls_023-384a.63">覆審文字，</seg>
<seg xml:id="KR2o0025_tls_023-384a.64">其紀某書，</seg>
<seg xml:id="KR2o0025_tls_023-384a.65">編之誰氏，</seg>
<seg xml:id="KR2o0025_tls_023-384a.66">某表某傳，</seg>
<seg xml:id="KR2o0025_tls_023-384a.67">撰自何人。</seg>
<seg xml:id="KR2o0025_tls_023-384a.68">乃使讀者察其臧慝，</seg>
<seg xml:id="KR2o0025_tls_023-384a.69">定其是非；</seg>
<seg xml:id="KR2o0025_tls_023-384a.70">庶幾涇渭雖淆，</seg>
<seg xml:id="KR2o0025_tls_023-384a.71">淄澠可辨；</seg>
<seg xml:id="KR2o0025_tls_023-384a.72">末流之弊，</seg>
<seg xml:id="KR2o0025_tls_023-384a.73">猶恃堤防。</seg>
<seg xml:id="KR2o0025_tls_023-384a.74">而唐、宋諸家，</seg>
<seg xml:id="KR2o0025_tls_023-384a.75">訖無專錄，</seg>
<seg xml:id="KR2o0025_tls_023-384a.76">遂使經生帖括，</seg>
<seg xml:id="KR2o0025_tls_023-384a.77">詞賦雕蟲，</seg>
<seg xml:id="KR2o0025_tls_023-384a.78">並得啁啾班、馬之堂，</seg>
<seg xml:id="KR2o0025_tls_023-384a.79">攘臂汗青之業者矣。</seg>
</p>
<p>
<seg xml:id="KR2o0025_tls_023-385a.1">和州誌前誌列傳序例中</seg>
</p>
<p>
<seg xml:id="KR2o0025_tls_023-386a.1">晉摯虞創為《文章誌》，</seg>
<seg xml:id="KR2o0025_tls_023-386a.2">敘文士之生平，</seg>
<seg xml:id="KR2o0025_tls_023-386a.3">論辭章之端委；</seg>
<seg xml:id="KR2o0025_tls_023-386a.4">範史《文苑列傳》所由仿也。</seg>
<seg xml:id="KR2o0025_tls_023-386a.5">自是文士記傳，</seg>
<seg xml:id="KR2o0025_tls_023-386a.6">代有綴筆，</seg>
<seg xml:id="KR2o0025_tls_023-386a.7">而文苑入史，</seg>
<seg xml:id="KR2o0025_tls_023-386a.8">亦遂奉為成規。</seg>
<seg xml:id="KR2o0025_tls_023-386a.9">至於史學流別，</seg>
<seg xml:id="KR2o0025_tls_023-386a.10">討論無聞，</seg>
<seg xml:id="KR2o0025_tls_023-386a.11">而史官得失，</seg>
<seg xml:id="KR2o0025_tls_023-386a.12">亦遂置之度量之外。</seg>
<seg xml:id="KR2o0025_tls_023-386a.13">甚矣，</seg>
<seg xml:id="KR2o0025_tls_023-386a.14">世之易言文而憚言史也。</seg>
<seg xml:id="KR2o0025_tls_023-386a.15">夫遷、固之書，</seg>
<seg xml:id="KR2o0025_tls_023-386a.16">不立文苑，</seg>
<seg xml:id="KR2o0025_tls_023-386a.17">非無文也；</seg>
<seg xml:id="KR2o0025_tls_023-386a.18">老莊申韓、管晏、孟荀、相如、揚雄、枚乘鄒陽，</seg>
<seg xml:id="KR2o0025_tls_023-386a.19">所為列傳，</seg>
<seg xml:id="KR2o0025_tls_023-386a.20">皆於著述之業，</seg>
<seg xml:id="KR2o0025_tls_023-386a.21">未嘗不三致意焉。</seg>
<seg xml:id="KR2o0025_tls_023-386a.22">不標文苑，</seg>
<seg xml:id="KR2o0025_tls_023-386a.23">所以論次專家之學也。</seg>
<seg xml:id="KR2o0025_tls_023-386a.24">文苑而有傳，</seg>
<seg xml:id="KR2o0025_tls_023-386a.25">蓋由學無專家，</seg>
<seg xml:id="KR2o0025_tls_023-386a.26">是文章之衰也。</seg>
<seg xml:id="KR2o0025_tls_023-386a.27">然而史臣載筆，</seg>
<seg xml:id="KR2o0025_tls_023-386a.28">侈言文苑，</seg>
<seg xml:id="KR2o0025_tls_023-386a.29">而於《春秋》家學，</seg>
<seg xml:id="KR2o0025_tls_023-386a.30">派別源流，</seg>
<seg xml:id="KR2o0025_tls_023-386a.31">未嘗稍容心焉，</seg>
<seg xml:id="KR2o0025_tls_023-386a.32">不知將自命其史為何如也？</seg>
<seg xml:id="KR2o0025_tls_023-386a.33">《文章誌》傳，</seg>
<seg xml:id="KR2o0025_tls_023-386a.34">摯虞而後，</seg>
<seg xml:id="KR2o0025_tls_023-386a.35">沈約、傅亮、張騭諸人，</seg>
<seg xml:id="KR2o0025_tls_023-386a.36">紛紛撰錄<note>傅亮《續文章誌》，沈約《宋世文章誌》，張騭《文士傳》。</note>，</seg>
<seg xml:id="KR2o0025_tls_023-386a.37">指亦不勝屈矣。</seg>
<seg xml:id="KR2o0025_tls_023-386a.38">然而史臣采摭，</seg>
<seg xml:id="KR2o0025_tls_023-386a.39">存其大凡，</seg>
<seg xml:id="KR2o0025_tls_023-386a.40">著錄諸書，</seg>
<seg xml:id="KR2o0025_tls_023-386a.41">今皆亡失。</seg>
<seg xml:id="KR2o0025_tls_023-386a.42">則史氏原委，</seg>
<seg xml:id="KR2o0025_tls_023-386a.43">編摩故跡，</seg>
<seg xml:id="KR2o0025_tls_023-386a.44">當其撰輯成書之際，</seg>
<seg xml:id="KR2o0025_tls_023-386a.45">公縢私楮，</seg>
<seg xml:id="KR2o0025_tls_023-386a.46">未必全無徵考也。</seg>
<seg xml:id="KR2o0025_tls_023-386a.47">乃前史不列專題，</seg>
<seg xml:id="KR2o0025_tls_023-386a.48">後學不知宗要，</seg>
<seg xml:id="KR2o0025_tls_023-386a.49">則雖有蹤跡，</seg>
<seg xml:id="KR2o0025_tls_023-386a.50">要亦亡失無存。</seg>
<seg xml:id="KR2o0025_tls_023-386a.51">遂使古人所謂官守其書，</seg>
<seg xml:id="KR2o0025_tls_023-386a.52">而家世其業者，</seg>
<seg xml:id="KR2o0025_tls_023-386a.53">乃轉不如文采辭章，</seg>
<seg xml:id="KR2o0025_tls_023-386a.54">猶得與於常寶鼎《文選著作人名》之列也<note>常書凡三卷。</note>。</seg>
<seg xml:id="KR2o0025_tls_023-386a.55">唐李肇著《經史釋題》，</seg>
<seg xml:id="KR2o0025_tls_023-386a.56">宗諫註《十三代史目》。</seg>
<seg xml:id="KR2o0025_tls_023-386a.57">其書編於目錄部類，</seg>
<seg xml:id="KR2o0025_tls_023-386a.58">則未通乎記傳之宏裁也。</seg>
<seg xml:id="KR2o0025_tls_023-386a.59">趙宋孔平仲，</seg>
<seg xml:id="KR2o0025_tls_023-386a.60">嘗著《良史事跡》，</seg>
<seg xml:id="KR2o0025_tls_023-386a.61">其書今亦不傳，</seg>
<seg xml:id="KR2o0025_tls_023-386a.62">而著錄僅有一卷，</seg>
<seg xml:id="KR2o0025_tls_023-386a.63">則亦猥陋不足觀采也。</seg>
</p>
<p>
<seg xml:id="KR2o0025_tls_023-387a.1">夫史臣創例，</seg>
<seg xml:id="KR2o0025_tls_023-387a.2">各有所因；</seg>
<seg xml:id="KR2o0025_tls_023-387a.3">列女本於劉向，</seg>
<seg xml:id="KR2o0025_tls_023-387a.4">孝義本於蕭廣濟<note>晉人，作《孝子傳》。</note>，</seg>
<seg xml:id="KR2o0025_tls_023-387a.5">忠義本於梁元帝<note>《忠臣傳》三十卷。</note>，</seg>
<seg xml:id="KR2o0025_tls_023-387a.6">隱逸本於皇甫謚<note>《逸士傳》、《高士傳》。</note>，</seg>
<seg xml:id="KR2o0025_tls_023-387a.7">皆前史通裁，</seg>
<seg xml:id="KR2o0025_tls_023-387a.8">因時制義者也。</seg>
<seg xml:id="KR2o0025_tls_023-387a.9">馬、班《儒林》之傳，</seg>
<seg xml:id="KR2o0025_tls_023-387a.10">本於博士所業；</seg>
<seg xml:id="KR2o0025_tls_023-387a.11">惜未取史官之掌，</seg>
<seg xml:id="KR2o0025_tls_023-387a.12">勒為專書。</seg>
<seg xml:id="KR2o0025_tls_023-387a.13">後人學識，</seg>
<seg xml:id="KR2o0025_tls_023-387a.14">不逮前人，</seg>
<seg xml:id="KR2o0025_tls_023-387a.15">故使未得所承，</seg>
<seg xml:id="KR2o0025_tls_023-387a.16">無能為役也。</seg>
<seg xml:id="KR2o0025_tls_023-387a.17">漢儒傳經，</seg>
<seg xml:id="KR2o0025_tls_023-387a.18">師法亡矣。</seg>
<seg xml:id="KR2o0025_tls_023-387a.19">後史儒林之篇，</seg>
<seg xml:id="KR2o0025_tls_023-387a.20">不能踵其條貫源流之法，</seg>
<seg xml:id="KR2o0025_tls_023-387a.21">然未嘗不取當代師儒，</seg>
<seg xml:id="KR2o0025_tls_023-387a.22">就其所業，</seg>
<seg xml:id="KR2o0025_tls_023-387a.23">以誌一代之學。</seg>
<seg xml:id="KR2o0025_tls_023-387a.24">則馬、班作史，</seg>
<seg xml:id="KR2o0025_tls_023-387a.25">家法既失，</seg>
<seg xml:id="KR2o0025_tls_023-387a.26">後代史官之事，</seg>
<seg xml:id="KR2o0025_tls_023-387a.27">縱或不能協其義例，</seg>
<seg xml:id="KR2o0025_tls_023-387a.28">何不可就當時纂述大凡，</seg>
<seg xml:id="KR2o0025_tls_023-387a.29">人文上下，</seg>
<seg xml:id="KR2o0025_tls_023-387a.30">論次為傳，</seg>
<seg xml:id="KR2o0025_tls_023-387a.31">以集一史之成乎？</seg>
<seg xml:id="KR2o0025_tls_023-387a.32">夫儒林治經，</seg>
<seg xml:id="KR2o0025_tls_023-387a.33">而文苑談藝，</seg>
<seg xml:id="KR2o0025_tls_023-387a.34">史官之業，</seg>
<seg xml:id="KR2o0025_tls_023-387a.35">介乎其間，</seg>
<seg xml:id="KR2o0025_tls_023-387a.36">亦編摩之不可不知所務者也。</seg>
<seg xml:id="KR2o0025_tls_023-387a.37">或以藝文部次，</seg>
<seg xml:id="KR2o0025_tls_023-387a.38">登其卷帙，</seg>
<seg xml:id="KR2o0025_tls_023-387a.39">敘錄後語，</seg>
<seg xml:id="KR2o0025_tls_023-387a.40">略標作者之旨，</seg>
<seg xml:id="KR2o0025_tls_023-387a.41">以謂史部要旨，</seg>
<seg xml:id="KR2o0025_tls_023-387a.42">已見大凡。</seg>
<seg xml:id="KR2o0025_tls_023-387a.43">則不知經師傳註，</seg>
<seg xml:id="KR2o0025_tls_023-387a.44">文士辭章，</seg>
<seg xml:id="KR2o0025_tls_023-387a.45">藝文未嘗不著其部次；</seg>
<seg xml:id="KR2o0025_tls_023-387a.46">而儒林文苑之篇，</seg>
<seg xml:id="KR2o0025_tls_023-387a.47">詳考生平，</seg>
<seg xml:id="KR2o0025_tls_023-387a.48">別為品藻，</seg>
<seg xml:id="KR2o0025_tls_023-387a.49">參觀互證，</seg>
<seg xml:id="KR2o0025_tls_023-387a.50">胡可忽諸？</seg>
<seg xml:id="KR2o0025_tls_023-387a.51">其或事跡繁多，</seg>
<seg xml:id="KR2o0025_tls_023-387a.52">別標特傳，</seg>
<seg xml:id="KR2o0025_tls_023-387a.53">不能合為一篇，</seg>
<seg xml:id="KR2o0025_tls_023-387a.54">則於史官篇內，</seg>
<seg xml:id="KR2o0025_tls_023-387a.55">亦當存錄姓名，</seg>
<seg xml:id="KR2o0025_tls_023-387a.56">更註別自有傳。</seg>
<seg xml:id="KR2o0025_tls_023-387a.57">董仲舒、王吉、韋賢之例，</seg>
<seg xml:id="KR2o0025_tls_023-387a.58">自有舊章<note>仲舒治《春秋》，王吉治《毛詩》，韋賢治《魯詩》，並見《儒林》而別有專傳。</note>，</seg>
<seg xml:id="KR2o0025_tls_023-387a.59">兩無妨害者也。</seg>
<seg xml:id="KR2o0025_tls_023-387a.60">夫荀卿著《禮》、《樂》之論，</seg>
<seg xml:id="KR2o0025_tls_023-387a.61">乃非十二子書，</seg>
<seg xml:id="KR2o0025_tls_023-387a.62">莊周恣荒唐之言，</seg>
<seg xml:id="KR2o0025_tls_023-387a.63">猶敘禽、墨諸子，</seg>
<seg xml:id="KR2o0025_tls_023-387a.64">欲成一家之作，</seg>
<seg xml:id="KR2o0025_tls_023-387a.65">而不於前人論著，</seg>
<seg xml:id="KR2o0025_tls_023-387a.66">條析分明，</seg>
<seg xml:id="KR2o0025_tls_023-387a.67">祖述淵源，</seg>
<seg xml:id="KR2o0025_tls_023-387a.68">折衷至當；</seg>
<seg xml:id="KR2o0025_tls_023-387a.69">雖欲有功前人，</seg>
<seg xml:id="KR2o0025_tls_023-387a.70">嘉惠來學，</seg>
<seg xml:id="KR2o0025_tls_023-387a.71">譬則卻步求前，</seg>
<seg xml:id="KR2o0025_tls_023-387a.72">未有得其至焉者也。</seg>
</p>
<p>
<seg xml:id="KR2o0025_tls_023-388a.1">和州誌前誌列傳序例下</seg>
</p>
<p>
<seg xml:id="KR2o0025_tls_023-389a.1">州縣誌書，</seg>
<seg xml:id="KR2o0025_tls_023-389a.2">論次前人撰述，</seg>
<seg xml:id="KR2o0025_tls_023-389a.3">特編列傳，</seg>
<seg xml:id="KR2o0025_tls_023-389a.4">蓋創例也。</seg>
<seg xml:id="KR2o0025_tls_023-389a.5">舉此而推之四方，</seg>
<seg xml:id="KR2o0025_tls_023-389a.6">使《春秋》經世，</seg>
<seg xml:id="KR2o0025_tls_023-389a.7">史氏家法，</seg>
<seg xml:id="KR2o0025_tls_023-389a.8">燦然大明於天下，</seg>
<seg xml:id="KR2o0025_tls_023-389a.9">則外誌既治，</seg>
<seg xml:id="KR2o0025_tls_023-389a.10">書有統會，</seg>
<seg xml:id="KR2o0025_tls_023-389a.11">而國史要刪，</seg>
<seg xml:id="KR2o0025_tls_023-389a.12">可以抵掌言也。</seg>
<seg xml:id="KR2o0025_tls_023-389a.13">雖然，</seg>
<seg xml:id="KR2o0025_tls_023-389a.14">有難敘者三，</seg>
<seg xml:id="KR2o0025_tls_023-389a.15">有不可不敘者三，</seg>
<seg xml:id="KR2o0025_tls_023-389a.16">載筆之士，</seg>
<seg xml:id="KR2o0025_tls_023-389a.17">不可不熟察此論也。</seg>
</p>
<p>
<seg xml:id="KR2o0025_tls_023-390a.1">何謂難敘者三？</seg>
<seg xml:id="KR2o0025_tls_023-390a.2">一曰書無家法，</seg>
<seg xml:id="KR2o0025_tls_023-390a.3">文不足觀，</seg>
<seg xml:id="KR2o0025_tls_023-390a.4">易於散落也。</seg>
<seg xml:id="KR2o0025_tls_023-390a.5">唐宋以後，</seg>
<seg xml:id="KR2o0025_tls_023-390a.6">史法失傳，</seg>
<seg xml:id="KR2o0025_tls_023-390a.7">特言乎馬、班專門之業，</seg>
<seg xml:id="KR2o0025_tls_023-390a.8">不能復耳。</seg>
<seg xml:id="KR2o0025_tls_023-390a.9">若其紀表成規，</seg>
<seg xml:id="KR2o0025_tls_023-390a.10">誌傳舊例，</seg>
<seg xml:id="KR2o0025_tls_023-390a.11">歷久不渝，</seg>
<seg xml:id="KR2o0025_tls_023-390a.12">等於科舉程式，</seg>
<seg xml:id="KR2o0025_tls_023-390a.13">功令條例，</seg>
<seg xml:id="KR2o0025_tls_023-390a.14">雖中庸史官，</seg>
<seg xml:id="KR2o0025_tls_023-390a.15">皆可勉副繩墨，</seg>
<seg xml:id="KR2o0025_tls_023-390a.16">粗就隱括；</seg>
<seg xml:id="KR2o0025_tls_023-390a.17">故書雖優劣不齊，</seg>
<seg xml:id="KR2o0025_tls_023-390a.18">短長互見，</seg>
<seg xml:id="KR2o0025_tls_023-390a.19">觀者猶得操成格以衡筆削也。</seg>
<seg xml:id="KR2o0025_tls_023-390a.20">外誌規矩蕩然，</seg>
<seg xml:id="KR2o0025_tls_023-390a.21">體裁無準，</seg>
<seg xml:id="KR2o0025_tls_023-390a.22">摘比似類書，</seg>
<seg xml:id="KR2o0025_tls_023-390a.23">註記如簿冊，</seg>
<seg xml:id="KR2o0025_tls_023-390a.24">質言似胥吏，</seg>
<seg xml:id="KR2o0025_tls_023-390a.25">文語若尺牘；</seg>
<seg xml:id="KR2o0025_tls_023-390a.26">觀者茫然，</seg>
<seg xml:id="KR2o0025_tls_023-390a.27">莫能知其宗旨。</seg>
<seg xml:id="KR2o0025_tls_023-390a.28">文學之士，</seg>
<seg xml:id="KR2o0025_tls_023-390a.29">鄙棄不觀；</seg>
<seg xml:id="KR2o0025_tls_023-390a.30">新編告成，</seg>
<seg xml:id="KR2o0025_tls_023-390a.31">舊誌遽沒。</seg>
<seg xml:id="KR2o0025_tls_023-390a.32">比如寒暑之易冠衣，</seg>
<seg xml:id="KR2o0025_tls_023-390a.33">傳舍之留過客，</seg>
<seg xml:id="KR2o0025_tls_023-390a.34">欲求存錄，</seg>
<seg xml:id="KR2o0025_tls_023-390a.35">不亦難乎？</seg>
<seg xml:id="KR2o0025_tls_023-390a.36">二曰纂修諸家，</seg>
<seg xml:id="KR2o0025_tls_023-390a.37">行業不詳，</seg>
<seg xml:id="KR2o0025_tls_023-390a.38">難於立傳也。</seg>
<seg xml:id="KR2o0025_tls_023-390a.39">史館徵儒，</seg>
<seg xml:id="KR2o0025_tls_023-390a.40">類皆文學之士，</seg>
<seg xml:id="KR2o0025_tls_023-390a.41">通籍朝紳，</seg>
<seg xml:id="KR2o0025_tls_023-390a.42">其中且有名公卿焉。</seg>
<seg xml:id="KR2o0025_tls_023-390a.43">著述或見藝文，</seg>
<seg xml:id="KR2o0025_tls_023-390a.44">行業或詳列傳，</seg>
<seg xml:id="KR2o0025_tls_023-390a.45">參伍考求，</seg>
<seg xml:id="KR2o0025_tls_023-390a.46">猶易集也。</seg>
<seg xml:id="KR2o0025_tls_023-390a.47">州縣誌書，</seg>
<seg xml:id="KR2o0025_tls_023-390a.48">不過一時遊宦之士，</seg>
<seg xml:id="KR2o0025_tls_023-390a.49">偶爾過從；</seg>
<seg xml:id="KR2o0025_tls_023-390a.50">啟局殺青，</seg>
<seg xml:id="KR2o0025_tls_023-390a.51">不逾歲月，</seg>
<seg xml:id="KR2o0025_tls_023-390a.52">討論商榷，</seg>
<seg xml:id="KR2o0025_tls_023-390a.53">不出州閭。</seg>
<seg xml:id="KR2o0025_tls_023-390a.54">其人或有潛德莫徵，</seg>
<seg xml:id="KR2o0025_tls_023-390a.55">懿修未顯；</seg>
<seg xml:id="KR2o0025_tls_023-390a.56">所遊不知其常，</seg>
<seg xml:id="KR2o0025_tls_023-390a.57">所習不知其業，</seg>
<seg xml:id="KR2o0025_tls_023-390a.58">等於萍蹤之聚，</seg>
<seg xml:id="KR2o0025_tls_023-390a.59">鴻爪之留；</seg>
<seg xml:id="KR2o0025_tls_023-390a.60">即欲效文苑之聯編，</seg>
<seg xml:id="KR2o0025_tls_023-390a.61">仿儒林之列傳，</seg>
<seg xml:id="KR2o0025_tls_023-390a.62">何可得耶？</seg>
<seg xml:id="KR2o0025_tls_023-390a.63">三曰題序蕪濫，</seg>
<seg xml:id="KR2o0025_tls_023-390a.64">體要久亡，</seg>
<seg xml:id="KR2o0025_tls_023-390a.65">難徵錄例也。</seg>
<seg xml:id="KR2o0025_tls_023-390a.66">馬、班之傳，</seg>
<seg xml:id="KR2o0025_tls_023-390a.67">皆錄自序。</seg>
<seg xml:id="KR2o0025_tls_023-390a.68">蓋其生平行業，</seg>
<seg xml:id="KR2o0025_tls_023-390a.69">與夫筆削大凡，</seg>
<seg xml:id="KR2o0025_tls_023-390a.70">自序已明；</seg>
<seg xml:id="KR2o0025_tls_023-390a.71">據本直書，</seg>
<seg xml:id="KR2o0025_tls_023-390a.72">編入列傳；</seg>
<seg xml:id="KR2o0025_tls_023-390a.73">讀者茍能自得，</seg>
<seg xml:id="KR2o0025_tls_023-390a.74">則於其書思過半矣。</seg>
<seg xml:id="KR2o0025_tls_023-390a.75">原敘錄之所作，</seg>
<seg xml:id="KR2o0025_tls_023-390a.76">雖本《易·系》、《詩》篇，</seg>
<seg xml:id="KR2o0025_tls_023-390a.77">而史氏要刪，</seg>
<seg xml:id="KR2o0025_tls_023-390a.78">實自校讎諸家，</seg>
<seg xml:id="KR2o0025_tls_023-390a.79">特重其體。</seg>
<seg xml:id="KR2o0025_tls_023-390a.80">劉向所謂條其篇目，</seg>
<seg xml:id="KR2o0025_tls_023-390a.81">撮其指意，</seg>
<seg xml:id="KR2o0025_tls_023-390a.82">錄而奏上之文，</seg>
<seg xml:id="KR2o0025_tls_023-390a.83">類皆明白峻潔，</seg>
<seg xml:id="KR2o0025_tls_023-390a.84">於其書與人，</seg>
<seg xml:id="KR2o0025_tls_023-390a.85">確然並有發明。</seg>
<seg xml:id="KR2o0025_tls_023-390a.86">簡首題辭，</seg>
<seg xml:id="KR2o0025_tls_023-390a.87">有裨後學，</seg>
<seg xml:id="KR2o0025_tls_023-390a.88">職是故也。</seg>
<seg xml:id="KR2o0025_tls_023-390a.89">後代文無體要，</seg>
<seg xml:id="KR2o0025_tls_023-390a.90">職非校勘，</seg>
<seg xml:id="KR2o0025_tls_023-390a.91">皆能率爾操觚；</seg>
<seg xml:id="KR2o0025_tls_023-390a.92">凡有簡編，</seg>
<seg xml:id="KR2o0025_tls_023-390a.93">輒題弁語，</seg>
<seg xml:id="KR2o0025_tls_023-390a.94">言出公家，</seg>
<seg xml:id="KR2o0025_tls_023-390a.95">理皆泛指。</seg>
<seg xml:id="KR2o0025_tls_023-390a.96">掩其部次，</seg>
<seg xml:id="KR2o0025_tls_023-390a.97">驟讀序言，</seg>
<seg xml:id="KR2o0025_tls_023-390a.98">不知所指何人，</seg>
<seg xml:id="KR2o0025_tls_023-390a.99">所稱何事。</seg>
<seg xml:id="KR2o0025_tls_023-390a.100">而文人積習相沿，</seg>
<seg xml:id="KR2o0025_tls_023-390a.101">莫能自反，</seg>
<seg xml:id="KR2o0025_tls_023-390a.102">抑亦惑矣。</seg>
<seg xml:id="KR2o0025_tls_023-390a.103">州縣修誌，</seg>
<seg xml:id="KR2o0025_tls_023-390a.104">尤以多序為榮，</seg>
<seg xml:id="KR2o0025_tls_023-390a.105">隸草誇書，</seg>
<seg xml:id="KR2o0025_tls_023-390a.106">風雲競體。</seg>
<seg xml:id="KR2o0025_tls_023-390a.107">棠陰花滿，</seg>
<seg xml:id="KR2o0025_tls_023-390a.108">先為循吏頌辭；</seg>
<seg xml:id="KR2o0025_tls_023-390a.109">水激山峨，</seg>
<seg xml:id="KR2o0025_tls_023-390a.110">又作人文通贊。</seg>
<seg xml:id="KR2o0025_tls_023-390a.111">千書一律，</seg>
<seg xml:id="KR2o0025_tls_023-390a.112">觀者索然；</seg>
<seg xml:id="KR2o0025_tls_023-390a.113">移之甲乙可也，</seg>
<seg xml:id="KR2o0025_tls_023-390a.114">畀之丙丁可也。</seg>
<seg xml:id="KR2o0025_tls_023-390a.115">尚得采其舊誌序言，</seg>
<seg xml:id="KR2o0025_tls_023-390a.116">錄其前書凡例，</seg>
<seg xml:id="KR2o0025_tls_023-390a.117">作列傳之取材，</seg>
<seg xml:id="KR2o0025_tls_023-390a.118">為一書之條貫耶？</seg>
<seg xml:id="KR2o0025_tls_023-390a.119">凡此三者，</seg>
<seg xml:id="KR2o0025_tls_023-390a.120">所為難敘者也。</seg>
</p>
<p>
<seg xml:id="KR2o0025_tls_023-391a.1">何謂不可不敘者三？</seg>
<seg xml:id="KR2o0025_tls_023-391a.2">一曰前誌不當，</seg>
<seg xml:id="KR2o0025_tls_023-391a.3">後誌改之，</seg>
<seg xml:id="KR2o0025_tls_023-391a.4">宜存互證也。</seg>
<seg xml:id="KR2o0025_tls_023-391a.5">天下耳目無窮，</seg>
<seg xml:id="KR2o0025_tls_023-391a.6">一人聰明有限，</seg>
<seg xml:id="KR2o0025_tls_023-391a.7">《禹貢》岷山之文尚矣，</seg>
<seg xml:id="KR2o0025_tls_023-391a.8">得《緬誌》，</seg>
<seg xml:id="KR2o0025_tls_023-391a.9">而江源詳於金沙。</seg>
<seg xml:id="KR2o0025_tls_023-391a.10">鄭玄娑尊之說古矣，</seg>
<seg xml:id="KR2o0025_tls_023-391a.11">得王肅，</seg>
<seg xml:id="KR2o0025_tls_023-391a.12">而鑄金鑿其犧背。</seg>
<seg xml:id="KR2o0025_tls_023-391a.13">窮經之業，</seg>
<seg xml:id="KR2o0025_tls_023-391a.14">後或勝前；</seg>
<seg xml:id="KR2o0025_tls_023-391a.15">豈作誌之才，</seg>
<seg xml:id="KR2o0025_tls_023-391a.16">一成不易耶？</seg>
<seg xml:id="KR2o0025_tls_023-391a.17">然後人裁定新編，</seg>
<seg xml:id="KR2o0025_tls_023-391a.18">未必遽存故錄；</seg>
<seg xml:id="KR2o0025_tls_023-391a.19">茍前誌失敘，</seg>
<seg xml:id="KR2o0025_tls_023-391a.20">何由知更定之苦心，</seg>
<seg xml:id="KR2o0025_tls_023-391a.21">識辨裁之至當？</seg>
<seg xml:id="KR2o0025_tls_023-391a.22">是則論次前錄，</seg>
<seg xml:id="KR2o0025_tls_023-391a.23">非特為舊誌存其姓氏，</seg>
<seg xml:id="KR2o0025_tls_023-391a.24">亦可為新誌明其別裁耳。</seg>
<seg xml:id="KR2o0025_tls_023-391a.25">二曰前誌有徵，</seg>
<seg xml:id="KR2o0025_tls_023-391a.26">後誌誤改，</seg>
<seg xml:id="KR2o0025_tls_023-391a.27">當備采擇也。</seg>
<seg xml:id="KR2o0025_tls_023-391a.28">人心不同，</seg>
<seg xml:id="KR2o0025_tls_023-391a.29">如其面也，</seg>
<seg xml:id="KR2o0025_tls_023-391a.30">為文亦復稱是。</seg>
<seg xml:id="KR2o0025_tls_023-391a.31">史家積習，</seg>
<seg xml:id="KR2o0025_tls_023-391a.32">喜改舊文，</seg>
<seg xml:id="KR2o0025_tls_023-391a.33">取其易就凡例，</seg>
<seg xml:id="KR2o0025_tls_023-391a.34">本非有意苛求。</seg>
<seg xml:id="KR2o0025_tls_023-391a.35">然淮陰帶劍，</seg>
<seg xml:id="KR2o0025_tls_023-391a.36">不辨何人；</seg>
<seg xml:id="KR2o0025_tls_023-391a.37">
                        <note>太史公《韓信傳》雲：淮陰少年辱信雲「若雖長大，中情怯耳」。班固刪去「若」字，文義便晦。</note>太尉攜頭，</seg>
<seg xml:id="KR2o0025_tls_023-391a.38">誰當假借？</seg>
<seg xml:id="KR2o0025_tls_023-391a.39">
                        <note>前人議《新唐書·段秀實傳》雲；柳宗元狀稱太尉曰：「吾帶吾頭來矣。」文自明。《新唐書》改雲：「吾帶頭來矣。」是誰之頭耶？</note>不存當日原文，</seg>
<seg xml:id="KR2o0025_tls_023-391a.40">則三更其手，</seg>
<seg xml:id="KR2o0025_tls_023-391a.41">非特亥豕傳訛，</seg>
<seg xml:id="KR2o0025_tls_023-391a.42">將恐蟲魚易體矣。</seg>
<seg xml:id="KR2o0025_tls_023-391a.43">三曰誌當遞續，</seg>
<seg xml:id="KR2o0025_tls_023-391a.44">不當叠改，</seg>
<seg xml:id="KR2o0025_tls_023-391a.45">宜衷凡例也。</seg>
<seg xml:id="KR2o0025_tls_023-391a.46">遷書采《世本》、《國策》，</seg>
<seg xml:id="KR2o0025_tls_023-391a.47">集《尚書》世紀，</seg>
<seg xml:id="KR2o0025_tls_023-391a.48">《南·北史》集沈、蕭、姚、李八家之書，</seg>
<seg xml:id="KR2o0025_tls_023-391a.49">未聞新編告成，</seg>
<seg xml:id="KR2o0025_tls_023-391a.50">遽將舊書復瓿也。</seg>
<seg xml:id="KR2o0025_tls_023-391a.51">區區州縣誌乘，</seg>
<seg xml:id="KR2o0025_tls_023-391a.52">既無別識心裁，</seg>
<seg xml:id="KR2o0025_tls_023-391a.53">便當述而不作乃近人載筆，</seg>
<seg xml:id="KR2o0025_tls_023-391a.54">務欲炫長，</seg>
<seg xml:id="KR2o0025_tls_023-391a.55">未窺龍門之藩，</seg>
<seg xml:id="KR2o0025_tls_023-391a.56">先習狙公之術，</seg>
<seg xml:id="KR2o0025_tls_023-391a.57">移三易四，</seg>
<seg xml:id="KR2o0025_tls_023-391a.58">輾轉相因，</seg>
<seg xml:id="KR2o0025_tls_023-391a.59">所謂自擾也。</seg>
<seg xml:id="KR2o0025_tls_023-391a.60">夫三十年為一世，</seg>
<seg xml:id="KR2o0025_tls_023-391a.61">可以補輯遺文，</seg>
<seg xml:id="KR2o0025_tls_023-391a.62">蒐羅掌故。</seg>
<seg xml:id="KR2o0025_tls_023-391a.63">更三十年而往，</seg>
<seg xml:id="KR2o0025_tls_023-391a.64">遺待後賢，</seg>
<seg xml:id="KR2o0025_tls_023-391a.65">使甲編乙錄，</seg>
<seg xml:id="KR2o0025_tls_023-391a.66">新新相承，</seg>
<seg xml:id="KR2o0025_tls_023-391a.67">略如班之續馬，</seg>
<seg xml:id="KR2o0025_tls_023-391a.68">範之繼班，</seg>
<seg xml:id="KR2o0025_tls_023-391a.69">不亦善乎？</seg>
<seg xml:id="KR2o0025_tls_023-391a.70">藉使前書義例未全，</seg>
<seg xml:id="KR2o0025_tls_023-391a.71">凡目有闕，</seg>
<seg xml:id="KR2o0025_tls_023-391a.72">後人創起，</seg>
<seg xml:id="KR2o0025_tls_023-391a.73">欲補逸文，</seg>
<seg xml:id="KR2o0025_tls_023-391a.74">亦當如馬無地理，</seg>
<seg xml:id="KR2o0025_tls_023-391a.75">班《誌》直溯《夏書》；</seg>
<seg xml:id="KR2o0025_tls_023-391a.76">梁、陳無誌，</seg>
<seg xml:id="KR2o0025_tls_023-391a.77">《隋書》上通五代；</seg>
<seg xml:id="KR2o0025_tls_023-391a.78">
                        <note>梁、陳、北齊、後周、隋五代。</note>例由義制，</seg>
<seg xml:id="KR2o0025_tls_023-391a.79">何在不然？</seg>
<seg xml:id="KR2o0025_tls_023-391a.80">乃竟粗更凡目，</seg>
<seg xml:id="KR2o0025_tls_023-391a.81">全錄舊文；</seg>
<seg xml:id="KR2o0025_tls_023-391a.82">得魚忘筌，</seg>
<seg xml:id="KR2o0025_tls_023-391a.83">有同剽竊，</seg>
<seg xml:id="KR2o0025_tls_023-391a.84">如之何其可也．</seg>
<seg xml:id="KR2o0025_tls_023-391a.85">然琴瑟不調，</seg>
<seg xml:id="KR2o0025_tls_023-391a.86">改而更張。</seg>
<seg xml:id="KR2o0025_tls_023-391a.87">今茲創定一書，</seg>
<seg xml:id="KR2o0025_tls_023-391a.88">不能拘於遞續之例；</seg>
<seg xml:id="KR2o0025_tls_023-391a.89">或且以矛陷盾，</seg>
<seg xml:id="KR2o0025_tls_023-391a.90">我則不辭；</seg>
<seg xml:id="KR2o0025_tls_023-391a.91">後有來者，</seg>
<seg xml:id="KR2o0025_tls_023-391a.92">或當鑒其衷曲耳。</seg>
<seg xml:id="KR2o0025_tls_023-391a.93">歷敘前誌，</seg>
<seg xml:id="KR2o0025_tls_023-391a.94">存其規模，</seg>
<seg xml:id="KR2o0025_tls_023-391a.95">亦見創例新編，</seg>
<seg xml:id="KR2o0025_tls_023-391a.96">初非得已。</seg>
<seg xml:id="KR2o0025_tls_023-391a.97">凡此三者，</seg>
<seg xml:id="KR2o0025_tls_023-391a.98">所謂不得不敘者也。</seg>
</p>
<p>
<seg xml:id="KR2o0025_tls_023-392a.1">和州文徵序例</seg>
</p>
<p>
<seg xml:id="KR2o0025_tls_023-393a.1">乾隆三十九年，</seg>
<seg xml:id="KR2o0025_tls_023-393a.2">撰《和州誌》四十二篇。</seg>
<seg xml:id="KR2o0025_tls_023-393a.3">編摩既讬，</seg>
<seg xml:id="KR2o0025_tls_023-393a.4">因采州中著述有裨文獻，</seg>
<seg xml:id="KR2o0025_tls_023-393a.5">若文辭典雅有壯觀瞻者，</seg>
<seg xml:id="KR2o0025_tls_023-393a.6">輯為奏議二卷，</seg>
<seg xml:id="KR2o0025_tls_023-393a.7">徵述三卷，</seg>
<seg xml:id="KR2o0025_tls_023-393a.8">論著一卷，</seg>
<seg xml:id="KR2o0025_tls_023-393a.9">詩賦二卷，</seg>
<seg xml:id="KR2o0025_tls_023-393a.10">合為《文徵》八卷，</seg>
<seg xml:id="KR2o0025_tls_023-393a.11">凡若干篇。</seg>
<seg xml:id="KR2o0025_tls_023-393a.12">既條其別，</seg>
<seg xml:id="KR2o0025_tls_023-393a.13">因述所以采輯之故，</seg>
<seg xml:id="KR2o0025_tls_023-393a.14">為之敘錄。</seg>
</p>
<p>
<seg xml:id="KR2o0025_tls_023-394a.1">敘曰：</seg>
<seg xml:id="KR2o0025_tls_023-394a.2">古人著述，</seg>
<seg xml:id="KR2o0025_tls_023-394a.3">各自名家，</seg>
<seg xml:id="KR2o0025_tls_023-394a.4">未有采輯諸人，</seg>
<seg xml:id="KR2o0025_tls_023-394a.5">裒合為集者也。</seg>
<seg xml:id="KR2o0025_tls_023-394a.6">自專門之學散，</seg>
<seg xml:id="KR2o0025_tls_023-394a.7">而別集之風日繁，</seg>
<seg xml:id="KR2o0025_tls_023-394a.8">其文既非一律，</seg>
<seg xml:id="KR2o0025_tls_023-394a.9">而其言時有所長，</seg>
<seg xml:id="KR2o0025_tls_023-394a.10">則選輯之事興焉。</seg>
<seg xml:id="KR2o0025_tls_023-394a.11">至於史部所徵，</seg>
<seg xml:id="KR2o0025_tls_023-394a.12">漢代猶為近古。</seg>
<seg xml:id="KR2o0025_tls_023-394a.13">雖相如、揚雄、枚乘、鄒陽，</seg>
<seg xml:id="KR2o0025_tls_023-394a.14">但取辭賦華言，</seg>
<seg xml:id="KR2o0025_tls_023-394a.15">編為列傳；</seg>
<seg xml:id="KR2o0025_tls_023-394a.16">原史臣之意，</seg>
<seg xml:id="KR2o0025_tls_023-394a.17">雖以存錄當時風雅，</seg>
<seg xml:id="KR2o0025_tls_023-394a.18">亦以人類不齊，</seg>
<seg xml:id="KR2o0025_tls_023-394a.19">文章之重，</seg>
<seg xml:id="KR2o0025_tls_023-394a.20">未嘗不可與事業同傳；</seg>
<seg xml:id="KR2o0025_tls_023-394a.21">不盡如後世拘牽文義，</seg>
<seg xml:id="KR2o0025_tls_023-394a.22">列傳止徵行跡也。</seg>
<seg xml:id="KR2o0025_tls_023-394a.23">但西京風氣簡質，</seg>
<seg xml:id="KR2o0025_tls_023-394a.24">而遷、固亦自為一家之書，</seg>
<seg xml:id="KR2o0025_tls_023-394a.25">故得用其義例。</seg>
<seg xml:id="KR2o0025_tls_023-394a.26">後世文字，</seg>
<seg xml:id="KR2o0025_tls_023-394a.27">如濫觴之流為江河，</seg>
<seg xml:id="KR2o0025_tls_023-394a.28">不與分部別收，</seg>
<seg xml:id="KR2o0025_tls_023-394a.29">則紀載充棟，</seg>
<seg xml:id="KR2o0025_tls_023-394a.30">將不可紀極矣。</seg>
<seg xml:id="KR2o0025_tls_023-394a.31">唐劉知幾嘗患史傳載言繁富，</seg>
<seg xml:id="KR2o0025_tls_023-394a.32">欲取朝廷詔令，</seg>
<seg xml:id="KR2o0025_tls_023-394a.33">臣下章奏，</seg>
<seg xml:id="KR2o0025_tls_023-394a.34">仿表誌專門之例，</seg>
<seg xml:id="KR2o0025_tls_023-394a.35">別為一體。</seg>
<seg xml:id="KR2o0025_tls_023-394a.36">類次紀傳之中，</seg>
<seg xml:id="KR2o0025_tls_023-394a.37">其意可為善矣。</seg>
<seg xml:id="KR2o0025_tls_023-394a.38">然紀傳既不能盡削文辭，</seg>
<seg xml:id="KR2o0025_tls_023-394a.39">而文辭特編入史，</seg>
<seg xml:id="KR2o0025_tls_023-394a.40">亦恐浩博難罄，</seg>
<seg xml:id="KR2o0025_tls_023-394a.41">此後世所以存其說，</seg>
<seg xml:id="KR2o0025_tls_023-394a.42">而訖不能行也。</seg>
</p>
<p>
<seg xml:id="KR2o0025_tls_023-395a.1">夫史氏之書，</seg>
<seg xml:id="KR2o0025_tls_023-395a.2">義例甚廣；</seg>
<seg xml:id="KR2o0025_tls_023-395a.3">《詩》、《書》之體，</seg>
<seg xml:id="KR2o0025_tls_023-395a.4">有異《春秋》。</seg>
<seg xml:id="KR2o0025_tls_023-395a.5">若《國語》十二，</seg>
<seg xml:id="KR2o0025_tls_023-395a.6">《國風》十五，</seg>
<seg xml:id="KR2o0025_tls_023-395a.7">所謂典訓風謠，</seg>
<seg xml:id="KR2o0025_tls_023-395a.8">各有攸當。</seg>
<seg xml:id="KR2o0025_tls_023-395a.9">是以太師陳詩，</seg>
<seg xml:id="KR2o0025_tls_023-395a.10">外史又掌四方之誌；</seg>
<seg xml:id="KR2o0025_tls_023-395a.11">未聞獨取備於一類之書也。</seg>
<seg xml:id="KR2o0025_tls_023-395a.12">自孔逭《文苑》、蕭統《文選》而後，</seg>
<seg xml:id="KR2o0025_tls_023-395a.13">唐有《文粹》，</seg>
<seg xml:id="KR2o0025_tls_023-395a.14">宋有《文鑒》，</seg>
<seg xml:id="KR2o0025_tls_023-395a.15">皆括代選文，</seg>
<seg xml:id="KR2o0025_tls_023-395a.16">廣搜眾體。</seg>
<seg xml:id="KR2o0025_tls_023-395a.17">然其命意發凡，</seg>
<seg xml:id="KR2o0025_tls_023-395a.18">仍未脫才子論文之習，</seg>
<seg xml:id="KR2o0025_tls_023-395a.19">經生帖括之風，</seg>
<seg xml:id="KR2o0025_tls_023-395a.20">其於史事，</seg>
<seg xml:id="KR2o0025_tls_023-395a.21">未甚親切也。</seg>
<seg xml:id="KR2o0025_tls_023-395a.22">至於元人《文類》，</seg>
<seg xml:id="KR2o0025_tls_023-395a.23">則習久而漸覺其非；</seg>
<seg xml:id="KR2o0025_tls_023-395a.24">故其撰輯文辭，</seg>
<seg xml:id="KR2o0025_tls_023-395a.25">每存史意，</seg>
<seg xml:id="KR2o0025_tls_023-395a.26">序例亦既明言之矣。</seg>
<seg xml:id="KR2o0025_tls_023-395a.27">然條別未分，</seg>
<seg xml:id="KR2o0025_tls_023-395a.28">其於文學源流，</seg>
<seg xml:id="KR2o0025_tls_023-395a.29">鮮所論次。</seg>
<seg xml:id="KR2o0025_tls_023-395a.30">又古人雲：</seg>
<seg xml:id="KR2o0025_tls_023-395a.31">「誦其詩，</seg>
<seg xml:id="KR2o0025_tls_023-395a.32">讀其書，</seg>
<seg xml:id="KR2o0025_tls_023-395a.33">不知其人可乎？」</seg>
<seg xml:id="KR2o0025_tls_023-395a.34">作者生平大節，</seg>
<seg xml:id="KR2o0025_tls_023-395a.35">及其所著書名，</seg>
<seg xml:id="KR2o0025_tls_023-395a.36">似宜存李善《文選》註例，</seg>
<seg xml:id="KR2o0025_tls_023-395a.37">稍為疏證。</seg>
<seg xml:id="KR2o0025_tls_023-395a.38">至於建言發論，</seg>
<seg xml:id="KR2o0025_tls_023-395a.39">往往有文采斐然，</seg>
<seg xml:id="KR2o0025_tls_023-395a.40">讀者興起，</seg>
<seg xml:id="KR2o0025_tls_023-395a.41">而終篇扼腕，</seg>
<seg xml:id="KR2o0025_tls_023-395a.42">不知本事始末何如。</seg>
<seg xml:id="KR2o0025_tls_023-395a.43">此殆如夢古人而遽醒，</seg>
<seg xml:id="KR2o0025_tls_023-395a.44">聆妙曲而不終，</seg>
<seg xml:id="KR2o0025_tls_023-395a.45">未免使人難為懷矣。</seg>
<seg xml:id="KR2o0025_tls_023-395a.46">凡若此者，</seg>
<seg xml:id="KR2o0025_tls_023-395a.47">並是論文有餘，</seg>
<seg xml:id="KR2o0025_tls_023-395a.48">證史不足，</seg>
<seg xml:id="KR2o0025_tls_023-395a.49">後來考史諸家，</seg>
<seg xml:id="KR2o0025_tls_023-395a.50">不可不熟議者也。</seg>
<seg xml:id="KR2o0025_tls_023-395a.51">至若方州選文，</seg>
<seg xml:id="KR2o0025_tls_023-395a.52">《國語》、《國風》之說遠矣。</seg>
<seg xml:id="KR2o0025_tls_023-395a.53">若近代《中州》、《河汾》諸集，</seg>
<seg xml:id="KR2o0025_tls_023-395a.54">《梁園》、《金陵》諸篇，</seg>
<seg xml:id="KR2o0025_tls_023-395a.55">皆能畫界論文，</seg>
<seg xml:id="KR2o0025_tls_023-395a.56">略寓徵獻之意，</seg>
<seg xml:id="KR2o0025_tls_023-395a.57">是亦可矣。</seg>
<seg xml:id="KR2o0025_tls_023-395a.58">奈何誌家編次藝文，</seg>
<seg xml:id="KR2o0025_tls_023-395a.59">不明諸史體裁，</seg>
<seg xml:id="KR2o0025_tls_023-395a.60">乃以詩辭歌賦、記傳雜文，</seg>
<seg xml:id="KR2o0025_tls_023-395a.61">全仿選文之例，</seg>
<seg xml:id="KR2o0025_tls_023-395a.62">列於書誌之中，</seg>
<seg xml:id="KR2o0025_tls_023-395a.63">可謂不知倫類者也。</seg>
<seg xml:id="KR2o0025_tls_023-395a.64">是用修誌餘暇，</seg>
<seg xml:id="KR2o0025_tls_023-395a.65">采摭諸體，</seg>
<seg xml:id="KR2o0025_tls_023-395a.66">草創規制，</seg>
<seg xml:id="KR2o0025_tls_023-395a.67">約略以類相從，</seg>
<seg xml:id="KR2o0025_tls_023-395a.68">為敘錄其流別，</seg>
<seg xml:id="KR2o0025_tls_023-395a.69">庶幾踵斯事者，</seg>
<seg xml:id="KR2o0025_tls_023-395a.70">得以增華雲爾。</seg>
</p>
<p>
<seg xml:id="KR2o0025_tls_023-396a.1">奏議第一</seg>
</p>
<p>
<seg xml:id="KR2o0025_tls_023-397a.1">文徵首奏議，</seg>
<seg xml:id="KR2o0025_tls_023-397a.2">猶誌首編紀也。</seg>
<seg xml:id="KR2o0025_tls_023-397a.3">自蕭統選文，</seg>
<seg xml:id="KR2o0025_tls_023-397a.4">以賦為一書冠冕，</seg>
<seg xml:id="KR2o0025_tls_023-397a.5">論時則班固後於屈原，</seg>
<seg xml:id="KR2o0025_tls_023-397a.6">論體則賦乃詩之流別，</seg>
<seg xml:id="KR2o0025_tls_023-397a.7">此其義例，</seg>
<seg xml:id="KR2o0025_tls_023-397a.8">豈復可為典要？</seg>
<seg xml:id="KR2o0025_tls_023-397a.9">而後代選文之家，</seg>
<seg xml:id="KR2o0025_tls_023-397a.10">奉為百世不祧之祖。</seg>
<seg xml:id="KR2o0025_tls_023-397a.11">亦可怪已。</seg>
<seg xml:id="KR2o0025_tls_023-397a.12">今取奏議冠首，</seg>
<seg xml:id="KR2o0025_tls_023-397a.13">而官府文移附之。</seg>
<seg xml:id="KR2o0025_tls_023-397a.14">奏議擬之於紀，</seg>
<seg xml:id="KR2o0025_tls_023-397a.15">而文移擬之政略，</seg>
<seg xml:id="KR2o0025_tls_023-397a.16">皆掌故之藏也。</seg>
</p>
<p>
<seg xml:id="KR2o0025_tls_023-398a.1">徵述第二</seg>
</p>
<p>
<seg xml:id="KR2o0025_tls_023-399a.1">徵述者，</seg>
<seg xml:id="KR2o0025_tls_023-399a.2">記傳序述誌狀碑銘諸體也。</seg>
<seg xml:id="KR2o0025_tls_023-399a.3">其文與列傳圖書，</seg>
<seg xml:id="KR2o0025_tls_023-399a.4">互為詳略。</seg>
<seg xml:id="KR2o0025_tls_023-399a.5">蓋史學散而書不專家，</seg>
<seg xml:id="KR2o0025_tls_023-399a.6">文人別集之中，</seg>
<seg xml:id="KR2o0025_tls_023-399a.7">應酬存錄之作，</seg>
<seg xml:id="KR2o0025_tls_023-399a.8">亦往往有記傳諸體，</seg>
<seg xml:id="KR2o0025_tls_023-399a.9">可裨史事者。</seg>
<seg xml:id="KR2o0025_tls_023-399a.10">蕭統選文之時，</seg>
<seg xml:id="KR2o0025_tls_023-399a.11">尚未有此也。</seg>
<seg xml:id="KR2o0025_tls_023-399a.12">後代文集中兼史體，</seg>
<seg xml:id="KR2o0025_tls_023-399a.13">修史傳者往往從而取之，</seg>
<seg xml:id="KR2o0025_tls_023-399a.14">則徵述之文，</seg>
<seg xml:id="KR2o0025_tls_023-399a.15">要為不易者矣。</seg>
</p>
<p>
<seg xml:id="KR2o0025_tls_023-400a.1">論著第三</seg>
</p>
<p>
<seg xml:id="KR2o0025_tls_023-401a.1">論著者，</seg>
<seg xml:id="KR2o0025_tls_023-401a.2">諸子遺風，</seg>
<seg xml:id="KR2o0025_tls_023-401a.3">所以讬於古之立言垂不朽者，</seg>
<seg xml:id="KR2o0025_tls_023-401a.4">其端於是焉在。</seg>
<seg xml:id="KR2o0025_tls_023-401a.5">劉勰謂論之命名，</seg>
<seg xml:id="KR2o0025_tls_023-401a.6">始於《論語》，</seg>
<seg xml:id="KR2o0025_tls_023-401a.7">其言當矣。</seg>
<seg xml:id="KR2o0025_tls_023-401a.8">晁氏《讀書誌》，</seg>
<seg xml:id="KR2o0025_tls_023-401a.9">授「論道經邦」，</seg>
<seg xml:id="KR2o0025_tls_023-401a.10">出於《尚書》，</seg>
<seg xml:id="KR2o0025_tls_023-401a.11">因詆劉氏之疏略。</seg>
<seg xml:id="KR2o0025_tls_023-401a.12">夫《周官》篇出偽古文，</seg>
<seg xml:id="KR2o0025_tls_023-401a.13">晁氏曾不之察，</seg>
<seg xml:id="KR2o0025_tls_023-401a.14">亦其惑也。</seg>
<seg xml:id="KR2o0025_tls_023-401a.15">諸子風衰，</seg>
<seg xml:id="KR2o0025_tls_023-401a.16">而文士集中乃有論說辨解諸體，</seg>
<seg xml:id="KR2o0025_tls_023-401a.17">若書牘題跋之類，</seg>
<seg xml:id="KR2o0025_tls_023-401a.18">則又因事立言，</seg>
<seg xml:id="KR2o0025_tls_023-401a.19">亦論著之派別也。</seg>
</p>
<p>
<seg xml:id="KR2o0025_tls_023-402a.1">詩賦第四</seg>
</p>
<p>
<seg xml:id="KR2o0025_tls_023-403a.1">詩賦者，</seg>
<seg xml:id="KR2o0025_tls_023-403a.2">六義之遺。</seg>
<seg xml:id="KR2o0025_tls_023-403a.3">《國風》一體，</seg>
<seg xml:id="KR2o0025_tls_023-403a.4">實於州縣文徵為近。</seg>
<seg xml:id="KR2o0025_tls_023-403a.5">《甘泉》《上林》，</seg>
<seg xml:id="KR2o0025_tls_023-403a.6">班固錄於列傳，</seg>
<seg xml:id="KR2o0025_tls_023-403a.7">行之當世可也。</seg>
<seg xml:id="KR2o0025_tls_023-403a.8">後代文繁，</seg>
<seg xml:id="KR2o0025_tls_023-403a.9">固當別為專書。</seg>
<seg xml:id="KR2o0025_tls_023-403a.10">惟詩賦家流，</seg>
<seg xml:id="KR2o0025_tls_023-403a.11">至於近世，</seg>
<seg xml:id="KR2o0025_tls_023-403a.12">溺於辭采，</seg>
<seg xml:id="KR2o0025_tls_023-403a.13">不得古者國史序《詩》之意；</seg>
<seg xml:id="KR2o0025_tls_023-403a.14">而蚩蚩焉爭於文字工拙之間，</seg>
<seg xml:id="KR2o0025_tls_023-403a.15">皆不可與言文徵者也。</seg>
<seg xml:id="KR2o0025_tls_023-403a.16">茲取前人賦詠，</seg>
<seg xml:id="KR2o0025_tls_023-403a.17">依次編列，</seg>
<seg xml:id="KR2o0025_tls_023-403a.18">以存風雅之遺；</seg>
<seg xml:id="KR2o0025_tls_023-403a.19">同時之人，</seg>
<seg xml:id="KR2o0025_tls_023-403a.20">概從附錄，</seg>
<seg xml:id="KR2o0025_tls_023-403a.21">以俟後來者之別擇焉。</seg>
</p>
<p>
<seg xml:id="KR2o0025_tls_023-404a.1">目錄 文史通義</seg>
</p>
<p>
<seg xml:id="KR2o0025_tls_023-405a.1">◀上一卷 卷七 下一卷▶</seg>
</p>
<p>
<seg xml:id="KR2o0025_tls_023-406a.1">永清縣志皇言紀序例</seg>
</p>
<p>
<seg xml:id="KR2o0025_tls_023-407a.1">史之有紀，</seg>
<seg xml:id="KR2o0025_tls_023-407a.2">肇於《呂氏春秋》十二月紀。</seg>
<seg xml:id="KR2o0025_tls_023-407a.3">司馬遷用以載述帝王行事，</seg>
<seg xml:id="KR2o0025_tls_023-407a.4">冠冕百三十篇，</seg>
<seg xml:id="KR2o0025_tls_023-407a.5">蓋《春秋》之舊法也。</seg>
<seg xml:id="KR2o0025_tls_023-407a.6">厥後二十一家，</seg>
<seg xml:id="KR2o0025_tls_023-407a.7">叠相祖述，</seg>
<seg xml:id="KR2o0025_tls_023-407a.8">體肅例嚴，</seg>
<seg xml:id="KR2o0025_tls_023-407a.9">有如律令。</seg>
<seg xml:id="KR2o0025_tls_023-407a.10">而方州之志，</seg>
<seg xml:id="KR2o0025_tls_023-407a.11">則多惑於地理類書之例，</seg>
<seg xml:id="KR2o0025_tls_023-407a.12">不聞有所遵循；</seg>
<seg xml:id="KR2o0025_tls_023-407a.13">是則振衣而不知挈領，</seg>
<seg xml:id="KR2o0025_tls_023-407a.14">詳目而不能舉綱，</seg>
<seg xml:id="KR2o0025_tls_023-407a.15">宜其散漫無章，</seg>
<seg xml:id="KR2o0025_tls_023-407a.16">而失國史要刪之義矣。</seg>
<seg xml:id="KR2o0025_tls_023-407a.17">夫古者封建之世，</seg>
<seg xml:id="KR2o0025_tls_023-407a.18">列國自有史書；</seg>
<seg xml:id="KR2o0025_tls_023-407a.19">然正月必系周王，</seg>
<seg xml:id="KR2o0025_tls_023-407a.20">魯史必稱周典<note>韓宣子見《易象》、《春秋》，以謂《周禮》盡在於魯是也。</note>，</seg>
<seg xml:id="KR2o0025_tls_023-407a.21">蓋著承稟所由始也。</seg>
<seg xml:id="KR2o0025_tls_023-407a.22">後世郡縣，</seg>
<seg xml:id="KR2o0025_tls_023-407a.23">雖在萬里之外，</seg>
<seg xml:id="KR2o0025_tls_023-407a.24">制如古者畿甸之法，</seg>
<seg xml:id="KR2o0025_tls_023-407a.25">乃其分門次類，</seg>
<seg xml:id="KR2o0025_tls_023-407a.26">略無規矩章程，</seg>
<seg xml:id="KR2o0025_tls_023-407a.27">豈有當於《周官》外史之義歟？</seg>
<seg xml:id="KR2o0025_tls_023-407a.28">
                        <note>《周官》外史掌四方之志，掌達書名於四方。此見列國之書，不得自擅，必稟外史一成之例也。</note>此則撰誌諸家，</seg>
<seg xml:id="KR2o0025_tls_023-407a.29">不明史學之過也。</seg>
</p>
<p>
<seg xml:id="KR2o0025_tls_023-408a.1">呂氏十二月令，</seg>
<seg xml:id="KR2o0025_tls_023-408a.2">但名為紀；</seg>
<seg xml:id="KR2o0025_tls_023-408a.3">而司馬遷、班固之徒，</seg>
<seg xml:id="KR2o0025_tls_023-408a.4">則稱本紀。</seg>
<seg xml:id="KR2o0025_tls_023-408a.5">原其稱本之義，</seg>
<seg xml:id="KR2o0025_tls_023-408a.6">司馬遷意在紹法《春秋》；</seg>
<seg xml:id="KR2o0025_tls_023-408a.7">顧左氏、公、穀專家，</seg>
<seg xml:id="KR2o0025_tls_023-408a.8">各為之傳；</seg>
<seg xml:id="KR2o0025_tls_023-408a.9">而遷則一人之書，</seg>
<seg xml:id="KR2o0025_tls_023-408a.10">更著書、表、列傳以為之緯，</seg>
<seg xml:id="KR2o0025_tls_023-408a.11">故加紀以本，</seg>
<seg xml:id="KR2o0025_tls_023-408a.12">而明其紀之為經耳<note>其定名則仿《世本》之舊稱。</note>。</seg>
<seg xml:id="KR2o0025_tls_023-408a.13">班固不達其意，</seg>
<seg xml:id="KR2o0025_tls_023-408a.14">遂並十誌而題為本誌。</seg>
<seg xml:id="KR2o0025_tls_023-408a.15">然則表傳之不加本稱者，</seg>
<seg xml:id="KR2o0025_tls_023-408a.16">特以表稱年表，</seg>
<seg xml:id="KR2o0025_tls_023-408a.17">傳稱列傳，</seg>
<seg xml:id="KR2o0025_tls_023-408a.18">與本紀俱以二字定名，</seg>
<seg xml:id="KR2o0025_tls_023-408a.19">惟誌止是單名，</seg>
<seg xml:id="KR2o0025_tls_023-408a.20">故強配其數，</seg>
<seg xml:id="KR2o0025_tls_023-408a.21">而不知其有害於經紀緯傳之義也<note>古人配字雙單，往往有之，如《七略》之方稱經方，《淮南子》論稱書論之類，不一而足。惟無害於文義，乃可為之耳。</note>。</seg>
<seg xml:id="KR2o0025_tls_023-408a.22">至於例以義起，</seg>
<seg xml:id="KR2o0025_tls_023-408a.23">方誌撰紀，</seg>
<seg xml:id="KR2o0025_tls_023-408a.24">以為一書之經，</seg>
<seg xml:id="KR2o0025_tls_023-408a.25">當矣。</seg>
<seg xml:id="KR2o0025_tls_023-408a.26">如亦從史而稱本紀，</seg>
<seg xml:id="KR2o0025_tls_023-408a.27">則名實混淆，</seg>
<seg xml:id="KR2o0025_tls_023-408a.28">非所以尊嚴國史之義也。</seg>
<seg xml:id="KR2o0025_tls_023-408a.29">且如後世文人所著詩文，</seg>
<seg xml:id="KR2o0025_tls_023-408a.30">有關當代人君行事，</seg>
<seg xml:id="KR2o0025_tls_023-408a.31">其文本非紀體，</seg>
<seg xml:id="KR2o0025_tls_023-408a.32">而亦稱恭紀以致尊崇，</seg>
<seg xml:id="KR2o0025_tls_023-408a.33">於義固無害也。</seg>
<seg xml:id="KR2o0025_tls_023-408a.34">若稱本紀，</seg>
<seg xml:id="KR2o0025_tls_023-408a.35">則無是理矣。</seg>
<seg xml:id="KR2o0025_tls_023-408a.36">是則方誌所謂紀者，</seg>
<seg xml:id="KR2o0025_tls_023-408a.37">臨本書之表傳，</seg>
<seg xml:id="KR2o0025_tls_023-408a.38">則體為輕，</seg>
<seg xml:id="KR2o0025_tls_023-408a.39">對國史之本紀，</seg>
<seg xml:id="KR2o0025_tls_023-408a.40">則又為緯矣。</seg>
<seg xml:id="KR2o0025_tls_023-408a.41">是以著紀而不得稱本焉。</seg>
</p>
<p>
<seg xml:id="KR2o0025_tls_023-409a.1">遷、固而下，</seg>
<seg xml:id="KR2o0025_tls_023-409a.2">本紀雖法《春秋》，</seg>
<seg xml:id="KR2o0025_tls_023-409a.3">而中載詔誥號令，</seg>
<seg xml:id="KR2o0025_tls_023-409a.4">又雜《尚書》之體。</seg>
<seg xml:id="KR2o0025_tls_023-409a.5">至歐陽修撰《新唐書》，</seg>
<seg xml:id="KR2o0025_tls_023-409a.6">始用大書之法，</seg>
<seg xml:id="KR2o0025_tls_023-409a.7">筆削謹嚴，</seg>
<seg xml:id="KR2o0025_tls_023-409a.8">乃出遷、固之上，</seg>
<seg xml:id="KR2o0025_tls_023-409a.9">此則可謂善於師《春秋》者矣。</seg>
<seg xml:id="KR2o0025_tls_023-409a.10">至於方誌撰紀，</seg>
<seg xml:id="KR2o0025_tls_023-409a.11">所以備外史之拾遺，</seg>
<seg xml:id="KR2o0025_tls_023-409a.12">存一方之祗奉，</seg>
<seg xml:id="KR2o0025_tls_023-409a.13">所謂循堂楹而測太陽之照，</seg>
<seg xml:id="KR2o0025_tls_023-409a.14">處牖隙而窺天光之通，</seg>
<seg xml:id="KR2o0025_tls_023-409a.15">期於慎輯詳誌，</seg>
<seg xml:id="KR2o0025_tls_023-409a.16">無所取於《春秋》書事之例也。</seg>
<seg xml:id="KR2o0025_tls_023-409a.17">是以恭錄皇言，</seg>
<seg xml:id="KR2o0025_tls_023-409a.18">冠於首簡；</seg>
<seg xml:id="KR2o0025_tls_023-409a.19">與史家之例，</seg>
<seg xml:id="KR2o0025_tls_023-409a.20">互相經緯，</seg>
<seg xml:id="KR2o0025_tls_023-409a.21">不可執一例以相拘焉。</seg>
</p>
<p>
<seg xml:id="KR2o0025_tls_023-410a.1">大哉王言，</seg>
<seg xml:id="KR2o0025_tls_023-410a.2">出於《尚書》；</seg>
<seg xml:id="KR2o0025_tls_023-410a.3">王言如絲，</seg>
<seg xml:id="KR2o0025_tls_023-410a.4">出於《禮記》。</seg>
<seg xml:id="KR2o0025_tls_023-410a.5">蓋三代天子稱王，</seg>
<seg xml:id="KR2o0025_tls_023-410a.6">所以天子之言稱王言也。</seg>
<seg xml:id="KR2o0025_tls_023-410a.7">後世以王言承用，</seg>
<seg xml:id="KR2o0025_tls_023-410a.8">據為典故。</seg>
<seg xml:id="KR2o0025_tls_023-410a.9">而不知三代以後，</seg>
<seg xml:id="KR2o0025_tls_023-410a.10">王亦人臣之爵；</seg>
<seg xml:id="KR2o0025_tls_023-410a.11">凡稱天子詔誥亦為王言，</seg>
<seg xml:id="KR2o0025_tls_023-410a.12">此則拘於泥古，</seg>
<seg xml:id="KR2o0025_tls_023-410a.13">未見其能從時者也。</seg>
<seg xml:id="KR2o0025_tls_023-410a.14">夫《尚書》之文，</seg>
<seg xml:id="KR2o0025_tls_023-410a.15">臣子自稱為朕，</seg>
<seg xml:id="KR2o0025_tls_023-410a.16">所言亦可稱誥。</seg>
<seg xml:id="KR2o0025_tls_023-410a.17">後世尊稱，</seg>
<seg xml:id="KR2o0025_tls_023-410a.18">既定於一，</seg>
<seg xml:id="KR2o0025_tls_023-410a.19">則文辭必當名實相符，</seg>
<seg xml:id="KR2o0025_tls_023-410a.20">豈得拘執古例，</seg>
<seg xml:id="KR2o0025_tls_023-410a.21">不知更易？</seg>
<seg xml:id="KR2o0025_tls_023-410a.22">是以易王言之舊文，</seg>
<seg xml:id="KR2o0025_tls_023-410a.23">稱皇言之鴻號，</seg>
<seg xml:id="KR2o0025_tls_023-410a.24">庶幾事從其質，</seg>
<seg xml:id="KR2o0025_tls_023-410a.25">而名實不淆。</seg>
</p>
<p>
<seg xml:id="KR2o0025_tls_023-411a.1">敕天之歌，</seg>
<seg xml:id="KR2o0025_tls_023-411a.2">載於謨典；</seg>
<seg xml:id="KR2o0025_tls_023-411a.3">而後史本紀，</seg>
<seg xml:id="KR2o0025_tls_023-411a.4">惟錄詔誥。</seg>
<seg xml:id="KR2o0025_tls_023-411a.5">蓋詩歌抒發性情，</seg>
<seg xml:id="KR2o0025_tls_023-411a.6">而詔誥施於政事，</seg>
<seg xml:id="KR2o0025_tls_023-411a.7">故史部所收，</seg>
<seg xml:id="KR2o0025_tls_023-411a.8">各有當也。</seg>
<seg xml:id="KR2o0025_tls_023-411a.9">至於方誌之體，</seg>
<seg xml:id="KR2o0025_tls_023-411a.10">義在崇奉所尊，</seg>
<seg xml:id="KR2o0025_tls_023-411a.11">於例不當別擇。</seg>
<seg xml:id="KR2o0025_tls_023-411a.12">前總督李衛所修《畿輔通志》，</seg>
<seg xml:id="KR2o0025_tls_023-411a.13">首列詔諭宸章二門，</seg>
<seg xml:id="KR2o0025_tls_023-411a.14">於義較為允協。</seg>
<seg xml:id="KR2o0025_tls_023-411a.15">至永清一縣，</seg>
<seg xml:id="KR2o0025_tls_023-411a.16">密邇畿南，</seg>
<seg xml:id="KR2o0025_tls_023-411a.17">固無特頒詔諭。</seg>
<seg xml:id="KR2o0025_tls_023-411a.18">若牽連諸府州縣，</seg>
<seg xml:id="KR2o0025_tls_023-411a.19">及統該直隸全部，</seg>
<seg xml:id="KR2o0025_tls_023-411a.20">則當載入通誌，</seg>
<seg xml:id="KR2o0025_tls_023-411a.21">又不得以永清亦在其內，</seg>
<seg xml:id="KR2o0025_tls_023-411a.22">遂冒錄以入書。</seg>
<seg xml:id="KR2o0025_tls_023-411a.23">如有恩賜蠲逋賑恤，</seg>
<seg xml:id="KR2o0025_tls_023-411a.24">則事實恭登恩澤之紀，</seg>
<seg xml:id="KR2o0025_tls_023-411a.25">而詔諭所該者廣，</seg>
<seg xml:id="KR2o0025_tls_023-411a.26">是亦未敢越界而書。</seg>
<seg xml:id="KR2o0025_tls_023-411a.27">惟是覃恩愷澤，</seg>
<seg xml:id="KR2o0025_tls_023-411a.28">褒贈貤封，</seg>
<seg xml:id="KR2o0025_tls_023-411a.29">固家乘之光輝，</seg>
<seg xml:id="KR2o0025_tls_023-411a.30">亦邑書之弁冕，</seg>
<seg xml:id="KR2o0025_tls_023-411a.31">是以輯而紀之。</seg>
<seg xml:id="KR2o0025_tls_023-411a.32">御製詩章，</seg>
<seg xml:id="KR2o0025_tls_023-411a.33">止有《冰窖》一篇，</seg>
<seg xml:id="KR2o0025_tls_023-411a.34">不能分置卷帙，</seg>
<seg xml:id="KR2o0025_tls_023-411a.35">恭錄詔諭之後，</seg>
<seg xml:id="KR2o0025_tls_023-411a.36">以誌雲漢光華云爾。</seg>
</p>
<p>
<seg xml:id="KR2o0025_tls_023-412a.1">永清縣志恩澤紀序例</seg>
</p>
<p>
<seg xml:id="KR2o0025_tls_023-413a.1">古者左史紀言，</seg>
<seg xml:id="KR2o0025_tls_023-413a.2">右史紀事，</seg>
<seg xml:id="KR2o0025_tls_023-413a.3">朱子以謂言為《尚書》之屬，</seg>
<seg xml:id="KR2o0025_tls_023-413a.4">事為《春秋》之屬，</seg>
<seg xml:id="KR2o0025_tls_023-413a.5">其說似矣。</seg>
<seg xml:id="KR2o0025_tls_023-413a.6">顧《尚書》之例，</seg>
<seg xml:id="KR2o0025_tls_023-413a.7">非盡紀言；</seg>
<seg xml:id="KR2o0025_tls_023-413a.8">而所謂紀事之法，</seg>
<seg xml:id="KR2o0025_tls_023-413a.9">亦不盡於春王正月一體也。</seg>
<seg xml:id="KR2o0025_tls_023-413a.10">《周官》五史之法，</seg>
<seg xml:id="KR2o0025_tls_023-413a.11">詳且盡矣；</seg>
<seg xml:id="KR2o0025_tls_023-413a.12">而記註之書，</seg>
<seg xml:id="KR2o0025_tls_023-413a.13">後代不可盡詳。</seg>
<seg xml:id="KR2o0025_tls_023-413a.14">蓋自《書》與《春秋》而外，</seg>
<seg xml:id="KR2o0025_tls_023-413a.15">可參考者，</seg>
<seg xml:id="KR2o0025_tls_023-413a.16">《汲冢周書》似《尚書》，</seg>
<seg xml:id="KR2o0025_tls_023-413a.17">《竹書紀年》似《春秋》而已。</seg>
<seg xml:id="KR2o0025_tls_023-413a.18">然而《穆天子傳》，</seg>
<seg xml:id="KR2o0025_tls_023-413a.19">獨近起居之註。</seg>
<seg xml:id="KR2o0025_tls_023-413a.20">其書雖若不可盡信，</seg>
<seg xml:id="KR2o0025_tls_023-413a.21">要亦古者記載之法，</seg>
<seg xml:id="KR2o0025_tls_023-413a.22">經緯表裏，</seg>
<seg xml:id="KR2o0025_tls_023-413a.23">各有所主；</seg>
<seg xml:id="KR2o0025_tls_023-413a.24">初不拘拘《尚書》、《春秋》二體，</seg>
<seg xml:id="KR2o0025_tls_023-413a.25">而即謂法備於是，</seg>
<seg xml:id="KR2o0025_tls_023-413a.26">亦可知矣。</seg>
<seg xml:id="KR2o0025_tls_023-413a.27">三代而後，</seg>
<seg xml:id="KR2o0025_tls_023-413a.28">細為宮史，</seg>
<seg xml:id="KR2o0025_tls_023-413a.29">若《漢武禁中起居註》，</seg>
<seg xml:id="KR2o0025_tls_023-413a.30">馬後《顯宗起居註》，</seg>
<seg xml:id="KR2o0025_tls_023-413a.31">是也。</seg>
<seg xml:id="KR2o0025_tls_023-413a.32">大為時政，</seg>
<seg xml:id="KR2o0025_tls_023-413a.33">若唐《貞觀政要》，</seg>
<seg xml:id="KR2o0025_tls_023-413a.34">《周顯德日曆》，</seg>
<seg xml:id="KR2o0025_tls_023-413a.35">是也。</seg>
<seg xml:id="KR2o0025_tls_023-413a.36">以時記錄，</seg>
<seg xml:id="KR2o0025_tls_023-413a.37">歷朝起居註，</seg>
<seg xml:id="KR2o0025_tls_023-413a.38">是也。</seg>
<seg xml:id="KR2o0025_tls_023-413a.39">薈粹全書，</seg>
<seg xml:id="KR2o0025_tls_023-413a.40">梁太清以下實錄，</seg>
<seg xml:id="KR2o0025_tls_023-413a.41">是也。</seg>
<seg xml:id="KR2o0025_tls_023-413a.42">蓋人君之德如天，</seg>
<seg xml:id="KR2o0025_tls_023-413a.43">晷計躔測，</seg>
<seg xml:id="KR2o0025_tls_023-413a.44">璣量圭度，</seg>
<seg xml:id="KR2o0025_tls_023-413a.45">法制周遍，</seg>
<seg xml:id="KR2o0025_tls_023-413a.46">乃得無所闕遺。</seg>
<seg xml:id="KR2o0025_tls_023-413a.47">是以《周官》立典，</seg>
<seg xml:id="KR2o0025_tls_023-413a.48">不可不詳其義，</seg>
<seg xml:id="KR2o0025_tls_023-413a.49">而《禮》言左史右史之職，</seg>
<seg xml:id="KR2o0025_tls_023-413a.50">誠廢一而不可者也。</seg>
</p>
<p>
<seg xml:id="KR2o0025_tls_023-414a.1">紀之與傳，</seg>
<seg xml:id="KR2o0025_tls_023-414a.2">古人所以分別經緯，</seg>
<seg xml:id="KR2o0025_tls_023-414a.3">初非區辨崇卑。</seg>
<seg xml:id="KR2o0025_tls_023-414a.4">是以遷《史》中有無年之紀，</seg>
<seg xml:id="KR2o0025_tls_023-414a.5">劉子玄首以為譏，</seg>
<seg xml:id="KR2o0025_tls_023-414a.6">班《書》自敘，</seg>
<seg xml:id="KR2o0025_tls_023-414a.7">稱十二紀為春秋考紀，</seg>
<seg xml:id="KR2o0025_tls_023-414a.8">意可知矣。</seg>
<seg xml:id="KR2o0025_tls_023-414a.9">自班、馬而後，</seg>
<seg xml:id="KR2o0025_tls_023-414a.10">列史相仍，</seg>
<seg xml:id="KR2o0025_tls_023-414a.11">皆以紀為尊稱，</seg>
<seg xml:id="KR2o0025_tls_023-414a.12">而傳乃專屬臣下，</seg>
<seg xml:id="KR2o0025_tls_023-414a.13">則無以解於《穆天子傳》，</seg>
<seg xml:id="KR2o0025_tls_023-414a.14">與《高祖》、《孝文》諸傳也。</seg>
<seg xml:id="KR2o0025_tls_023-414a.15">今即列史諸帝有紀無傳之弊論之。</seg>
<seg xml:id="KR2o0025_tls_023-414a.16">如人君行跡，</seg>
<seg xml:id="KR2o0025_tls_023-414a.17">不如臣下之詳，</seg>
<seg xml:id="KR2o0025_tls_023-414a.18">篇首敘其靈徵，</seg>
<seg xml:id="KR2o0025_tls_023-414a.19">篇終斷其大略；</seg>
<seg xml:id="KR2o0025_tls_023-414a.20">其餘年編月次，</seg>
<seg xml:id="KR2o0025_tls_023-414a.21">但有政事，</seg>
<seg xml:id="KR2o0025_tls_023-414a.22">以為誌傳之綱領；</seg>
<seg xml:id="KR2o0025_tls_023-414a.23">而文勢不能更及於他，</seg>
<seg xml:id="KR2o0025_tls_023-414a.24">則以一經一緯，</seg>
<seg xml:id="KR2o0025_tls_023-414a.25">體自不可相兼故也。</seg>
<seg xml:id="KR2o0025_tls_023-414a.26">誠以《春秋》大旨斷之，</seg>
<seg xml:id="KR2o0025_tls_023-414a.27">則本紀但具元年即位，</seg>
<seg xml:id="KR2o0025_tls_023-414a.28">以至大經大法，</seg>
<seg xml:id="KR2o0025_tls_023-414a.29">足為事目，</seg>
<seg xml:id="KR2o0025_tls_023-414a.30">於義愜矣。</seg>
<seg xml:id="KR2o0025_tls_023-414a.31">人君行事，</seg>
<seg xml:id="KR2o0025_tls_023-414a.32">當參以傳體，</seg>
<seg xml:id="KR2o0025_tls_023-414a.33">詳載生平，</seg>
<seg xml:id="KR2o0025_tls_023-414a.34">冠於后妃列傳之上。</seg>
<seg xml:id="KR2o0025_tls_023-414a.35">是亦左氏之傳，</seg>
<seg xml:id="KR2o0025_tls_023-414a.36">以惠公元妃數語，</seg>
<seg xml:id="KR2o0025_tls_023-414a.37">先經起事，</seg>
<seg xml:id="KR2o0025_tls_023-414a.38">即屬隱公題下傳文，</seg>
<seg xml:id="KR2o0025_tls_023-414a.39">可互證也。</seg>
<seg xml:id="KR2o0025_tls_023-414a.40">但紀傳崇卑，</seg>
<seg xml:id="KR2o0025_tls_023-414a.41">分別已久；</seg>
<seg xml:id="KR2o0025_tls_023-414a.42">君臣一例，</seg>
<seg xml:id="KR2o0025_tls_023-414a.43">事理未安；</seg>
<seg xml:id="KR2o0025_tls_023-414a.44">則莫若一帝紀終，</seg>
<seg xml:id="KR2o0025_tls_023-414a.45">即以一帝之傳次其紀後。</seg>
<seg xml:id="KR2o0025_tls_023-414a.46">如鄭氏《易》之以《象傳》、《彖辭》，</seg>
<seg xml:id="KR2o0025_tls_023-414a.47">附於本卦之後之例，</seg>
<seg xml:id="KR2o0025_tls_023-414a.48">且崇其名曰大傳，</seg>
<seg xml:id="KR2o0025_tls_023-414a.49">而不混列傳；</seg>
<seg xml:id="KR2o0025_tls_023-414a.50">則名實相符，</seg>
<seg xml:id="KR2o0025_tls_023-414a.51">亦似折中之一道也。</seg>
<seg xml:id="KR2o0025_tls_023-414a.52">方誌紀載，</seg>
<seg xml:id="KR2o0025_tls_023-414a.53">則分別事言，</seg>
<seg xml:id="KR2o0025_tls_023-414a.54">統名以紀，</seg>
<seg xml:id="KR2o0025_tls_023-414a.55">蓋所以備外史之是正，</seg>
<seg xml:id="KR2o0025_tls_023-414a.56">初無師法《春秋》之義例，</seg>
<seg xml:id="KR2o0025_tls_023-414a.57">以是不可議更張耳。</seg>
</p>
<p>
<seg xml:id="KR2o0025_tls_023-415a.1">永清縣志職官表序例</seg>
</p>
<p>
<seg xml:id="KR2o0025_tls_023-416a.1">職官選舉，</seg>
<seg xml:id="KR2o0025_tls_023-416a.2">入於方誌，</seg>
<seg xml:id="KR2o0025_tls_023-416a.3">皆表體也。</seg>
<seg xml:id="KR2o0025_tls_023-416a.4">而今之編方誌者，</seg>
<seg xml:id="KR2o0025_tls_023-416a.5">則曰史有百官志與選舉誌，</seg>
<seg xml:id="KR2o0025_tls_023-416a.6">是以法古為例，</seg>
<seg xml:id="KR2o0025_tls_023-416a.7">定以鴻名，</seg>
<seg xml:id="KR2o0025_tls_023-416a.8">而皆編為誌，</seg>
<seg xml:id="KR2o0025_tls_023-416a.9">斯則迂疏而寡當者矣。</seg>
<seg xml:id="KR2o0025_tls_023-416a.10">夫忠誌之文，</seg>
<seg xml:id="KR2o0025_tls_023-416a.11">職官詳其制度，</seg>
<seg xml:id="KR2o0025_tls_023-416a.12">選舉明其典則，</seg>
<seg xml:id="KR2o0025_tls_023-416a.13">其文或仿《周官》之經，</seg>
<seg xml:id="KR2o0025_tls_023-416a.14">或雜記傳之體，</seg>
<seg xml:id="KR2o0025_tls_023-416a.15">編之為誌，</seg>
<seg xml:id="KR2o0025_tls_023-416a.16">不亦宜乎？</seg>
<seg xml:id="KR2o0025_tls_023-416a.17">至於方誌所書，</seg>
<seg xml:id="KR2o0025_tls_023-416a.18">乃是歷官歲月，</seg>
<seg xml:id="KR2o0025_tls_023-416a.19">與夫科舉甲庚，</seg>
<seg xml:id="KR2o0025_tls_023-416a.20">年經事緯，</seg>
<seg xml:id="KR2o0025_tls_023-416a.21">足以爽豁眉目，</seg>
<seg xml:id="KR2o0025_tls_023-416a.22">有所考索，</seg>
<seg xml:id="KR2o0025_tls_023-416a.23">按格而稽，</seg>
<seg xml:id="KR2o0025_tls_023-416a.24">於事足矣。</seg>
<seg xml:id="KR2o0025_tls_023-416a.25">今編書誌之體，</seg>
<seg xml:id="KR2o0025_tls_023-416a.26">乃以知縣、典史、教諭、訓導之屬，</seg>
<seg xml:id="KR2o0025_tls_023-416a.27">分類相從，</seg>
<seg xml:id="KR2o0025_tls_023-416a.28">遂使乾隆知縣，</seg>
<seg xml:id="KR2o0025_tls_023-416a.29">居於順治典史之前；</seg>
<seg xml:id="KR2o0025_tls_023-416a.30">康熙訓導，</seg>
<seg xml:id="KR2o0025_tls_023-416a.31">次諸雍正教諭之後。</seg>
<seg xml:id="KR2o0025_tls_023-416a.32">其有時事後先，</seg>
<seg xml:id="KR2o0025_tls_023-416a.33">須資檢閱，</seg>
<seg xml:id="KR2o0025_tls_023-416a.34">及同僚共事，</seg>
<seg xml:id="KR2o0025_tls_023-416a.35">欲考歲年；</seg>
<seg xml:id="KR2o0025_tls_023-416a.36">使人反覆披尋，</seg>
<seg xml:id="KR2o0025_tls_023-416a.37">難為究竟，</seg>
<seg xml:id="KR2o0025_tls_023-416a.38">虛占篇幅，</seg>
<seg xml:id="KR2o0025_tls_023-416a.39">不知所裁。</seg>
<seg xml:id="KR2o0025_tls_023-416a.40">不識何故而好為自擾如斯也！</seg>
<seg xml:id="KR2o0025_tls_023-416a.41">夫人編列傳，</seg>
<seg xml:id="KR2o0025_tls_023-416a.42">史部鴻裁，</seg>
<seg xml:id="KR2o0025_tls_023-416a.43">方誌載筆，</seg>
<seg xml:id="KR2o0025_tls_023-416a.44">不聞有所規從；</seg>
<seg xml:id="KR2o0025_tls_023-416a.45">至於職官選舉，</seg>
<seg xml:id="KR2o0025_tls_023-416a.46">實異名同，</seg>
<seg xml:id="KR2o0025_tls_023-416a.47">乃欲巧為附依，</seg>
<seg xml:id="KR2o0025_tls_023-416a.48">此永州鐵爐之步，</seg>
<seg xml:id="KR2o0025_tls_023-416a.49">所以致慨於千古也。</seg>
</p>
<p>
<seg xml:id="KR2o0025_tls_023-417a.1">《周官》御史掌贊書，</seg>
<seg xml:id="KR2o0025_tls_023-417a.2">數從政，</seg>
<seg xml:id="KR2o0025_tls_023-417a.3">鄭氏註謂「數其現在之官位」，</seg>
<seg xml:id="KR2o0025_tls_023-417a.4">則官職姓名，</seg>
<seg xml:id="KR2o0025_tls_023-417a.5">於古蓋有其書矣。</seg>
<seg xml:id="KR2o0025_tls_023-417a.6">三百六十之官屬，</seg>
<seg xml:id="KR2o0025_tls_023-417a.7">而以從政記數之登書，</seg>
<seg xml:id="KR2o0025_tls_023-417a.8">竊意亦必有法焉。</seg>
<seg xml:id="KR2o0025_tls_023-417a.9">周譜經緯之凡例，</seg>
<seg xml:id="KR2o0025_tls_023-417a.10">恐不盡為星曆一家之用也<note>劉向以譜與歷合為一家，歸於術數。而司馬遷之稱周譜，則非術數之書也。疑古人於累計之法，多用譜體。</note>。</seg>
<seg xml:id="KR2o0025_tls_023-417a.11">班固《百官公卿表》，</seg>
<seg xml:id="KR2o0025_tls_023-417a.12">敘例全為誌體，</seg>
<seg xml:id="KR2o0025_tls_023-417a.13">而不以誌名者，</seg>
<seg xml:id="KR2o0025_tls_023-417a.14">知歷官之須乎譜法也。</seg>
<seg xml:id="KR2o0025_tls_023-417a.15">以《周官》之體為經，</seg>
<seg xml:id="KR2o0025_tls_023-417a.16">而以漢表之法為緯，</seg>
<seg xml:id="KR2o0025_tls_023-417a.17">古人之立法，</seg>
<seg xml:id="KR2o0025_tls_023-417a.18">博大而不疏，</seg>
<seg xml:id="KR2o0025_tls_023-417a.19">概可見矣。</seg>
</p>
<p>
<seg xml:id="KR2o0025_tls_023-418a.1">東京以還，</seg>
<seg xml:id="KR2o0025_tls_023-418a.2">僅有職官誌，</seg>
<seg xml:id="KR2o0025_tls_023-418a.3">而唐宋之史，</seg>
<seg xml:id="KR2o0025_tls_023-418a.4">乃有宰輔表，</seg>
<seg xml:id="KR2o0025_tls_023-418a.5">亦謂百職卿尹之不可勝收也。</seg>
<seg xml:id="KR2o0025_tls_023-418a.6">至於專門之書，</seg>
<seg xml:id="KR2o0025_tls_023-418a.7">官儀簿狀，</seg>
<seg xml:id="KR2o0025_tls_023-418a.8">自兩漢以還，</seg>
<seg xml:id="KR2o0025_tls_023-418a.9">代有其編，</seg>
<seg xml:id="KR2o0025_tls_023-418a.10">而列表編年，</seg>
<seg xml:id="KR2o0025_tls_023-418a.11">宋世始多其籍；</seg>
<seg xml:id="KR2o0025_tls_023-418a.12">
                        <note>司馬光《百官公卿表》百五十卷之類。</note>亦見歷官紀數之書，</seg>
<seg xml:id="KR2o0025_tls_023-418a.13">每以無文而易亡也。</seg>
<seg xml:id="KR2o0025_tls_023-418a.14">至於方州記載，</seg>
<seg xml:id="KR2o0025_tls_023-418a.15">唐宋廳壁題名，</seg>
<seg xml:id="KR2o0025_tls_023-418a.16">與時湮沒，</seg>
<seg xml:id="KR2o0025_tls_023-418a.17">其圖經古制，</seg>
<seg xml:id="KR2o0025_tls_023-418a.18">不復類聚官人，</seg>
<seg xml:id="KR2o0025_tls_023-418a.19">非闕典歟？</seg>
<seg xml:id="KR2o0025_tls_023-418a.20">元明以來，</seg>
<seg xml:id="KR2o0025_tls_023-418a.21">州縣志書，</seg>
<seg xml:id="KR2o0025_tls_023-418a.22">往往存其歷任，</seg>
<seg xml:id="KR2o0025_tls_023-418a.23">而又以記載無法，</seg>
<seg xml:id="KR2o0025_tls_023-418a.24">致易混淆，</seg>
<seg xml:id="KR2o0025_tls_023-418a.25">此則不可不為釐正者也。</seg>
<seg xml:id="KR2o0025_tls_023-418a.26">或謂職官列表，</seg>
<seg xml:id="KR2o0025_tls_023-418a.27">僅可施於三公宰輔，</seg>
<seg xml:id="KR2o0025_tls_023-418a.28">與州縣方誌；</seg>
<seg xml:id="KR2o0025_tls_023-418a.29">一則體尊而例嚴，</seg>
<seg xml:id="KR2o0025_tls_023-418a.30">一則官少而易約也。</seg>
<seg xml:id="KR2o0025_tls_023-418a.31">若夫部府之志，</seg>
<seg xml:id="KR2o0025_tls_023-418a.32">官職繁多，</seg>
<seg xml:id="KR2o0025_tls_023-418a.33">而尺幅難竟，</seg>
<seg xml:id="KR2o0025_tls_023-418a.34">如皆表之，</seg>
<seg xml:id="KR2o0025_tls_023-418a.35">恐其易經而難緯也<note>上方年月為經，首行官階為緯，官多布格無容處也。</note>。</seg>
<seg xml:id="KR2o0025_tls_023-418a.36">夫立例不精，</seg>
<seg xml:id="KR2o0025_tls_023-418a.37">而徒爭於紀載之難約，</seg>
<seg xml:id="KR2o0025_tls_023-418a.38">此馬、班以後，</seg>
<seg xml:id="KR2o0025_tls_023-418a.39">所以書繁而事闕也。</seg>
<seg xml:id="KR2o0025_tls_023-418a.40">班史《百官》之表，</seg>
<seg xml:id="KR2o0025_tls_023-418a.41">卷帙無多，</seg>
<seg xml:id="KR2o0025_tls_023-418a.42">而所載詳及九卿；</seg>
<seg xml:id="KR2o0025_tls_023-418a.43">唐宋宰輔之表，</seg>
<seg xml:id="KR2o0025_tls_023-418a.44">卷帙倍增，</seg>
<seg xml:id="KR2o0025_tls_023-418a.45">而所載止畫於丞弼。</seg>
<seg xml:id="KR2o0025_tls_023-418a.46">非為古書事簡，</seg>
<seg xml:id="KR2o0025_tls_023-418a.47">而後史例繁也，</seg>
<seg xml:id="KR2o0025_tls_023-418a.48">蓋以班分類附之法，</seg>
<seg xml:id="KR2o0025_tls_023-418a.49">不行於年經事緯之中，</seg>
<seg xml:id="KR2o0025_tls_023-418a.50">宜其進退失據，</seg>
<seg xml:id="KR2o0025_tls_023-418a.51">難於執簡而馭繁也。</seg>
<seg xml:id="KR2o0025_tls_023-418a.52">按班史，</seg>
<seg xml:id="KR2o0025_tls_023-418a.53">表列三十四官，</seg>
<seg xml:id="KR2o0025_tls_023-418a.54">格止一十四級，</seg>
<seg xml:id="KR2o0025_tls_023-418a.55">或以沿革，</seg>
<seg xml:id="KR2o0025_tls_023-418a.56">並註首篇<note>相國、丞相、奉常、太常之類。</note>，</seg>
<seg xml:id="KR2o0025_tls_023-418a.57">或以官聯，</seg>
<seg xml:id="KR2o0025_tls_023-418a.58">共居一格；</seg>
<seg xml:id="KR2o0025_tls_023-418a.59">
                        <note>大行令、大鴻臚同格，左馮翊、京兆尹同格之類。</note>篇幅簡而易省，</seg>
<seg xml:id="KR2o0025_tls_023-418a.60">事類從而易明，</seg>
<seg xml:id="KR2o0025_tls_023-418a.61">故能使流覽者，</seg>
<seg xml:id="KR2o0025_tls_023-418a.62">按簡而無復遺逸也。</seg>
<seg xml:id="KR2o0025_tls_023-418a.63">茍為統部列表，</seg>
<seg xml:id="KR2o0025_tls_023-418a.64">則督撫提鎮之屬，</seg>
<seg xml:id="KR2o0025_tls_023-418a.65">共為一格。</seg>
<seg xml:id="KR2o0025_tls_023-418a.66">布按巡守之屬，</seg>
<seg xml:id="KR2o0025_tls_023-418a.67">共為一格。</seg>
<seg xml:id="KR2o0025_tls_023-418a.68">其餘以府州畫格，</seg>
<seg xml:id="KR2o0025_tls_023-418a.69">府屬官吏，</seg>
<seg xml:id="KR2o0025_tls_023-418a.70">同編一格之中，</seg>
<seg xml:id="KR2o0025_tls_023-418a.71">固無害也。</seg>
<seg xml:id="KR2o0025_tls_023-418a.72">及撰府州之志，</seg>
<seg xml:id="KR2o0025_tls_023-418a.73">即以州縣各占一格，</seg>
<seg xml:id="KR2o0025_tls_023-418a.74">亦可不致闕遺。</seg>
<seg xml:id="KR2o0025_tls_023-418a.75">是則歷官著表，</seg>
<seg xml:id="KR2o0025_tls_023-418a.76">斷無窮於無例可通，</seg>
<seg xml:id="KR2o0025_tls_023-418a.77">況縣志之固可一官自為一格歟？</seg>
</p>
<p>
<seg xml:id="KR2o0025_tls_023-419a.1">姓名之下，</seg>
<seg xml:id="KR2o0025_tls_023-419a.2">註其鄉貫科甲，</seg>
<seg xml:id="KR2o0025_tls_023-419a.3">蓋其人不盡收於政略，</seg>
<seg xml:id="KR2o0025_tls_023-419a.4">註其首趾，</seg>
<seg xml:id="KR2o0025_tls_023-419a.5">亦所以省傳文也。</seg>
<seg xml:id="KR2o0025_tls_023-419a.6">無者闕之。</seg>
<seg xml:id="KR2o0025_tls_023-419a.7">至於金石紀載，</seg>
<seg xml:id="KR2o0025_tls_023-419a.8">他有所徵，</seg>
<seg xml:id="KR2o0025_tls_023-419a.9">而補收於誌，</seg>
<seg xml:id="KR2o0025_tls_023-419a.10">即以金石年月冠之，</seg>
<seg xml:id="KR2o0025_tls_023-419a.11">不復更詳其初仕何年，</seg>
<seg xml:id="KR2o0025_tls_023-419a.12">去官何月，</seg>
<seg xml:id="KR2o0025_tls_023-419a.13">是亦勢之無可如何者耳。</seg>
<seg xml:id="KR2o0025_tls_023-419a.14">至於不可稽年月而但有其姓名者，</seg>
<seg xml:id="KR2o0025_tls_023-419a.15">則於經緯列表之終，</seg>
<seg xml:id="KR2o0025_tls_023-419a.16">橫列以存其目，</seg>
<seg xml:id="KR2o0025_tls_023-419a.17">亦闕疑俟後意云爾。</seg>
</p>
<p>
<seg xml:id="KR2o0025_tls_023-420a.1">永清縣志選舉表序例</seg>
</p>
<p>
<seg xml:id="KR2o0025_tls_023-421a.1">選舉之表，</seg>
<seg xml:id="KR2o0025_tls_023-421a.2">即古人賢書之遺也。</seg>
<seg xml:id="KR2o0025_tls_023-421a.3">古者取士，</seg>
<seg xml:id="KR2o0025_tls_023-421a.4">不立專科，</seg>
<seg xml:id="KR2o0025_tls_023-421a.5">興賢出長，</seg>
<seg xml:id="KR2o0025_tls_023-421a.6">興能出治；</seg>
<seg xml:id="KR2o0025_tls_023-421a.7">舉才即見於用，</seg>
<seg xml:id="KR2o0025_tls_023-421a.8">用人即見於事。</seg>
<seg xml:id="KR2o0025_tls_023-421a.9">兩漢賢良、孝、秀，</seg>
<seg xml:id="KR2o0025_tls_023-421a.10">與夫州郡辭署，</seg>
<seg xml:id="KR2o0025_tls_023-421a.11">事亦見於紀傳，</seg>
<seg xml:id="KR2o0025_tls_023-421a.12">不必更求選舉之書也。</seg>
<seg xml:id="KR2o0025_tls_023-421a.13">隋唐以來，</seg>
<seg xml:id="KR2o0025_tls_023-421a.14">選舉既專，</seg>
<seg xml:id="KR2o0025_tls_023-421a.15">資格愈重。</seg>
<seg xml:id="KR2o0025_tls_023-421a.16">科條繁委，</seg>
<seg xml:id="KR2o0025_tls_023-421a.17">故事相傳，</seg>
<seg xml:id="KR2o0025_tls_023-421a.18">選舉之書，</seg>
<seg xml:id="KR2o0025_tls_023-421a.19">累然充棟。</seg>
<seg xml:id="KR2o0025_tls_023-421a.20">則舉而不必盡用，</seg>
<seg xml:id="KR2o0025_tls_023-421a.21">用而不必盡見於事。</seg>
<seg xml:id="KR2o0025_tls_023-421a.22">舊章故典，</seg>
<seg xml:id="KR2o0025_tls_023-421a.23">不可求之紀傳之中，</seg>
<seg xml:id="KR2o0025_tls_023-421a.24">而選舉之文，</seg>
<seg xml:id="KR2o0025_tls_023-421a.25">乃為史誌之專篇矣。</seg>
</p>
<p>
<seg xml:id="KR2o0025_tls_023-422a.1">誌家之載選舉，</seg>
<seg xml:id="KR2o0025_tls_023-422a.2">不解年經事緯之法，</seg>
<seg xml:id="KR2o0025_tls_023-422a.3">率以進士、舉人、貢生、武選，</seg>
<seg xml:id="KR2o0025_tls_023-422a.4">各分門類，</seg>
<seg xml:id="KR2o0025_tls_023-422a.5">又以進士冠首，</seg>
<seg xml:id="KR2o0025_tls_023-422a.6">而舉貢以次編於後。</seg>
<seg xml:id="KR2o0025_tls_023-422a.7">於是一人之由貢獲舉而成進士者，</seg>
<seg xml:id="KR2o0025_tls_023-422a.8">先見進士科年，</seg>
<seg xml:id="KR2o0025_tls_023-422a.9">再搜鄉舉時代，</seg>
<seg xml:id="KR2o0025_tls_023-422a.10">終篇而始明其入貢年甲焉。</seg>
<seg xml:id="KR2o0025_tls_023-422a.11">於事為倒置，</seg>
<seg xml:id="KR2o0025_tls_023-422a.12">而文豈非復沓乎？</seg>
<seg xml:id="KR2o0025_tls_023-422a.13">間有經緯而作表者，</seg>
<seg xml:id="KR2o0025_tls_023-422a.14">又於旁行斜上之中，</seg>
<seg xml:id="KR2o0025_tls_023-422a.15">註其事實。</seg>
<seg xml:id="KR2o0025_tls_023-422a.16">以列傳之體而作年表，</seg>
<seg xml:id="KR2o0025_tls_023-422a.17">乃元人撰《遼》、《金史》之弊法，</seg>
<seg xml:id="KR2o0025_tls_023-422a.18">虛占行幅，</seg>
<seg xml:id="KR2o0025_tls_023-422a.19">而又混眉目，</seg>
<seg xml:id="KR2o0025_tls_023-422a.20">不識何所取乎此也。</seg>
</p>
<p>
<seg xml:id="KR2o0025_tls_023-423a.1">史之有表，</seg>
<seg xml:id="KR2o0025_tls_023-423a.2">乃列傳之敘目。</seg>
<seg xml:id="KR2o0025_tls_023-423a.3">名列於表，</seg>
<seg xml:id="KR2o0025_tls_023-423a.4">而傳無其人者，</seg>
<seg xml:id="KR2o0025_tls_023-423a.5">乃無德可稱，</seg>
<seg xml:id="KR2o0025_tls_023-423a.6">而書事從略者也。</seg>
<seg xml:id="KR2o0025_tls_023-423a.7">其有立傳而不出於表者，</seg>
<seg xml:id="KR2o0025_tls_023-423a.8">事有可紀，</seg>
<seg xml:id="KR2o0025_tls_023-423a.9">而用特書之例也。</seg>
<seg xml:id="KR2o0025_tls_023-423a.10">今撰誌者，</seg>
<seg xml:id="KR2o0025_tls_023-423a.11">選舉、職官之下，</seg>
<seg xml:id="KR2o0025_tls_023-423a.12">往往雜書一二事實；</seg>
<seg xml:id="KR2o0025_tls_023-423a.13">至其人之生平大節，</seg>
<seg xml:id="KR2o0025_tls_023-423a.14">又用總括大略，</seg>
<seg xml:id="KR2o0025_tls_023-423a.15">編於人物名宦條中；</seg>
<seg xml:id="KR2o0025_tls_023-423a.16">然後更取傳誌全篇，</seg>
<seg xml:id="KR2o0025_tls_023-423a.17">載於藝文之內；</seg>
<seg xml:id="KR2o0025_tls_023-423a.18">此雲詳見某項，</seg>
<seg xml:id="KR2o0025_tls_023-423a.19">彼雲已列某條，</seg>
<seg xml:id="KR2o0025_tls_023-423a.20">一人之事，</seg>
<seg xml:id="KR2o0025_tls_023-423a.21">復見疊出。</seg>
<seg xml:id="KR2o0025_tls_023-423a.22">而能作表者，</seg>
<seg xml:id="KR2o0025_tls_023-423a.23">亦不免於表名之下，</seg>
<seg xml:id="KR2o0025_tls_023-423a.24">更註有傳之文，</seg>
<seg xml:id="KR2o0025_tls_023-423a.25">何其擾而不精之甚歟！</seg>
</p>
<p>
<seg xml:id="KR2o0025_tls_023-424a.1">表有有經緯者，</seg>
<seg xml:id="KR2o0025_tls_023-424a.2">亦有不可以經緯者。</seg>
<seg xml:id="KR2o0025_tls_023-424a.3">如永清歲貢，</seg>
<seg xml:id="KR2o0025_tls_023-424a.4">嘉靖以前，</seg>
<seg xml:id="KR2o0025_tls_023-424a.5">不可稽年甲者七十七人，</seg>
<seg xml:id="KR2o0025_tls_023-424a.6">載之無格可歸，</seg>
<seg xml:id="KR2o0025_tls_023-424a.7">刪之於理未愜，</seg>
<seg xml:id="KR2o0025_tls_023-424a.8">則列敘其名於嘉靖選舉之前，</seg>
<seg xml:id="KR2o0025_tls_023-424a.9">殿於正德選舉之末，</seg>
<seg xml:id="KR2o0025_tls_023-424a.10">是《春秋》歸餘於終，</seg>
<seg xml:id="KR2o0025_tls_023-424a.11">而《易》卦終於《未濟》之義也。</seg>
<seg xml:id="KR2o0025_tls_023-424a.12">史遷《三代世表》，</seg>
<seg xml:id="KR2o0025_tls_023-424a.13">於夏泄而下，</seg>
<seg xml:id="KR2o0025_tls_023-424a.14">無可經緯，</seg>
<seg xml:id="KR2o0025_tls_023-424a.15">則列敘而不復縱橫其體，</seg>
<seg xml:id="KR2o0025_tls_023-424a.16">是亦古法之可通者矣。</seg>
</p>
<p>
<seg xml:id="KR2o0025_tls_023-425a.1">永清縣志士族表序例</seg>
</p>
<p>
<seg xml:id="KR2o0025_tls_023-426a.1">方誌之表土族，</seg>
<seg xml:id="KR2o0025_tls_023-426a.2">蓋出古法，</seg>
<seg xml:id="KR2o0025_tls_023-426a.3">非創例也。</seg>
<seg xml:id="KR2o0025_tls_023-426a.4">《周官》小史：</seg>
<seg xml:id="KR2o0025_tls_023-426a.5">「奠系世，</seg>
<seg xml:id="KR2o0025_tls_023-426a.6">辨昭穆。」</seg>
<seg xml:id="KR2o0025_tls_023-426a.7">杜子春註：</seg>
<seg xml:id="KR2o0025_tls_023-426a.8">「系世若諸侯卿大夫系本之屬」</seg>
<seg xml:id="KR2o0025_tls_023-426a.9">是也。</seg>
<seg xml:id="KR2o0025_tls_023-426a.10">《書》曰：</seg>
<seg xml:id="KR2o0025_tls_023-426a.11">「平章百姓。」</seg>
<seg xml:id="KR2o0025_tls_023-426a.12">鄭康成曰：</seg>
<seg xml:id="KR2o0025_tls_023-426a.13">「百姓謂群臣之父子兄弟。」</seg>
<seg xml:id="KR2o0025_tls_023-426a.14">平章及辨別而章明之也。</seg>
<seg xml:id="KR2o0025_tls_023-426a.15">先王錫土分姓，</seg>
<seg xml:id="KR2o0025_tls_023-426a.16">所以尊人治而明倫敘者，</seg>
<seg xml:id="KR2o0025_tls_023-426a.17">莫不由此。</seg>
<seg xml:id="KR2o0025_tls_023-426a.18">故欲協和萬邦，</seg>
<seg xml:id="KR2o0025_tls_023-426a.19">必先平章百姓，</seg>
<seg xml:id="KR2o0025_tls_023-426a.20">典綦重矣。</seg>
</p>
<p>
<seg xml:id="KR2o0025_tls_023-427a.1">土亦民也，</seg>
<seg xml:id="KR2o0025_tls_023-427a.2">詳士族而略民姓，</seg>
<seg xml:id="KR2o0025_tls_023-427a.3">亦猶行古之道也。</seg>
<seg xml:id="KR2o0025_tls_023-427a.4">《周官》鄉大夫「以歲時登夫家之眾寡」，</seg>
<seg xml:id="KR2o0025_tls_023-427a.5">三年以大比興一鄉之賢能。</seg>
<seg xml:id="KR2o0025_tls_023-427a.6">夫民賤而士貴，</seg>
<seg xml:id="KR2o0025_tls_023-427a.7">故夫家眾寡，</seg>
<seg xml:id="KR2o0025_tls_023-427a.8">僅登其數；</seg>
<seg xml:id="KR2o0025_tls_023-427a.9">而賢能為卿大夫者，</seg>
<seg xml:id="KR2o0025_tls_023-427a.10">乃詳世系之牒，</seg>
<seg xml:id="KR2o0025_tls_023-427a.11">是世系之牒，</seg>
<seg xml:id="KR2o0025_tls_023-427a.12">重於戶口之書，</seg>
<seg xml:id="KR2o0025_tls_023-427a.13">其明徵也。</seg>
<seg xml:id="KR2o0025_tls_023-427a.14">近代方誌，</seg>
<seg xml:id="KR2o0025_tls_023-427a.15">無不詳書戶口，</seg>
<seg xml:id="KR2o0025_tls_023-427a.16">而世系之載，</seg>
<seg xml:id="KR2o0025_tls_023-427a.17">闃爾無聞，</seg>
<seg xml:id="KR2o0025_tls_023-427a.18">亦失所以重輕之義矣。</seg>
</p>
<p>
<seg xml:id="KR2o0025_tls_023-428a.1">夫合人而為家，</seg>
<seg xml:id="KR2o0025_tls_023-428a.2">合家而為國，</seg>
<seg xml:id="KR2o0025_tls_023-428a.3">合國而為天下。</seg>
<seg xml:id="KR2o0025_tls_023-428a.4">天下之大，</seg>
<seg xml:id="KR2o0025_tls_023-428a.5">由合人為家始也。</seg>
<seg xml:id="KR2o0025_tls_023-428a.6">家不可以悉數，</seg>
<seg xml:id="KR2o0025_tls_023-428a.7">是以貴世族焉。</seg>
<seg xml:id="KR2o0025_tls_023-428a.8">夫以世族率齊民，</seg>
<seg xml:id="KR2o0025_tls_023-428a.9">以州縣領世族，</seg>
<seg xml:id="KR2o0025_tls_023-428a.10">以司府領州縣，</seg>
<seg xml:id="KR2o0025_tls_023-428a.11">以部院領司府，</seg>
<seg xml:id="KR2o0025_tls_023-428a.12">則執簡馭繁，</seg>
<seg xml:id="KR2o0025_tls_023-428a.13">天下可以運於掌也。</seg>
<seg xml:id="KR2o0025_tls_023-428a.14">孟子曰：</seg>
<seg xml:id="KR2o0025_tls_023-428a.15">「所謂故國者，</seg>
<seg xml:id="KR2o0025_tls_023-428a.16">非謂有喬木也，</seg>
<seg xml:id="KR2o0025_tls_023-428a.17">有世臣之謂也。」</seg>
<seg xml:id="KR2o0025_tls_023-428a.18">州縣之書，</seg>
<seg xml:id="KR2o0025_tls_023-428a.19">茍能部次世族，</seg>
<seg xml:id="KR2o0025_tls_023-428a.20">因以達於司府部院，</seg>
<seg xml:id="KR2o0025_tls_023-428a.21">則倫敘有所聯，</seg>
<seg xml:id="KR2o0025_tls_023-428a.22">而治化有所屬矣。</seg>
<seg xml:id="KR2o0025_tls_023-428a.23">今修誌者，</seg>
<seg xml:id="KR2o0025_tls_023-428a.24">往往留連故跡，</seg>
<seg xml:id="KR2o0025_tls_023-428a.25">附會桑梓，</seg>
<seg xml:id="KR2o0025_tls_023-428a.26">而譜牒之輯闕然，</seg>
<seg xml:id="KR2o0025_tls_023-428a.27">是則所謂重喬木而輕世家矣。</seg>
</p>
<p>
<seg xml:id="KR2o0025_tls_023-429a.1">譜牒掌之於官，</seg>
<seg xml:id="KR2o0025_tls_023-429a.2">則事有統會，</seg>
<seg xml:id="KR2o0025_tls_023-429a.3">人有著籍，</seg>
<seg xml:id="KR2o0025_tls_023-429a.4">而天下大勢可以均平也。</seg>
<seg xml:id="KR2o0025_tls_023-429a.5">今大江以南，</seg>
<seg xml:id="KR2o0025_tls_023-429a.6">人文稱盛，</seg>
<seg xml:id="KR2o0025_tls_023-429a.7">習尚或近浮華。</seg>
<seg xml:id="KR2o0025_tls_023-429a.8">私門譜牒，</seg>
<seg xml:id="KR2o0025_tls_023-429a.9">往往附會名賢，</seg>
<seg xml:id="KR2o0025_tls_023-429a.10">侈陳德業，</seg>
<seg xml:id="KR2o0025_tls_023-429a.11">其失則誣。</seg>
<seg xml:id="KR2o0025_tls_023-429a.12">大河以北，</seg>
<seg xml:id="KR2o0025_tls_023-429a.13">風俗簡樸，</seg>
<seg xml:id="KR2o0025_tls_023-429a.14">其人率多椎魯無文。</seg>
<seg xml:id="KR2o0025_tls_023-429a.15">譜牒之學，</seg>
<seg xml:id="KR2o0025_tls_023-429a.16">闕焉不備，</seg>
<seg xml:id="KR2o0025_tls_023-429a.17">往往子孫不誌高曾名字，</seg>
<seg xml:id="KR2o0025_tls_023-429a.18">間有所錄，</seg>
<seg xml:id="KR2o0025_tls_023-429a.19">荒略難稽，</seg>
<seg xml:id="KR2o0025_tls_023-429a.20">其失則陋。</seg>
<seg xml:id="KR2o0025_tls_023-429a.21">夫何地無人，</seg>
<seg xml:id="KR2o0025_tls_023-429a.22">何人無祖，</seg>
<seg xml:id="KR2o0025_tls_023-429a.23">而偏誣偏陋，</seg>
<seg xml:id="KR2o0025_tls_023-429a.24">流弊至於如是之甚者，</seg>
<seg xml:id="KR2o0025_tls_023-429a.25">譜牒不掌於官，</seg>
<seg xml:id="KR2o0025_tls_023-429a.26">而史權無統之故也。</seg>
</p>
<p>
<seg xml:id="KR2o0025_tls_023-430a.1">或謂古人重世家，</seg>
<seg xml:id="KR2o0025_tls_023-430a.2">而其後流弊，</seg>
<seg xml:id="KR2o0025_tls_023-430a.3">至於爭門第。</seg>
<seg xml:id="KR2o0025_tls_023-430a.4">魏晉而後，</seg>
<seg xml:id="KR2o0025_tls_023-430a.5">王、謝、崔、盧動以流品相傾軋；</seg>
<seg xml:id="KR2o0025_tls_023-430a.6">而門戶風聲，</seg>
<seg xml:id="KR2o0025_tls_023-430a.7">賢者亦不免於存軒輊，</seg>
<seg xml:id="KR2o0025_tls_023-430a.8">何可為訓耶？</seg>
<seg xml:id="KR2o0025_tls_023-430a.9">此非然也。</seg>
<seg xml:id="KR2o0025_tls_023-430a.10">吏部選格，</seg>
<seg xml:id="KR2o0025_tls_023-430a.11">州郡中正，</seg>
<seg xml:id="KR2o0025_tls_023-430a.12">不當執門閥而定銓衡，</seg>
<seg xml:id="KR2o0025_tls_023-430a.13">斯為得矣。</seg>
<seg xml:id="KR2o0025_tls_023-430a.14">若其譜牒，</seg>
<seg xml:id="KR2o0025_tls_023-430a.15">掌於曹郎令史，</seg>
<seg xml:id="KR2o0025_tls_023-430a.16">則固所以防散佚而杜偽讬，</seg>
<seg xml:id="KR2o0025_tls_023-430a.17">初非有弊也。</seg>
<seg xml:id="KR2o0025_tls_023-430a.18">且郎吏掌其譜系，</seg>
<seg xml:id="KR2o0025_tls_023-430a.19">而吏部登其俊良，</seg>
<seg xml:id="KR2o0025_tls_023-430a.20">則清門鉅族，</seg>
<seg xml:id="KR2o0025_tls_023-430a.21">無賢可以出長，</seg>
<seg xml:id="KR2o0025_tls_023-430a.22">無能可以出治者，</seg>
<seg xml:id="KR2o0025_tls_023-430a.23">將激勸而爭於自見矣。</seg>
<seg xml:id="KR2o0025_tls_023-430a.24">是亦鼓舞賢才之一道也。</seg>
</p>
<p>
<seg xml:id="KR2o0025_tls_023-431a.1">史遷世表，</seg>
<seg xml:id="KR2o0025_tls_023-431a.2">但紀三五之淵源；</seg>
<seg xml:id="KR2o0025_tls_023-431a.3">而《春秋》氏族，</seg>
<seg xml:id="KR2o0025_tls_023-431a.4">僅存杜預之世譜，</seg>
<seg xml:id="KR2o0025_tls_023-431a.5">於是史家不知氏族矣。</seg>
<seg xml:id="KR2o0025_tls_023-431a.6">歐陽《宰相世系》，</seg>
<seg xml:id="KR2o0025_tls_023-431a.7">似有得於知幾之寓言；</seg>
<seg xml:id="KR2o0025_tls_023-431a.8">
                        <note>《史通·書志》篇，欲立氏族誌，然意存商榷，非劉本旨。</note>第鄧州韓氏，</seg>
<seg xml:id="KR2o0025_tls_023-431a.9">不為宰相，</seg>
<seg xml:id="KR2o0025_tls_023-431a.10">以退之之故，</seg>
<seg xml:id="KR2o0025_tls_023-431a.11">而著於篇，</seg>
<seg xml:id="KR2o0025_tls_023-431a.12">是亦創例而不純者也。</seg>
<seg xml:id="KR2o0025_tls_023-431a.13">魏收《官氏》與鄭樵《氏族》，</seg>
<seg xml:id="KR2o0025_tls_023-431a.14">則但紀姓氏源流，</seg>
<seg xml:id="KR2o0025_tls_023-431a.15">不為條列支系。</seg>
<seg xml:id="KR2o0025_tls_023-431a.16">是史家之表系世，</seg>
<seg xml:id="KR2o0025_tls_023-431a.17">僅見於歐陽，</seg>
<seg xml:id="KR2o0025_tls_023-431a.18">而後人又不為宗法，</seg>
<seg xml:id="KR2o0025_tls_023-431a.19">毋亦有鑒於歐陽之為例不純乎？</seg>
<seg xml:id="KR2o0025_tls_023-431a.20">竊惟網羅一代，</seg>
<seg xml:id="KR2o0025_tls_023-431a.21">典籍浩繁，</seg>
<seg xml:id="KR2o0025_tls_023-431a.22">所貴持大體，</seg>
<seg xml:id="KR2o0025_tls_023-431a.23">而明斷足以決去取，</seg>
<seg xml:id="KR2o0025_tls_023-431a.24">乃為不刊之典爾。</seg>
<seg xml:id="KR2o0025_tls_023-431a.25">世系不必盡律以宰相，</seg>
<seg xml:id="KR2o0025_tls_023-431a.26">而一朝右族，</seg>
<seg xml:id="KR2o0025_tls_023-431a.27">聲望與國相終始者，</seg>
<seg xml:id="KR2o0025_tls_023-431a.28">纂次為表，</seg>
<seg xml:id="KR2o0025_tls_023-431a.29">篇帙亦自無多也。</seg>
<seg xml:id="KR2o0025_tls_023-431a.30">標題但署為世族，</seg>
<seg xml:id="KR2o0025_tls_023-431a.31">又何至於為例不純歟？</seg>
<seg xml:id="KR2o0025_tls_023-431a.32">劉歆曰：</seg>
<seg xml:id="KR2o0025_tls_023-431a.33">「與其過而廢也，</seg>
<seg xml:id="KR2o0025_tls_023-431a.34">毋寧過而存之。」</seg>
<seg xml:id="KR2o0025_tls_023-431a.35">其是之謂矣。</seg>
</p>
<p>
<seg xml:id="KR2o0025_tls_023-432a.1">正史既存大體，</seg>
<seg xml:id="KR2o0025_tls_023-432a.2">而部府州縣之志，</seg>
<seg xml:id="KR2o0025_tls_023-432a.3">以漸加詳焉。</seg>
<seg xml:id="KR2o0025_tls_023-432a.4">所謂行遠自邇，</seg>
<seg xml:id="KR2o0025_tls_023-432a.5">登高自卑，</seg>
<seg xml:id="KR2o0025_tls_023-432a.6">州縣博收，</seg>
<seg xml:id="KR2o0025_tls_023-432a.7">乃所以備正史之約取也。</seg>
<seg xml:id="KR2o0025_tls_023-432a.8">或曰：</seg>
<seg xml:id="KR2o0025_tls_023-432a.9">州縣有大小，</seg>
<seg xml:id="KR2o0025_tls_023-432a.10">而陋邑未必盡可備譜系。</seg>
<seg xml:id="KR2o0025_tls_023-432a.11">則一縣之內，</seg>
<seg xml:id="KR2o0025_tls_023-432a.12">固已有士有民矣。</seg>
<seg xml:id="KR2o0025_tls_023-432a.13">民可計戶口，</seg>
<seg xml:id="KR2o0025_tls_023-432a.14">而士自不虞無系也。</seg>
<seg xml:id="KR2o0025_tls_023-432a.15">或又曰；</seg>
<seg xml:id="KR2o0025_tls_023-432a.16">生員以上，</seg>
<seg xml:id="KR2o0025_tls_023-432a.17">皆曰士矣。</seg>
<seg xml:id="KR2o0025_tls_023-432a.18">文獻大邦，</seg>
<seg xml:id="KR2o0025_tls_023-432a.19">懼其不可勝收也。</seg>
<seg xml:id="KR2o0025_tls_023-432a.20">是則量其地之盛衰，</seg>
<seg xml:id="KR2o0025_tls_023-432a.21">而加寬嚴焉。</seg>
<seg xml:id="KR2o0025_tls_023-432a.22">或以舉貢為律，</seg>
<seg xml:id="KR2o0025_tls_023-432a.23">或以進士為律，</seg>
<seg xml:id="KR2o0025_tls_023-432a.24">至於部府之志，</seg>
<seg xml:id="KR2o0025_tls_023-432a.25">則或以官至五品或至三品者為律，</seg>
<seg xml:id="KR2o0025_tls_023-432a.26">亦自不患其蕪也。</seg>
<seg xml:id="KR2o0025_tls_023-432a.27">夫誌之載事，</seg>
<seg xml:id="KR2o0025_tls_023-432a.28">如鑒之示影也。</seg>
<seg xml:id="KR2o0025_tls_023-432a.29">徑寸之鑒，</seg>
<seg xml:id="KR2o0025_tls_023-432a.30">體具而微，</seg>
<seg xml:id="KR2o0025_tls_023-432a.31">盈尺以上，</seg>
<seg xml:id="KR2o0025_tls_023-432a.32">形之舒展亦稱是矣。</seg>
<seg xml:id="KR2o0025_tls_023-432a.33">未有至於窮而無所置其影者也。</seg>
</p>
<p>
<seg xml:id="KR2o0025_tls_023-433a.1">州縣之志，</seg>
<seg xml:id="KR2o0025_tls_023-433a.2">盡勒譜牒矣，</seg>
<seg xml:id="KR2o0025_tls_023-433a.3">官人取士之祖貫可稽檢也，</seg>
<seg xml:id="KR2o0025_tls_023-433a.4">爭為人後之獄訟可平反也，</seg>
<seg xml:id="KR2o0025_tls_023-433a.5">私門不經之紀載可勘正也，</seg>
<seg xml:id="KR2o0025_tls_023-433a.6">官府譜牒之訛誤<note>譜牒之在官者。</note>可借讎也<note>借私家之譜校官譜，借他縣之譜校本縣，皆可也。</note>。</seg>
<seg xml:id="KR2o0025_tls_023-433a.7">清濁流品可分也，</seg>
<seg xml:id="KR2o0025_tls_023-433a.8">姻睦孝友可勸也；</seg>
<seg xml:id="KR2o0025_tls_023-433a.9">凡所以助化理而惠士民者，</seg>
<seg xml:id="KR2o0025_tls_023-433a.10">於此可得其要略焉。</seg>
</p>
<p>
<seg xml:id="KR2o0025_tls_023-434a.1">先王賜土分姓，</seg>
<seg xml:id="KR2o0025_tls_023-434a.2">以地著人，</seg>
<seg xml:id="KR2o0025_tls_023-434a.3">何嘗以人著地哉？</seg>
<seg xml:id="KR2o0025_tls_023-434a.4">封建罷，</seg>
<seg xml:id="KR2o0025_tls_023-434a.5">而人不土著矣。</seg>
<seg xml:id="KR2o0025_tls_023-434a.6">然六朝郡望，</seg>
<seg xml:id="KR2o0025_tls_023-434a.7">問謝而知為陽夏，</seg>
<seg xml:id="KR2o0025_tls_023-434a.8">問崔而知為清河，</seg>
<seg xml:id="KR2o0025_tls_023-434a.9">是則人戶以籍為定，</seg>
<seg xml:id="KR2o0025_tls_023-434a.10">而坊表都裏，</seg>
<seg xml:id="KR2o0025_tls_023-434a.11">不為虛設也。</seg>
<seg xml:id="KR2o0025_tls_023-434a.12">至於梅裏、鄭鄉，</seg>
<seg xml:id="KR2o0025_tls_023-434a.13">則又人倫之望，</seg>
<seg xml:id="KR2o0025_tls_023-434a.14">而鄉里以人為隱顯者也。</seg>
<seg xml:id="KR2o0025_tls_023-434a.15">是以氏族之表，</seg>
<seg xml:id="KR2o0025_tls_023-434a.16">一以所居之鄉里為次焉。</seg>
</p>
<p>
<seg xml:id="KR2o0025_tls_023-435a.1">先城中，</seg>
<seg xml:id="KR2o0025_tls_023-435a.2">一縣所主之地也。</seg>
<seg xml:id="KR2o0025_tls_023-435a.3">次東，</seg>
<seg xml:id="KR2o0025_tls_023-435a.4">次南，</seg>
<seg xml:id="KR2o0025_tls_023-435a.5">而後西鄉焉，</seg>
<seg xml:id="KR2o0025_tls_023-435a.6">北則無而闕之，</seg>
<seg xml:id="KR2o0025_tls_023-435a.7">記其實也。</seg>
<seg xml:id="KR2o0025_tls_023-435a.8">城內先北街而後南街，</seg>
<seg xml:id="KR2o0025_tls_023-435a.9">方位北上而南下，</seg>
<seg xml:id="KR2o0025_tls_023-435a.10">城中方位有定者也。</seg>
<seg xml:id="KR2o0025_tls_023-435a.11">四鄉先東南而後西北，</seg>
<seg xml:id="KR2o0025_tls_023-435a.12">《禹貢》先青、兗，</seg>
<seg xml:id="KR2o0025_tls_023-435a.13">次揚、荊，</seg>
<seg xml:id="KR2o0025_tls_023-435a.14">而殿梁、雍之指也。</seg>
<seg xml:id="KR2o0025_tls_023-435a.15">然亦不為定例，</seg>
<seg xml:id="KR2o0025_tls_023-435a.16">就一縣之形勢，</seg>
<seg xml:id="KR2o0025_tls_023-435a.17">無不可也。</seg>
</p>
<p>
<seg xml:id="KR2o0025_tls_023-436a.1">凡為士者，</seg>
<seg xml:id="KR2o0025_tls_023-436a.2">皆得立表，</seg>
<seg xml:id="KR2o0025_tls_023-436a.3">而無譜系者闕之。</seg>
<seg xml:id="KR2o0025_tls_023-436a.4">子孫無為士者不入，</seg>
<seg xml:id="KR2o0025_tls_023-436a.5">而昆弟則非士亦書，</seg>
<seg xml:id="KR2o0025_tls_023-436a.6">所以定其行次也。</seg>
<seg xml:id="KR2o0025_tls_023-436a.7">為人後者，</seg>
<seg xml:id="KR2o0025_tls_023-436a.8">錄於所後之下，</seg>
<seg xml:id="KR2o0025_tls_023-436a.9">不復詳其所生；</seg>
<seg xml:id="KR2o0025_tls_023-436a.10">誌文從略，</seg>
<seg xml:id="KR2o0025_tls_023-436a.11">家譜自可詳也。</seg>
<seg xml:id="KR2o0025_tls_023-436a.12">寥寥數人，</seg>
<seg xml:id="KR2o0025_tls_023-436a.13">亦與入譜；</seg>
<seg xml:id="KR2o0025_tls_023-436a.14">先世失考，</seg>
<seg xml:id="KR2o0025_tls_023-436a.15">亦著於篇；</seg>
<seg xml:id="KR2o0025_tls_023-436a.16">蓋私書易失，</seg>
<seg xml:id="KR2o0025_tls_023-436a.17">官譜易存，</seg>
<seg xml:id="KR2o0025_tls_023-436a.18">急為錄之，</seg>
<seg xml:id="KR2o0025_tls_023-436a.19">庶後來可以詳定，</seg>
<seg xml:id="KR2o0025_tls_023-436a.20">茲所謂先示之例焉耳。</seg>
</p>
<p>
<seg xml:id="KR2o0025_tls_023-437a.1">私譜自敘官階封贈，</seg>
<seg xml:id="KR2o0025_tls_023-437a.2">訛謬甚多。</seg>
<seg xml:id="KR2o0025_tls_023-437a.3">如同知通判稱分府，</seg>
<seg xml:id="KR2o0025_tls_023-437a.4">守備稱守府，</seg>
<seg xml:id="KR2o0025_tls_023-437a.5">猶徇流俗所稱也。</seg>
<seg xml:id="KR2o0025_tls_023-437a.6">錦衣千戶，</seg>
<seg xml:id="KR2o0025_tls_023-437a.7">則稱冠帶將軍，</seg>
<seg xml:id="KR2o0025_tls_023-437a.8">或御前將軍，</seg>
<seg xml:id="KR2o0025_tls_023-437a.9">或稱金吾，</seg>
<seg xml:id="KR2o0025_tls_023-437a.10">則鄙倍已甚，</seg>
<seg xml:id="KR2o0025_tls_023-437a.11">使人不解果為何官也。</seg>
<seg xml:id="KR2o0025_tls_023-437a.12">今並與較明更正。</seg>
<seg xml:id="KR2o0025_tls_023-437a.13">又譜中多稱省祭官者，</seg>
<seg xml:id="KR2o0025_tls_023-437a.14">不解是何名號，</seg>
<seg xml:id="KR2o0025_tls_023-437a.15">今仍之，</seg>
<seg xml:id="KR2o0025_tls_023-437a.16">而不入總計官數雲。</seg>
</p>
<p>
<seg xml:id="KR2o0025_tls_023-438a.1">永清縣志輿地圖序例</seg>
</p>
<p>
<seg xml:id="KR2o0025_tls_023-439a.1">史部要義，</seg>
<seg xml:id="KR2o0025_tls_023-439a.2">本紀為經，</seg>
<seg xml:id="KR2o0025_tls_023-439a.3">而諸體為緯。</seg>
<seg xml:id="KR2o0025_tls_023-439a.4">有文辭者，</seg>
<seg xml:id="KR2o0025_tls_023-439a.5">曰書，</seg>
<seg xml:id="KR2o0025_tls_023-439a.6">曰傳；</seg>
<seg xml:id="KR2o0025_tls_023-439a.7">無文辭者，</seg>
<seg xml:id="KR2o0025_tls_023-439a.8">曰表，</seg>
<seg xml:id="KR2o0025_tls_023-439a.9">曰圖；</seg>
<seg xml:id="KR2o0025_tls_023-439a.10">虛實相資，</seg>
<seg xml:id="KR2o0025_tls_023-439a.11">詳略互見，</seg>
<seg xml:id="KR2o0025_tls_023-439a.12">庶幾可以無遺憾矣。</seg>
<seg xml:id="KR2o0025_tls_023-439a.13">昔司馬氏創定百三十篇，</seg>
<seg xml:id="KR2o0025_tls_023-439a.14">但知本周譜而作表，</seg>
<seg xml:id="KR2o0025_tls_023-439a.15">不知溯夏鼎而為圖；</seg>
<seg xml:id="KR2o0025_tls_023-439a.16">遂使古人之世次年月，</seg>
<seg xml:id="KR2o0025_tls_023-439a.17">可以推求，</seg>
<seg xml:id="KR2o0025_tls_023-439a.18">而前世之形勢名象，</seg>
<seg xml:id="KR2o0025_tls_023-439a.19">無能蹤跡；</seg>
<seg xml:id="KR2o0025_tls_023-439a.20">此則學《春秋》而得其譜歷之義，</seg>
<seg xml:id="KR2o0025_tls_023-439a.21">未知溯《易象》而得其圖書之通也。</seg>
<seg xml:id="KR2o0025_tls_023-439a.22">夫列傳之需表而整齊，</seg>
<seg xml:id="KR2o0025_tls_023-439a.23">猶書誌之待圖而明顯也。</seg>
<seg xml:id="KR2o0025_tls_023-439a.24">先儒嘗謂表闕而列傳不得不繁，</seg>
<seg xml:id="KR2o0025_tls_023-439a.25">殊不知其圖闕而書誌不得不冗也。</seg>
<seg xml:id="KR2o0025_tls_023-439a.26">嗚呼！</seg>
<seg xml:id="KR2o0025_tls_023-439a.27">馬、班以來，</seg>
<seg xml:id="KR2o0025_tls_023-439a.28">二千年矣，</seg>
<seg xml:id="KR2o0025_tls_023-439a.29">曾無創其例者，</seg>
<seg xml:id="KR2o0025_tls_023-439a.30">此則窮源竟委，</seg>
<seg xml:id="KR2o0025_tls_023-439a.31">深為百三十篇惜矣。</seg>
</p>
<p>
<seg xml:id="KR2o0025_tls_023-440a.1">鄭樵《圖譜》之略，</seg>
<seg xml:id="KR2o0025_tls_023-440a.2">自謂獨得之學；</seg>
<seg xml:id="KR2o0025_tls_023-440a.3">此特為著錄書目，</seg>
<seg xml:id="KR2o0025_tls_023-440a.4">表章部次之法爾。</seg>
<seg xml:id="KR2o0025_tls_023-440a.5">其實史部鴻裁，</seg>
<seg xml:id="KR2o0025_tls_023-440a.6">兼收博采，</seg>
<seg xml:id="KR2o0025_tls_023-440a.7">並存家學，</seg>
<seg xml:id="KR2o0025_tls_023-440a.8">以備遺忘，</seg>
<seg xml:id="KR2o0025_tls_023-440a.9">樵亦未能見及此也。</seg>
<seg xml:id="KR2o0025_tls_023-440a.10">且如《通志》，</seg>
<seg xml:id="KR2o0025_tls_023-440a.11">紀傳悉仍古人。</seg>
<seg xml:id="KR2o0025_tls_023-440a.12">反表為譜，</seg>
<seg xml:id="KR2o0025_tls_023-440a.13">改誌稱略，</seg>
<seg xml:id="KR2o0025_tls_023-440a.14">體亦可為備矣。</seg>
<seg xml:id="KR2o0025_tls_023-440a.15">如何但知收錄圖譜之目，</seg>
<seg xml:id="KR2o0025_tls_023-440a.16">而不知自創圖體，</seg>
<seg xml:id="KR2o0025_tls_023-440a.17">以補前史之所無；</seg>
<seg xml:id="KR2o0025_tls_023-440a.18">以此而傲漢唐諸儒所不得聞，</seg>
<seg xml:id="KR2o0025_tls_023-440a.19">寧不愧歟？</seg>
<seg xml:id="KR2o0025_tls_023-440a.20">又樵錄圖譜，</seg>
<seg xml:id="KR2o0025_tls_023-440a.21">自謂部次，</seg>
<seg xml:id="KR2o0025_tls_023-440a.22">專則易存，</seg>
<seg xml:id="KR2o0025_tls_023-440a.23">分則易失，</seg>
<seg xml:id="KR2o0025_tls_023-440a.24">其說似矣。</seg>
<seg xml:id="KR2o0025_tls_023-440a.25">然今按以樵之部目，</seg>
<seg xml:id="KR2o0025_tls_023-440a.26">依檢前代之圖，</seg>
<seg xml:id="KR2o0025_tls_023-440a.27">其流亡散失，</seg>
<seg xml:id="KR2o0025_tls_023-440a.28">正復與前不甚相遠。</seg>
<seg xml:id="KR2o0025_tls_023-440a.29">然則專家之學，</seg>
<seg xml:id="KR2o0025_tls_023-440a.30">不可不入史氏鴻編，</seg>
<seg xml:id="KR2o0025_tls_023-440a.31">非僅區區著於部錄，</seg>
<seg xml:id="KR2o0025_tls_023-440a.32">便能保使無失也。</seg>
<seg xml:id="KR2o0025_tls_023-440a.33">司馬遷有表，</seg>
<seg xml:id="KR2o0025_tls_023-440a.34">而周譜遺法，</seg>
<seg xml:id="KR2o0025_tls_023-440a.35">至今猶存；</seg>
<seg xml:id="KR2o0025_tls_023-440a.36">任宏錄圖<note>鄭樵云：任宏校兵書，有書有圖，其法可謂善矣。</note>，</seg>
<seg xml:id="KR2o0025_tls_023-440a.37">而漢家儀制，</seg>
<seg xml:id="KR2o0025_tls_023-440a.38">魏晉已不可考；</seg>
<seg xml:id="KR2o0025_tls_023-440a.39">則爭於著錄之功小，</seg>
<seg xml:id="KR2o0025_tls_023-440a.40">創定史體之功大，</seg>
<seg xml:id="KR2o0025_tls_023-440a.41">其理易明也。</seg>
</p>
<p>
<seg xml:id="KR2o0025_tls_023-441a.1">史不立表，</seg>
<seg xml:id="KR2o0025_tls_023-441a.2">而世次年月，</seg>
<seg xml:id="KR2o0025_tls_023-441a.3">猶可補綴於文辭；</seg>
<seg xml:id="KR2o0025_tls_023-441a.4">史不立圖，</seg>
<seg xml:id="KR2o0025_tls_023-441a.5">而形狀名象，</seg>
<seg xml:id="KR2o0025_tls_023-441a.6">必不可旁求於文字。</seg>
<seg xml:id="KR2o0025_tls_023-441a.7">此耳治目治之所以不同，</seg>
<seg xml:id="KR2o0025_tls_023-441a.8">而圖之要義，</seg>
<seg xml:id="KR2o0025_tls_023-441a.9">所以更甚於表也。</seg>
<seg xml:id="KR2o0025_tls_023-441a.10">古人口耳之學，</seg>
<seg xml:id="KR2o0025_tls_023-441a.11">有非文字所能著者，</seg>
<seg xml:id="KR2o0025_tls_023-441a.12">貴其心領而神會也。</seg>
<seg xml:id="KR2o0025_tls_023-441a.13">至於圖象之學，</seg>
<seg xml:id="KR2o0025_tls_023-441a.14">又非口耳之所能授者，</seg>
<seg xml:id="KR2o0025_tls_023-441a.15">貴其目擊而道存也。</seg>
<seg xml:id="KR2o0025_tls_023-441a.16">以鄭康成之學，</seg>
<seg xml:id="KR2o0025_tls_023-441a.17">而憑文字以求，</seg>
<seg xml:id="KR2o0025_tls_023-441a.18">則娑尊詁為鳳舞；</seg>
<seg xml:id="KR2o0025_tls_023-441a.19">至於鑿背之犧既出，</seg>
<seg xml:id="KR2o0025_tls_023-441a.20">而王肅之義長矣。</seg>
<seg xml:id="KR2o0025_tls_023-441a.21">以孔穎達之學，</seg>
<seg xml:id="KR2o0025_tls_023-441a.22">而就文義以解，</seg>
<seg xml:id="KR2o0025_tls_023-441a.23">江源出自岷山；</seg>
<seg xml:id="KR2o0025_tls_023-441a.24">至金沙之道既通，</seg>
<seg xml:id="KR2o0025_tls_023-441a.25">而《緬志》之流遠矣。</seg>
<seg xml:id="KR2o0025_tls_023-441a.26">此無他，</seg>
<seg xml:id="KR2o0025_tls_023-441a.27">一則困於三代圖亡，</seg>
<seg xml:id="KR2o0025_tls_023-441a.28">一則困於班固《地理》無圖學也<note>《地理志》自班固始，故專責之。</note>。</seg>
<seg xml:id="KR2o0025_tls_023-441a.29">雖有好學深思之士，</seg>
<seg xml:id="KR2o0025_tls_023-441a.30">讀史而不見其圖，</seg>
<seg xml:id="KR2o0025_tls_023-441a.31">未免冥行而擿埴矣。</seg>
</p>
<p>
<seg xml:id="KR2o0025_tls_023-442a.1">唐、宋州郡之書，</seg>
<seg xml:id="KR2o0025_tls_023-442a.2">多以圖經為號，</seg>
<seg xml:id="KR2o0025_tls_023-442a.3">而地理統圖，</seg>
<seg xml:id="KR2o0025_tls_023-442a.4">起於蕭何之收圖籍。</seg>
<seg xml:id="KR2o0025_tls_023-442a.5">是圖之存於古者，</seg>
<seg xml:id="KR2o0025_tls_023-442a.6">代有其書，</seg>
<seg xml:id="KR2o0025_tls_023-442a.7">而特以史部不收，</seg>
<seg xml:id="KR2o0025_tls_023-442a.8">則其力不能孤行於千古也。</seg>
<seg xml:id="KR2o0025_tls_023-442a.9">且其為體也，</seg>
<seg xml:id="KR2o0025_tls_023-442a.10">無文辭可以誦習，</seg>
<seg xml:id="KR2o0025_tls_023-442a.11">非纂輯可以約收；</seg>
<seg xml:id="KR2o0025_tls_023-442a.12">事存專家之學，</seg>
<seg xml:id="KR2o0025_tls_023-442a.13">業非文士所能；</seg>
<seg xml:id="KR2o0025_tls_023-442a.14">史部不與編摩，</seg>
<seg xml:id="KR2o0025_tls_023-442a.15">則再傳而失其本矣。</seg>
<seg xml:id="KR2o0025_tls_023-442a.16">且如《三輔黃圖》，</seg>
<seg xml:id="KR2o0025_tls_023-442a.17">《無和圖志》，</seg>
<seg xml:id="KR2o0025_tls_023-442a.18">今俱存書亡圖，</seg>
<seg xml:id="KR2o0025_tls_023-442a.19">是豈一朝一夕故耶？</seg>
<seg xml:id="KR2o0025_tls_023-442a.20">蓋古無鐫木印書，</seg>
<seg xml:id="KR2o0025_tls_023-442a.21">圖學難以摩畫；</seg>
<seg xml:id="KR2o0025_tls_023-442a.22">而竹帛之體繁重，</seg>
<seg xml:id="KR2o0025_tls_023-442a.23">則又難家有其編。</seg>
<seg xml:id="KR2o0025_tls_023-442a.24">馬、班專門之學，</seg>
<seg xml:id="KR2o0025_tls_023-442a.25">不為裁定其體，</seg>
<seg xml:id="KR2o0025_tls_023-442a.26">而後人溯流忘源，</seg>
<seg xml:id="KR2o0025_tls_023-442a.27">宜其相率而不為也。</seg>
<seg xml:id="KR2o0025_tls_023-442a.28">解經多舛，</seg>
<seg xml:id="KR2o0025_tls_023-442a.29">而讀史如迷，</seg>
<seg xml:id="KR2o0025_tls_023-442a.30">凡以此也。</seg>
</p>
<p>
<seg xml:id="KR2o0025_tls_023-443a.1">近代方誌，</seg>
<seg xml:id="KR2o0025_tls_023-443a.2">往往有圖，</seg>
<seg xml:id="KR2o0025_tls_023-443a.3">而不聞可以為典則者，</seg>
<seg xml:id="KR2o0025_tls_023-443a.4">其弊有二：</seg>
<seg xml:id="KR2o0025_tls_023-443a.5">一則逐於景物，</seg>
<seg xml:id="KR2o0025_tls_023-443a.6">而山水摩畫，</seg>
<seg xml:id="KR2o0025_tls_023-443a.7">工其繪事，</seg>
<seg xml:id="KR2o0025_tls_023-443a.8">則無當於史裁也。</seg>
<seg xml:id="KR2o0025_tls_023-443a.9">一則廁於序目凡例，</seg>
<seg xml:id="KR2o0025_tls_023-443a.10">而視同弁髦，</seg>
<seg xml:id="KR2o0025_tls_023-443a.11">不為系說命名，</seg>
<seg xml:id="KR2o0025_tls_023-443a.12">釐定篇次，</seg>
<seg xml:id="KR2o0025_tls_023-443a.13">則不可以立體也。</seg>
<seg xml:id="KR2o0025_tls_023-443a.14">夫表有經緯而無辭說，</seg>
<seg xml:id="KR2o0025_tls_023-443a.15">圖有形象而無經緯，</seg>
<seg xml:id="KR2o0025_tls_023-443a.16">皆為書誌列傳之要刪；</seg>
<seg xml:id="KR2o0025_tls_023-443a.17">而流俗相沿，</seg>
<seg xml:id="KR2o0025_tls_023-443a.18">茍為悅人耳目之具矣。</seg>
<seg xml:id="KR2o0025_tls_023-443a.19">則傳之既久，</seg>
<seg xml:id="KR2o0025_tls_023-443a.20">欲望如《三輔黃圖》、《元和圖志》之猶存文字，</seg>
<seg xml:id="KR2o0025_tls_023-443a.21">且不可得，</seg>
<seg xml:id="KR2o0025_tls_023-443a.22">而況能補馬、班之不逮，</seg>
<seg xml:id="KR2o0025_tls_023-443a.23">成史部之大觀也哉！</seg>
</p>
<p>
<seg xml:id="KR2o0025_tls_023-444a.1">圖體無經緯，</seg>
<seg xml:id="KR2o0025_tls_023-444a.2">而地理之圖則亦略存經緯焉。</seg>
<seg xml:id="KR2o0025_tls_023-444a.3">孟子曰：</seg>
<seg xml:id="KR2o0025_tls_023-444a.4">「行仁政，</seg>
<seg xml:id="KR2o0025_tls_023-444a.5">必自經界始。」</seg>
<seg xml:id="KR2o0025_tls_023-444a.6">《釋名》曰：</seg>
<seg xml:id="KR2o0025_tls_023-444a.7">「南北為經，</seg>
<seg xml:id="KR2o0025_tls_023-444a.8">東西為緯。」</seg>
<seg xml:id="KR2o0025_tls_023-444a.9">地理之求經緯尚已。</seg>
<seg xml:id="KR2o0025_tls_023-444a.10">今之州縣輿圖，</seg>
<seg xml:id="KR2o0025_tls_023-444a.11">往往即楮幅之廣狹，</seg>
<seg xml:id="KR2o0025_tls_023-444a.12">為圖體之舒縮；</seg>
<seg xml:id="KR2o0025_tls_023-444a.13">此則丹青繪事之故習，</seg>
<seg xml:id="KR2o0025_tls_023-444a.14">而不可入於史部之通裁也。</seg>
<seg xml:id="KR2o0025_tls_023-444a.15">今以開方計裏為經，</seg>
<seg xml:id="KR2o0025_tls_023-444a.16">而以縣鄉村落為緯；</seg>
<seg xml:id="KR2o0025_tls_023-444a.17">使後之閱者，</seg>
<seg xml:id="KR2o0025_tls_023-444a.18">按格而稽，</seg>
<seg xml:id="KR2o0025_tls_023-444a.19">不爽銖黍，</seg>
<seg xml:id="KR2o0025_tls_023-444a.20">此圖經之義也。</seg>
</p>
<p>
<seg xml:id="KR2o0025_tls_023-445a.1">永清縣志建置圖序例</seg>
</p>
<p>
<seg xml:id="KR2o0025_tls_023-446a.1">《周官》象魏之法，</seg>
<seg xml:id="KR2o0025_tls_023-446a.2">不可考矣。</seg>
<seg xml:id="KR2o0025_tls_023-446a.3">後世《三輔黃圖》及《洛陽宮殿》之圖，</seg>
<seg xml:id="KR2o0025_tls_023-446a.4">則都邑宮室之所由仿也。</seg>
<seg xml:id="KR2o0025_tls_023-446a.5">建章宮千門萬戶，</seg>
<seg xml:id="KR2o0025_tls_023-446a.6">張華遂能歷舉其名；</seg>
<seg xml:id="KR2o0025_tls_023-446a.7">鄭樵以為觀圖之效，</seg>
<seg xml:id="KR2o0025_tls_023-446a.8">而非讀書之效，</seg>
<seg xml:id="KR2o0025_tls_023-446a.9">是則建制之圖，</seg>
<seg xml:id="KR2o0025_tls_023-446a.10">所系豈不重歟？</seg>
<seg xml:id="KR2o0025_tls_023-446a.11">朱子嘗著《儀禮釋宮》，</seg>
<seg xml:id="KR2o0025_tls_023-446a.12">以為不得其制，</seg>
<seg xml:id="KR2o0025_tls_023-446a.13">則儀節度數，</seg>
<seg xml:id="KR2o0025_tls_023-446a.14">無所附著。</seg>
<seg xml:id="KR2o0025_tls_023-446a.15">蓋古今宮室異宜，</seg>
<seg xml:id="KR2o0025_tls_023-446a.16">學者求於文辭，</seg>
<seg xml:id="KR2o0025_tls_023-446a.17">而不得其解，</seg>
<seg xml:id="KR2o0025_tls_023-446a.18">則圖闕而書亦從而廢置矣。</seg>
<seg xml:id="KR2o0025_tls_023-446a.19">後之視今，</seg>
<seg xml:id="KR2o0025_tls_023-446a.20">亦猶今之視古。</seg>
<seg xml:id="KR2o0025_tls_023-446a.21">城邑衙廨，</seg>
<seg xml:id="KR2o0025_tls_023-446a.22">壇壝祠廟，</seg>
<seg xml:id="KR2o0025_tls_023-446a.23">典章制度，</seg>
<seg xml:id="KR2o0025_tls_023-446a.24">社稷民人所由重也。</seg>
<seg xml:id="KR2o0025_tls_023-446a.25">不為慎著其圖，</seg>
<seg xml:id="KR2o0025_tls_023-446a.26">則後人觀誌，</seg>
<seg xml:id="KR2o0025_tls_023-446a.27">亦不知所向往矣。</seg>
<seg xml:id="KR2o0025_tls_023-446a.28">遷、固以還，</seg>
<seg xml:id="KR2o0025_tls_023-446a.29">史無建置之圖；</seg>
<seg xml:id="KR2o0025_tls_023-446a.30">是則元、成而後，</seg>
<seg xml:id="KR2o0025_tls_023-446a.31">明堂太廟，</seg>
<seg xml:id="KR2o0025_tls_023-446a.32">所以紛紛多異說也。</seg>
</p>
<p>
<seg xml:id="KR2o0025_tls_023-447a.1">邵子曰：</seg>
<seg xml:id="KR2o0025_tls_023-447a.2">「天道見乎南，</seg>
<seg xml:id="KR2o0025_tls_023-447a.3">而潛乎北；</seg>
<seg xml:id="KR2o0025_tls_023-447a.4">是以人知其前，</seg>
<seg xml:id="KR2o0025_tls_023-447a.5">而昧其後也。」</seg>
<seg xml:id="KR2o0025_tls_023-447a.6">夫萬物之情，</seg>
<seg xml:id="KR2o0025_tls_023-447a.7">多背北而向南。</seg>
<seg xml:id="KR2o0025_tls_023-447a.8">故繪圖者，</seg>
<seg xml:id="KR2o0025_tls_023-447a.9">必南下而北上焉。</seg>
<seg xml:id="KR2o0025_tls_023-447a.10">山川之向背，</seg>
<seg xml:id="KR2o0025_tls_023-447a.11">地理之廣袤，</seg>
<seg xml:id="KR2o0025_tls_023-447a.12">列之於圖，</seg>
<seg xml:id="KR2o0025_tls_023-447a.13">猶可北下而南上，</seg>
<seg xml:id="KR2o0025_tls_023-447a.14">然而已失向背之宜矣。</seg>
<seg xml:id="KR2o0025_tls_023-447a.15">廟祠衙廨之建置，</seg>
<seg xml:id="KR2o0025_tls_023-447a.16">若取北下而南上，</seg>
<seg xml:id="KR2o0025_tls_023-447a.17">則檐額門扉，</seg>
<seg xml:id="KR2o0025_tls_023-447a.18">不復有所安處矣。</seg>
<seg xml:id="KR2o0025_tls_023-447a.19">華亭黃氏之雋，</seg>
<seg xml:id="KR2o0025_tls_023-447a.20">執八卦之圖，</seg>
<seg xml:id="KR2o0025_tls_023-447a.21">乾南居上，</seg>
<seg xml:id="KR2o0025_tls_023-447a.22">坤北居下，</seg>
<seg xml:id="KR2o0025_tls_023-447a.23">因謂凡圖俱宜南上者，</seg>
<seg xml:id="KR2o0025_tls_023-447a.24">是不知河洛、《先、後天圖》，</seg>
<seg xml:id="KR2o0025_tls_023-447a.25">至宋始著，</seg>
<seg xml:id="KR2o0025_tls_023-447a.26">誤認為古物也。</seg>
<seg xml:id="KR2o0025_tls_023-447a.27">且理數之本質，</seg>
<seg xml:id="KR2o0025_tls_023-447a.28">從無形而立象體，</seg>
<seg xml:id="KR2o0025_tls_023-447a.29">當適適如其本位也。</seg>
<seg xml:id="KR2o0025_tls_023-447a.30">山川宮室，</seg>
<seg xml:id="KR2o0025_tls_023-447a.31">以及一切有形之物，</seg>
<seg xml:id="KR2o0025_tls_023-447a.32">皆從有象而入圖，</seg>
<seg xml:id="KR2o0025_tls_023-447a.33">必當作對面觀而始肖也。</seg>
<seg xml:id="KR2o0025_tls_023-447a.34">且如繪人觀八卦圖，</seg>
<seg xml:id="KR2o0025_tls_023-447a.35">其人南面而坐，</seg>
<seg xml:id="KR2o0025_tls_023-447a.36">觀者當北面矣。</seg>
<seg xml:id="KR2o0025_tls_023-447a.37">是八卦圖，</seg>
<seg xml:id="KR2o0025_tls_023-447a.38">則必南下北上，</seg>
<seg xml:id="KR2o0025_tls_023-447a.39">此則物情之極致也。</seg>
<seg xml:id="KR2o0025_tls_023-447a.40">無形之理，</seg>
<seg xml:id="KR2o0025_tls_023-447a.41">如日臨檐，</seg>
<seg xml:id="KR2o0025_tls_023-447a.42">分寸不可逾也。</seg>
<seg xml:id="KR2o0025_tls_023-447a.43">有形之物，</seg>
<seg xml:id="KR2o0025_tls_023-447a.44">如鑒照影，</seg>
<seg xml:id="KR2o0025_tls_023-447a.45">對面則互易也，</seg>
<seg xml:id="KR2o0025_tls_023-447a.46">是圖繪必然之勢也。</seg>
<seg xml:id="KR2o0025_tls_023-447a.47">彼好言尚古，</seg>
<seg xml:id="KR2o0025_tls_023-447a.48">而不知情理之安，</seg>
<seg xml:id="KR2o0025_tls_023-447a.49">則亦不可以論著述矣。</seg>
</p>
<p>
<seg xml:id="KR2o0025_tls_023-448a.1">建置所以誌法度也，</seg>
<seg xml:id="KR2o0025_tls_023-448a.2">制度所不在，</seg>
<seg xml:id="KR2o0025_tls_023-448a.3">則不入於建置矣。</seg>
<seg xml:id="KR2o0025_tls_023-448a.4">近代方誌，</seg>
<seg xml:id="KR2o0025_tls_023-448a.5">或入古跡，</seg>
<seg xml:id="KR2o0025_tls_023-448a.6">則古跡本非建而置之也。</seg>
<seg xml:id="KR2o0025_tls_023-448a.7">或入寺觀，</seg>
<seg xml:id="KR2o0025_tls_023-448a.8">則寺觀不足為建置也。</seg>
<seg xml:id="KR2o0025_tls_023-448a.9">舊誌之圖，</seg>
<seg xml:id="KR2o0025_tls_023-448a.10">不詳經制，</seg>
<seg xml:id="KR2o0025_tls_023-448a.11">而繪八景之圖，</seg>
<seg xml:id="KR2o0025_tls_023-448a.12">其目有曰：</seg>
<seg xml:id="KR2o0025_tls_023-448a.13">南橋秋水，</seg>
<seg xml:id="KR2o0025_tls_023-448a.14">三塔春虹，</seg>
<seg xml:id="KR2o0025_tls_023-448a.15">韓城留角，</seg>
<seg xml:id="KR2o0025_tls_023-448a.16">漢廟西風，</seg>
<seg xml:id="KR2o0025_tls_023-448a.17">西山疊翠，</seg>
<seg xml:id="KR2o0025_tls_023-448a.18">通鎮鳴鐘，</seg>
<seg xml:id="KR2o0025_tls_023-448a.19">靈泉鼓韻，</seg>
<seg xml:id="KR2o0025_tls_023-448a.20">雁口聲𡄸。</seg>
<seg xml:id="KR2o0025_tls_023-448a.21">命名庸陋，</seg>
<seg xml:id="KR2o0025_tls_023-448a.22">構意勉強，</seg>
<seg xml:id="KR2o0025_tls_023-448a.23">無所取材；</seg>
<seg xml:id="KR2o0025_tls_023-448a.24">故誌中一切削去，</seg>
<seg xml:id="KR2o0025_tls_023-448a.25">不留題詠，</seg>
<seg xml:id="KR2o0025_tls_023-448a.26">所以嚴史體也。</seg>
<seg xml:id="KR2o0025_tls_023-448a.27">且如風月天所自有，</seg>
<seg xml:id="KR2o0025_tls_023-448a.28">春秋時之必然，</seg>
<seg xml:id="KR2o0025_tls_023-448a.29">而強葉景物，</seg>
<seg xml:id="KR2o0025_tls_023-448a.30">附會支離，</seg>
<seg xml:id="KR2o0025_tls_023-448a.31">何所不至。</seg>
<seg xml:id="KR2o0025_tls_023-448a.32">即如一室之內，</seg>
<seg xml:id="KR2o0025_tls_023-448a.33">曉霞夕照，</seg>
<seg xml:id="KR2o0025_tls_023-448a.34">旭日清風，</seg>
<seg xml:id="KR2o0025_tls_023-448a.35">東西南北，</seg>
<seg xml:id="KR2o0025_tls_023-448a.36">觸類可名，</seg>
<seg xml:id="KR2o0025_tls_023-448a.37">亦復何取？</seg>
<seg xml:id="KR2o0025_tls_023-448a.38">而今之好為題詠，</seg>
<seg xml:id="KR2o0025_tls_023-448a.39">喜競時名，</seg>
<seg xml:id="KR2o0025_tls_023-448a.40">日異月新，</seg>
<seg xml:id="KR2o0025_tls_023-448a.41">逐狂罔覺，</seg>
<seg xml:id="KR2o0025_tls_023-448a.42">亦可已矣。</seg>
</p>
<p>
<seg xml:id="KR2o0025_tls_023-449a.1">永清縣志水道圖序例</seg>
</p>
<p>
<seg xml:id="KR2o0025_tls_023-450a.1">史遷為《河渠書》，</seg>
<seg xml:id="KR2o0025_tls_023-450a.2">班固為《溝洫志》，</seg>
<seg xml:id="KR2o0025_tls_023-450a.3">蓋以地理為經，</seg>
<seg xml:id="KR2o0025_tls_023-450a.4">而水道為緯。</seg>
<seg xml:id="KR2o0025_tls_023-450a.5">地理有定，</seg>
<seg xml:id="KR2o0025_tls_023-450a.6">而水則遷徙無常，</seg>
<seg xml:id="KR2o0025_tls_023-450a.7">此班氏之所以別《溝洫》於《地理》也。</seg>
<seg xml:id="KR2o0025_tls_023-450a.8">顧河自天設，</seg>
<seg xml:id="KR2o0025_tls_023-450a.9">而渠則人為，</seg>
<seg xml:id="KR2o0025_tls_023-450a.10">遷以《河渠》定名，</seg>
<seg xml:id="KR2o0025_tls_023-450a.11">固兼天險人工之義；</seg>
<seg xml:id="KR2o0025_tls_023-450a.12">而固之命名《溝洫》，</seg>
<seg xml:id="KR2o0025_tls_023-450a.13">則考工水地之法，</seg>
<seg xml:id="KR2o0025_tls_023-450a.14">井田澮畎所為，</seg>
<seg xml:id="KR2o0025_tls_023-450a.15">專隸於匠人也。</seg>
<seg xml:id="KR2o0025_tls_023-450a.16">不識四尺為洫，</seg>
<seg xml:id="KR2o0025_tls_023-450a.17">倍洫為溝，</seg>
<seg xml:id="KR2o0025_tls_023-450a.18">果有當於瓠子決河、碣石入海之義否乎？</seg>
<seg xml:id="KR2o0025_tls_023-450a.19">然則諸史標題，</seg>
<seg xml:id="KR2o0025_tls_023-450a.20">仍馬而不依班，</seg>
<seg xml:id="KR2o0025_tls_023-450a.21">非無故矣。</seg>
</p>
<p>
<seg xml:id="KR2o0025_tls_023-451a.1">河為一瀆之名，</seg>
<seg xml:id="KR2o0025_tls_023-451a.2">與江、漢、淮、濟等耳。</seg>
<seg xml:id="KR2o0025_tls_023-451a.3">遷書之目《河渠》，</seg>
<seg xml:id="KR2o0025_tls_023-451a.4">蓋漢代治河之法，</seg>
<seg xml:id="KR2o0025_tls_023-451a.5">與鄭、白諸渠綴合而名，</seg>
<seg xml:id="KR2o0025_tls_023-451a.6">未嘗及於江、淮、汶、泗之水，</seg>
<seg xml:id="KR2o0025_tls_023-451a.7">故為獨蒙以河號也。</seg>
<seg xml:id="KR2o0025_tls_023-451a.8">《宋》、《元》諸史，</seg>
<seg xml:id="KR2o0025_tls_023-451a.9">概舉天下水利，</seg>
<seg xml:id="KR2o0025_tls_023-451a.10">如汴、洛、漳、蔡、江、淮圩閘，</seg>
<seg xml:id="KR2o0025_tls_023-451a.11">皆存其制，</seg>
<seg xml:id="KR2o0025_tls_023-451a.12">而其目亦為《河渠》，</seg>
<seg xml:id="KR2o0025_tls_023-451a.13">且取北條諸水，</seg>
<seg xml:id="KR2o0025_tls_023-451a.14">而悉命為河<note>不曰汴而曰汴河，不曰洛而曰洛河之類，不一而足。</note>，</seg>
<seg xml:id="KR2o0025_tls_023-451a.15">則幾於飲水而忘其源矣<note>《水經》稱諸水，無以河字作統名者。</note>。</seg>
<seg xml:id="KR2o0025_tls_023-451a.16">夫以一瀆之水，</seg>
<seg xml:id="KR2o0025_tls_023-451a.17">概名天下穿渠之制，</seg>
<seg xml:id="KR2o0025_tls_023-451a.18">包羅陂閘，</seg>
<seg xml:id="KR2o0025_tls_023-451a.19">雖曰命名從古，</seg>
<seg xml:id="KR2o0025_tls_023-451a.20">未免失所變通矣。</seg>
<seg xml:id="KR2o0025_tls_023-451a.21">孟子曰：</seg>
<seg xml:id="KR2o0025_tls_023-451a.22">「禹之治水，</seg>
<seg xml:id="KR2o0025_tls_023-451a.23">水之道也。」</seg>
<seg xml:id="KR2o0025_tls_023-451a.24">倘以水為統名，</seg>
<seg xml:id="KR2o0025_tls_023-451a.25">而道存制度，</seg>
<seg xml:id="KR2o0025_tls_023-451a.26">標題入誌，</seg>
<seg xml:id="KR2o0025_tls_023-451a.27">稱為水道，</seg>
<seg xml:id="KR2o0025_tls_023-451a.28">不差愈乎？</seg>
<seg xml:id="KR2o0025_tls_023-451a.29">永定河名，</seg>
<seg xml:id="KR2o0025_tls_023-451a.30">聖祖所錫；</seg>
<seg xml:id="KR2o0025_tls_023-451a.31">渾河、蘆溝，</seg>
<seg xml:id="KR2o0025_tls_023-451a.32">古已雲然；</seg>
<seg xml:id="KR2o0025_tls_023-451a.33">題為河渠，</seg>
<seg xml:id="KR2o0025_tls_023-451a.34">是固宜矣；</seg>
<seg xml:id="KR2o0025_tls_023-451a.35">然減水、啞吧諸水，</seg>
<seg xml:id="KR2o0025_tls_023-451a.36">未嘗悉入一河，</seg>
<seg xml:id="KR2o0025_tls_023-451a.37">則標以《水道》，</seg>
<seg xml:id="KR2o0025_tls_023-451a.38">而全縣之水，</seg>
<seg xml:id="KR2o0025_tls_023-451a.39">皆可概其中矣。</seg>
</p>
<p>
<seg xml:id="KR2o0025_tls_023-452a.1">地理之書，</seg>
<seg xml:id="KR2o0025_tls_023-452a.2">略有三例，</seg>
<seg xml:id="KR2o0025_tls_023-452a.3">沿革、形勢、水利是也。</seg>
<seg xml:id="KR2o0025_tls_023-452a.4">沿革宜表，</seg>
<seg xml:id="KR2o0025_tls_023-452a.5">而形勢水利之體宜圖，</seg>
<seg xml:id="KR2o0025_tls_023-452a.6">俱不可以求之文辭者也。</seg>
<seg xml:id="KR2o0025_tls_023-452a.7">遷、固以來，</seg>
<seg xml:id="KR2o0025_tls_023-452a.8">但為書誌，</seg>
<seg xml:id="KR2o0025_tls_023-452a.9">而不繪其圖，</seg>
<seg xml:id="KR2o0025_tls_023-452a.10">是使讀者記誦，</seg>
<seg xml:id="KR2o0025_tls_023-452a.11">以備發策決科之用爾。</seg>
<seg xml:id="KR2o0025_tls_023-452a.12">天下大勢，</seg>
<seg xml:id="KR2o0025_tls_023-452a.13">讀者了然於目，</seg>
<seg xml:id="KR2o0025_tls_023-452a.14">乃可豁然於心。</seg>
<seg xml:id="KR2o0025_tls_023-452a.15">今使論事甚明，</seg>
<seg xml:id="KR2o0025_tls_023-452a.16">而行之不可以步，</seg>
<seg xml:id="KR2o0025_tls_023-452a.17">豈非徇文辭而不求實用之過歟？</seg>
</p>
<p>
<seg xml:id="KR2o0025_tls_023-453a.1">地名之沿革，</seg>
<seg xml:id="KR2o0025_tls_023-453a.2">可以表治，</seg>
<seg xml:id="KR2o0025_tls_023-453a.3">而水利之沿革，</seg>
<seg xml:id="KR2o0025_tls_023-453a.4">則不可表治也。</seg>
<seg xml:id="KR2o0025_tls_023-453a.5">蓋表所以齊名目，</seg>
<seg xml:id="KR2o0025_tls_023-453a.6">而不可以齊形象也。</seg>
<seg xml:id="KR2o0025_tls_023-453a.7">圖可得形象，</seg>
<seg xml:id="KR2o0025_tls_023-453a.8">而形象之有沿革，</seg>
<seg xml:id="KR2o0025_tls_023-453a.9">則非圖之所得概焉。</seg>
<seg xml:id="KR2o0025_tls_023-453a.10">是以隨其形象之沿革，</seg>
<seg xml:id="KR2o0025_tls_023-453a.11">而各為之圖，</seg>
<seg xml:id="KR2o0025_tls_023-453a.12">所以使覽之者可一望而周知也。</seg>
<seg xml:id="KR2o0025_tls_023-453a.13">《禹貢》之紀地理，</seg>
<seg xml:id="KR2o0025_tls_023-453a.14">以山川為表，</seg>
<seg xml:id="KR2o0025_tls_023-453a.15">而九州疆界，</seg>
<seg xml:id="KR2o0025_tls_023-453a.16">因是以定所至。</seg>
<seg xml:id="KR2o0025_tls_023-453a.17">後儒遂謂山川有定，</seg>
<seg xml:id="KR2o0025_tls_023-453a.18">而疆界不常，</seg>
<seg xml:id="KR2o0025_tls_023-453a.19">此則舉其大體而言之也。</seg>
<seg xml:id="KR2o0025_tls_023-453a.20">永定河形屢徙，</seg>
<seg xml:id="KR2o0025_tls_023-453a.21">往往不三數年，</seg>
<seg xml:id="KR2o0025_tls_023-453a.22">而形勢即改舊觀，</seg>
<seg xml:id="KR2o0025_tls_023-453a.23">以此定界，</seg>
<seg xml:id="KR2o0025_tls_023-453a.24">不可明也。</seg>
<seg xml:id="KR2o0025_tls_023-453a.25">今以村落為經，</seg>
<seg xml:id="KR2o0025_tls_023-453a.26">而開方計裏，</seg>
<seg xml:id="KR2o0025_tls_023-453a.27">著為定法，</seg>
<seg xml:id="KR2o0025_tls_023-453a.28">河形之變易，</seg>
<seg xml:id="KR2o0025_tls_023-453a.29">即於村落方里表其所經，</seg>
<seg xml:id="KR2o0025_tls_023-453a.30">此則古人互證之義也。</seg>
</p>
<p>
<seg xml:id="KR2o0025_tls_023-454a.1">誌為一縣而作，</seg>
<seg xml:id="KR2o0025_tls_023-454a.2">水之不隸於永清者，</seg>
<seg xml:id="KR2o0025_tls_023-454a.3">亦總於圖，</seg>
<seg xml:id="KR2o0025_tls_023-454a.4">此何義耶？</seg>
<seg xml:id="KR2o0025_tls_023-454a.5">所以明水之源委，</seg>
<seg xml:id="KR2o0025_tls_023-454a.6">而見治水者之施功有次第也。</seg>
<seg xml:id="KR2o0025_tls_023-454a.7">班史止記西京之事，</seg>
<seg xml:id="KR2o0025_tls_023-454a.8">而《地理》之志，</seg>
<seg xml:id="KR2o0025_tls_023-454a.9">上溯《禹貢》、《周官》。</seg>
<seg xml:id="KR2o0025_tls_023-454a.10">亦見源委之有所自耳。</seg>
<seg xml:id="KR2o0025_tls_023-454a.11">然而開方計裏之法，</seg>
<seg xml:id="KR2o0025_tls_023-454a.12">沿革變遷之故，</seg>
<seg xml:id="KR2o0025_tls_023-454a.13">止詳於永清，</seg>
<seg xml:id="KR2o0025_tls_023-454a.14">而不復及於全河之形勢，</seg>
<seg xml:id="KR2o0025_tls_023-454a.15">是主賓輕重之義。</seg>
<seg xml:id="KR2o0025_tls_023-454a.16">濱河州縣，</seg>
<seg xml:id="KR2o0025_tls_023-454a.17">皆仿是而為之，</seg>
<seg xml:id="KR2o0025_tls_023-454a.18">則修永定河道之掌故，</seg>
<seg xml:id="KR2o0025_tls_023-454a.19">蓋秩如焉。</seg>
</p>
<p>
<seg xml:id="KR2o0025_tls_023-455a.1">永清縣志六書例議</seg>
</p>
<p>
<seg xml:id="KR2o0025_tls_023-456a.1">史家書誌一體，</seg>
<seg xml:id="KR2o0025_tls_023-456a.2">古人官《禮》之遺也。</seg>
<seg xml:id="KR2o0025_tls_023-456a.3">周禮在魯，</seg>
<seg xml:id="KR2o0025_tls_023-456a.4">而《左氏春秋》，</seg>
<seg xml:id="KR2o0025_tls_023-456a.5">典章燦著，</seg>
<seg xml:id="KR2o0025_tls_023-456a.6">不能復備全官，</seg>
<seg xml:id="KR2o0025_tls_023-456a.7">則以依經編年，</seg>
<seg xml:id="KR2o0025_tls_023-456a.8">隨時錯見，</seg>
<seg xml:id="KR2o0025_tls_023-456a.9">勢使然也。</seg>
<seg xml:id="KR2o0025_tls_023-456a.10">自司馬八書，</seg>
<seg xml:id="KR2o0025_tls_023-456a.11">孟堅十誌，</seg>
<seg xml:id="KR2o0025_tls_023-456a.12">師心自用，</seg>
<seg xml:id="KR2o0025_tls_023-456a.13">不知六典之文，</seg>
<seg xml:id="KR2o0025_tls_023-456a.14">遂使一朝大典，</seg>
<seg xml:id="KR2o0025_tls_023-456a.15">難以綱紀。</seg>
<seg xml:id="KR2o0025_tls_023-456a.16">後史因之，</seg>
<seg xml:id="KR2o0025_tls_023-456a.17">而詳略棄取，</seg>
<seg xml:id="KR2o0025_tls_023-456a.18">無所折衷，</seg>
<seg xml:id="KR2o0025_tls_023-456a.19">則弊之由來，</seg>
<seg xml:id="KR2o0025_tls_023-456a.20">蓋已久矣。</seg>
</p>
<p>
<seg xml:id="KR2o0025_tls_023-457a.1">鄭樵嘗謂書誌之原，</seg>
<seg xml:id="KR2o0025_tls_023-457a.2">出於《爾雅》。</seg>
<seg xml:id="KR2o0025_tls_023-457a.3">彼固特著《六書》、《七音》、《昆蟲草木》之屬，</seg>
<seg xml:id="KR2o0025_tls_023-457a.4">欲使經史相為經緯，</seg>
<seg xml:id="KR2o0025_tls_023-457a.5">此則自成一家之言可也。</seg>
<seg xml:id="KR2o0025_tls_023-457a.6">若論制作，</seg>
<seg xml:id="KR2o0025_tls_023-457a.7">備乎官《禮》，</seg>
<seg xml:id="KR2o0025_tls_023-457a.8">則其所謂《六書》、《七音》，</seg>
<seg xml:id="KR2o0025_tls_023-457a.9">名物訓詁，</seg>
<seg xml:id="KR2o0025_tls_023-457a.10">皆本司徒之屬，</seg>
<seg xml:id="KR2o0025_tls_023-457a.11">所謂師氏保氏之官，</seg>
<seg xml:id="KR2o0025_tls_023-457a.12">是其職矣。</seg>
<seg xml:id="KR2o0025_tls_023-457a.13">而大經大法，</seg>
<seg xml:id="KR2o0025_tls_023-457a.14">所以綱紀天人而敷張王道者，</seg>
<seg xml:id="KR2o0025_tls_023-457a.15">《爾雅》之義，</seg>
<seg xml:id="KR2o0025_tls_023-457a.16">何足以盡之？</seg>
<seg xml:id="KR2o0025_tls_023-457a.17">官《禮》之義，</seg>
<seg xml:id="KR2o0025_tls_023-457a.18">大則書誌，</seg>
<seg xml:id="KR2o0025_tls_023-457a.19">不得系之《爾雅》，</seg>
<seg xml:id="KR2o0025_tls_023-457a.20">其理易見者也。</seg>
</p>
<p>
<seg xml:id="KR2o0025_tls_023-458a.1">宇文仿《周官》，</seg>
<seg xml:id="KR2o0025_tls_023-458a.2">唐人作《六典》，</seg>
<seg xml:id="KR2o0025_tls_023-458a.3">雖不盡合乎古，</seg>
<seg xml:id="KR2o0025_tls_023-458a.4">亦一代之章程也。</seg>
<seg xml:id="KR2o0025_tls_023-458a.5">而牛弘、劉煦之徒，</seg>
<seg xml:id="KR2o0025_tls_023-458a.6">不知挈其綱領，</seg>
<seg xml:id="KR2o0025_tls_023-458a.7">以序一代之典章，</seg>
<seg xml:id="KR2o0025_tls_023-458a.8">遂使《會要》、《會典》之書，</seg>
<seg xml:id="KR2o0025_tls_023-458a.9">不能與史家之書誌合而為一，</seg>
<seg xml:id="KR2o0025_tls_023-458a.10">此則不可不深長思者也。</seg>
</p>
<p>
<seg xml:id="KR2o0025_tls_023-459a.1">古今載籍，</seg>
<seg xml:id="KR2o0025_tls_023-459a.2">合則易存，</seg>
<seg xml:id="KR2o0025_tls_023-459a.3">分則難恃。</seg>
<seg xml:id="KR2o0025_tls_023-459a.4">如謂掌故備於《會要》、《會典》，</seg>
<seg xml:id="KR2o0025_tls_023-459a.5">而史中書誌，</seg>
<seg xml:id="KR2o0025_tls_023-459a.6">不妨意存所重焉；</seg>
<seg xml:id="KR2o0025_tls_023-459a.7">則《漢志》不用漢官為綱領，</seg>
<seg xml:id="KR2o0025_tls_023-459a.8">而應劭之儀，</seg>
<seg xml:id="KR2o0025_tls_023-459a.9">殘闕不備；</seg>
<seg xml:id="KR2o0025_tls_023-459a.10">《晉志》不取晉官為綱領，</seg>
<seg xml:id="KR2o0025_tls_023-459a.11">而徐宣瑜之品<note>徐氏有《晉官品》。</note>，</seg>
<seg xml:id="KR2o0025_tls_023-459a.12">亡逸無存，</seg>
<seg xml:id="KR2o0025_tls_023-459a.13">其中大經大法，</seg>
<seg xml:id="KR2o0025_tls_023-459a.14">因是而不可窺其全體者，</seg>
<seg xml:id="KR2o0025_tls_023-459a.15">亦不少矣。</seg>
<seg xml:id="KR2o0025_tls_023-459a.16">且意存所重，</seg>
<seg xml:id="KR2o0025_tls_023-459a.17">一家私言，</seg>
<seg xml:id="KR2o0025_tls_023-459a.18">難為典則。</seg>
<seg xml:id="KR2o0025_tls_023-459a.19">若文章本乎制作，</seg>
<seg xml:id="KR2o0025_tls_023-459a.20">制作存乎官守；</seg>
<seg xml:id="KR2o0025_tls_023-459a.21">推而至於其極，</seg>
<seg xml:id="KR2o0025_tls_023-459a.22">則立官建制，</seg>
<seg xml:id="KR2o0025_tls_023-459a.23">聖人且不以天下為己私也；</seg>
<seg xml:id="KR2o0025_tls_023-459a.24">而載筆之士，</seg>
<seg xml:id="KR2o0025_tls_023-459a.25">又安可以己之意見為詳略耶？</seg>
</p>
<p>
<seg xml:id="KR2o0025_tls_023-460a.1">書誌之體宜畫一，</seg>
<seg xml:id="KR2o0025_tls_023-460a.2">而史家以參差失之。</seg>
<seg xml:id="KR2o0025_tls_023-460a.3">列傳之體本參差，</seg>
<seg xml:id="KR2o0025_tls_023-460a.4">而史家以畫一失之。</seg>
<seg xml:id="KR2o0025_tls_023-460a.5">典章制度，</seg>
<seg xml:id="KR2o0025_tls_023-460a.6">一本官《禮》，</seg>
<seg xml:id="KR2o0025_tls_023-460a.7">體例本截然也。</seg>
<seg xml:id="KR2o0025_tls_023-460a.8">然或有《天官》而無《地理》，</seg>
<seg xml:id="KR2o0025_tls_023-460a.9">或分《禮》、《樂》而合兵《刑》，</seg>
<seg xml:id="KR2o0025_tls_023-460a.10">不知以當代人官為綱紀，</seg>
<seg xml:id="KR2o0025_tls_023-460a.11">其失則散。</seg>
<seg xml:id="KR2o0025_tls_023-460a.12">列傳本乎《春秋》，</seg>
<seg xml:id="KR2o0025_tls_023-460a.13">原無定式，</seg>
<seg xml:id="KR2o0025_tls_023-460a.14">裁於司馬，</seg>
<seg xml:id="KR2o0025_tls_023-460a.15">略示區分。</seg>
<seg xml:id="KR2o0025_tls_023-460a.16">抑揚詠嘆，</seg>
<seg xml:id="KR2o0025_tls_023-460a.17">予奪分合，</seg>
<seg xml:id="KR2o0025_tls_023-460a.18">其中有《春秋》之直筆，</seg>
<seg xml:id="KR2o0025_tls_023-460a.19">亦兼詩人之微婉，</seg>
<seg xml:id="KR2o0025_tls_023-460a.20">難以一概繩也。</seg>
<seg xml:id="KR2o0025_tls_023-460a.21">後史分別門類，</seg>
<seg xml:id="KR2o0025_tls_023-460a.22">整齊先後，</seg>
<seg xml:id="KR2o0025_tls_023-460a.23">執泥官閥，</seg>
<seg xml:id="KR2o0025_tls_023-460a.24">錙銖尺寸，</seg>
<seg xml:id="KR2o0025_tls_023-460a.25">不敢稍越，</seg>
<seg xml:id="KR2o0025_tls_023-460a.26">其失則拘。</seg>
<seg xml:id="KR2o0025_tls_023-460a.27">散也，</seg>
<seg xml:id="KR2o0025_tls_023-460a.28">拘也，</seg>
<seg xml:id="KR2o0025_tls_023-460a.29">非著作之通裁也。</seg>
</p>
<p>
<seg xml:id="KR2o0025_tls_023-461a.1">州縣修誌，</seg>
<seg xml:id="KR2o0025_tls_023-461a.2">古者侯封一國之書也。</seg>
<seg xml:id="KR2o0025_tls_023-461a.3">吏戶兵刑之事，</seg>
<seg xml:id="KR2o0025_tls_023-461a.4">具體而微焉。</seg>
<seg xml:id="KR2o0025_tls_023-461a.5">今無其官而有吏，</seg>
<seg xml:id="KR2o0025_tls_023-461a.6">是亦職守之所在，</seg>
<seg xml:id="KR2o0025_tls_023-461a.7">掌故莫備於是，</seg>
<seg xml:id="KR2o0025_tls_023-461a.8">治法莫備於是矣。</seg>
<seg xml:id="KR2o0025_tls_023-461a.9">且府史之屬，</seg>
<seg xml:id="KR2o0025_tls_023-461a.10">《周官》具書其數，</seg>
<seg xml:id="KR2o0025_tls_023-461a.11">《會典》亦存其制，</seg>
<seg xml:id="KR2o0025_tls_023-461a.12">而所職一縣之典章，</seg>
<seg xml:id="KR2o0025_tls_023-461a.13">實兼該而可以為綱領；</seg>
<seg xml:id="KR2o0025_tls_023-461a.14">惟其人微而縉紳所不道，</seg>
<seg xml:id="KR2o0025_tls_023-461a.15">故誌家不以取裁焉。</seg>
<seg xml:id="KR2o0025_tls_023-461a.16">然有入境而問故，</seg>
<seg xml:id="KR2o0025_tls_023-461a.17">舍是莫由知其要，</seg>
<seg xml:id="KR2o0025_tls_023-461a.18">是以書吏為令史，</seg>
<seg xml:id="KR2o0025_tls_023-461a.19">首領之官曰典史。</seg>
<seg xml:id="KR2o0025_tls_023-461a.20">知令史典史之史，</seg>
<seg xml:id="KR2o0025_tls_023-461a.21">即綱紀掌故之史也，</seg>
<seg xml:id="KR2o0025_tls_023-461a.22">可以得修誌之要義矣。</seg>
</p>
<p>
<seg xml:id="KR2o0025_tls_023-462a.1">今之州縣，</seg>
<seg xml:id="KR2o0025_tls_023-462a.2">繁簡異勢，</seg>
<seg xml:id="KR2o0025_tls_023-462a.3">而掌故令史，</seg>
<seg xml:id="KR2o0025_tls_023-462a.4">因事定制，</seg>
<seg xml:id="KR2o0025_tls_023-462a.5">不盡皆吏戶兵刑之六曹也。</seg>
<seg xml:id="KR2o0025_tls_023-462a.6">然就一縣而誌其事，</seg>
<seg xml:id="KR2o0025_tls_023-462a.7">即以一縣之制定其書，</seg>
<seg xml:id="KR2o0025_tls_023-462a.8">且舉其凡目，</seg>
<seg xml:id="KR2o0025_tls_023-462a.9">而愈可以見一縣之事勢矣。</seg>
<seg xml:id="KR2o0025_tls_023-462a.10">案牘簿籍無文章，</seg>
<seg xml:id="KR2o0025_tls_023-462a.11">而一縣之文章，</seg>
<seg xml:id="KR2o0025_tls_023-462a.12">則必考端於此，</seg>
<seg xml:id="KR2o0025_tls_023-462a.13">常人日用而不知耳。</seg>
<seg xml:id="KR2o0025_tls_023-462a.14">今為挈其綱領，</seg>
<seg xml:id="KR2o0025_tls_023-462a.15">修明其書，</seg>
<seg xml:id="KR2o0025_tls_023-462a.16">使之因書而守其法度，</seg>
<seg xml:id="KR2o0025_tls_023-462a.17">因法而明其職掌，</seg>
<seg xml:id="KR2o0025_tls_023-462a.18">於是修其業而傳授得其人焉，</seg>
<seg xml:id="KR2o0025_tls_023-462a.19">古人所謂書契易而百官治，</seg>
<seg xml:id="KR2o0025_tls_023-462a.20">胥是道也。</seg>
</p>
<p>
<seg xml:id="KR2o0025_tls_023-463a.1">或謂掌故之書，</seg>
<seg xml:id="KR2o0025_tls_023-463a.2">各守專官，</seg>
<seg xml:id="KR2o0025_tls_023-463a.3">連床架屋，</seg>
<seg xml:id="KR2o0025_tls_023-463a.4">書誌之體所不能該，</seg>
<seg xml:id="KR2o0025_tls_023-463a.5">是以存之會典會要，</seg>
<seg xml:id="KR2o0025_tls_023-463a.6">而史誌別具心裁焉。</seg>
<seg xml:id="KR2o0025_tls_023-463a.7">此亦不可謂之知言也。</seg>
<seg xml:id="KR2o0025_tls_023-463a.8">《周官》挈一代之大綱，</seg>
<seg xml:id="KR2o0025_tls_023-463a.9">而儀禮三千，</seg>
<seg xml:id="KR2o0025_tls_023-463a.10">不聞全入春官；</seg>
<seg xml:id="KR2o0025_tls_023-463a.11">《司馬法》六篇，</seg>
<seg xml:id="KR2o0025_tls_023-463a.12">不聞全入夏官；</seg>
<seg xml:id="KR2o0025_tls_023-463a.13">然存宗伯司馬之職掌，</seg>
<seg xml:id="KR2o0025_tls_023-463a.14">而禮兵要義，</seg>
<seg xml:id="KR2o0025_tls_023-463a.15">可以指掌而談也。</seg>
<seg xml:id="KR2o0025_tls_023-463a.16">且如馬作《天官》，</seg>
<seg xml:id="KR2o0025_tls_023-463a.17">而太初歷象，</seg>
<seg xml:id="KR2o0025_tls_023-463a.18">不盡見於篇籍也。</seg>
<seg xml:id="KR2o0025_tls_023-463a.19">班著《藝文》；</seg>
<seg xml:id="KR2o0025_tls_023-463a.20">而劉歆《七略》，</seg>
<seg xml:id="KR2o0025_tls_023-463a.21">不盡存其論說也。</seg>
<seg xml:id="KR2o0025_tls_023-463a.22">史家約取掌故，</seg>
<seg xml:id="KR2o0025_tls_023-463a.23">以為學者之要刪，</seg>
<seg xml:id="KR2o0025_tls_023-463a.24">其與專門成書，</seg>
<seg xml:id="KR2o0025_tls_023-463a.25">不可一律求詳，</seg>
<seg xml:id="KR2o0025_tls_023-463a.26">亦其勢也。</seg>
<seg xml:id="KR2o0025_tls_023-463a.27">既不求詳，</seg>
<seg xml:id="KR2o0025_tls_023-463a.28">而又無綱紀以統攝之，</seg>
<seg xml:id="KR2o0025_tls_023-463a.29">則是散漫而無法也。</seg>
<seg xml:id="KR2o0025_tls_023-463a.30">以散漫無法之文，</seg>
<seg xml:id="KR2o0025_tls_023-463a.31">而欲部次一代之典章，</seg>
<seg xml:id="KR2o0025_tls_023-463a.32">宜乎難矣！</seg>
</p>
<p>
<seg xml:id="KR2o0025_tls_023-464a.1">或謂求掌故於令史，</seg>
<seg xml:id="KR2o0025_tls_023-464a.2">而以吏戶兵刑為綱領，</seg>
<seg xml:id="KR2o0025_tls_023-464a.3">則紀表圖書之體，</seg>
<seg xml:id="KR2o0025_tls_023-464a.4">不可復分也。</seg>
<seg xml:id="KR2o0025_tls_023-464a.5">如選舉之表，</seg>
<seg xml:id="KR2o0025_tls_023-464a.6">當入吏書，</seg>
<seg xml:id="KR2o0025_tls_023-464a.7">河道之圖，</seg>
<seg xml:id="KR2o0025_tls_023-464a.8">當入工書，</seg>
<seg xml:id="KR2o0025_tls_023-464a.9">充類之盡，</seg>
<seg xml:id="KR2o0025_tls_023-464a.10">則一誌但存六書而已矣，</seg>
<seg xml:id="KR2o0025_tls_023-464a.11">何以復分諸體也？</seg>
<seg xml:id="KR2o0025_tls_023-464a.12">此亦不可謂之知言也。</seg>
<seg xml:id="KR2o0025_tls_023-464a.13">古人著書，</seg>
<seg xml:id="KR2o0025_tls_023-464a.14">各有義類；</seg>
<seg xml:id="KR2o0025_tls_023-464a.15">義類既分，</seg>
<seg xml:id="KR2o0025_tls_023-464a.16">不可強合也。</seg>
<seg xml:id="KR2o0025_tls_023-464a.17">司馬氏本周譜而作表，</seg>
<seg xml:id="KR2o0025_tls_023-464a.18">然譜歷之書，</seg>
<seg xml:id="KR2o0025_tls_023-464a.19">掌之太史，</seg>
<seg xml:id="KR2o0025_tls_023-464a.20">而旁行斜上之體，</seg>
<seg xml:id="KR2o0025_tls_023-464a.21">不聞雜入六典之中。</seg>
<seg xml:id="KR2o0025_tls_023-464a.22">蓋圖譜各有專書，</seg>
<seg xml:id="KR2o0025_tls_023-464a.23">而書誌一體，</seg>
<seg xml:id="KR2o0025_tls_023-464a.24">專重典章與制度，</seg>
<seg xml:id="KR2o0025_tls_023-464a.25">自宜一代人官為統紀耳。</seg>
<seg xml:id="KR2o0025_tls_023-464a.26">非謂專門別為體例之作，</seg>
<seg xml:id="KR2o0025_tls_023-464a.27">皆雜其中，</seg>
<seg xml:id="KR2o0025_tls_023-464a.28">乃稱隱括也。</seg>
<seg xml:id="KR2o0025_tls_023-464a.29">且如六藝皆周官所掌，</seg>
<seg xml:id="KR2o0025_tls_023-464a.30">而《易》不載於太卜，</seg>
<seg xml:id="KR2o0025_tls_023-464a.31">《詩》不載於太師，</seg>
<seg xml:id="KR2o0025_tls_023-464a.32">然三《易》之名，</seg>
<seg xml:id="KR2o0025_tls_023-464a.33">未嘗不見於太卜；</seg>
<seg xml:id="KR2o0025_tls_023-464a.34">而四《詩》之目，</seg>
<seg xml:id="KR2o0025_tls_023-464a.35">則又未嘗不著於太師也，</seg>
<seg xml:id="KR2o0025_tls_023-464a.36">是其義矣。</seg>
</p>
<p>
<seg xml:id="KR2o0025_tls_023-465a.1">六卿聯事，</seg>
<seg xml:id="KR2o0025_tls_023-465a.2">交互見功，</seg>
<seg xml:id="KR2o0025_tls_023-465a.3">前人所以有冬官散在五典之疑也。</seg>
<seg xml:id="KR2o0025_tls_023-465a.4">州縣因地制宜，</seg>
<seg xml:id="KR2o0025_tls_023-465a.5">尤無一成之法，</seg>
<seg xml:id="KR2o0025_tls_023-465a.6">如丁口為戶房所領，</seg>
<seg xml:id="KR2o0025_tls_023-465a.7">而編戶煙冊，</seg>
<seg xml:id="KR2o0025_tls_023-465a.8">乃屬刑房；</seg>
<seg xml:id="KR2o0025_tls_023-465a.9">以煙冊非賦丁，</seg>
<seg xml:id="KR2o0025_tls_023-465a.10">而立意在詰奸也。</seg>
<seg xml:id="KR2o0025_tls_023-465a.11">武生武舉隸兵部，</seg>
<seg xml:id="KR2o0025_tls_023-465a.12">而承辦乃在禮房；</seg>
<seg xml:id="KR2o0025_tls_023-465a.13">以生員不分文武，</seg>
<seg xml:id="KR2o0025_tls_023-465a.14">皆在學校，</seg>
<seg xml:id="KR2o0025_tls_023-465a.15">而學校通於貢舉也。</seg>
<seg xml:id="KR2o0025_tls_023-465a.16">分合詳略之間，</seg>
<seg xml:id="KR2o0025_tls_023-465a.17">求其所以然者而考之，</seg>
<seg xml:id="KR2o0025_tls_023-465a.18">何莫非學問耶？</seg>
</p>
<p>
<seg xml:id="KR2o0025_tls_023-466a.1">永清縣志政略序例</seg>
</p>
<p>
<seg xml:id="KR2o0025_tls_023-467a.1">近代誌家，</seg>
<seg xml:id="KR2o0025_tls_023-467a.2">以人物為綱，</seg>
<seg xml:id="KR2o0025_tls_023-467a.3">而名宦、鄉賢、流寓諸條，</seg>
<seg xml:id="KR2o0025_tls_023-467a.4">標分為目，</seg>
<seg xml:id="KR2o0025_tls_023-467a.5">其例蓋創於元明之一統誌。</seg>
<seg xml:id="KR2o0025_tls_023-467a.6">而部府州縣之國別為書，</seg>
<seg xml:id="KR2o0025_tls_023-467a.7">亦用統誌類纂之法，</seg>
<seg xml:id="KR2o0025_tls_023-467a.8">可謂失其體矣。</seg>
<seg xml:id="KR2o0025_tls_023-467a.9">夫人物之不當類纂，</seg>
<seg xml:id="KR2o0025_tls_023-467a.10">義例詳於例傳首篇；</seg>
<seg xml:id="KR2o0025_tls_023-467a.11">名宦之不當收於人物，</seg>
<seg xml:id="KR2o0025_tls_023-467a.12">則未達乎著述體裁，</seg>
<seg xml:id="KR2o0025_tls_023-467a.13">而因昧於權衡義理者也。</seg>
<seg xml:id="KR2o0025_tls_023-467a.14">古者侯封世治，</seg>
<seg xml:id="KR2o0025_tls_023-467a.15">列國自具春秋<note>羊舌肸《晉春秋》，墨子所引《燕春秋》。</note>，</seg>
<seg xml:id="KR2o0025_tls_023-467a.16">則君臨封內，</seg>
<seg xml:id="KR2o0025_tls_023-467a.17">元年但奉王正而已。</seg>
<seg xml:id="KR2o0025_tls_023-467a.18">至封建罷而郡縣，</seg>
<seg xml:id="KR2o0025_tls_023-467a.19">守令承奉詔條，</seg>
<seg xml:id="KR2o0025_tls_023-467a.20">萬里之外，</seg>
<seg xml:id="KR2o0025_tls_023-467a.21">亦如畿內守土之官，</seg>
<seg xml:id="KR2o0025_tls_023-467a.22">甘棠之詠召公，</seg>
<seg xml:id="KR2o0025_tls_023-467a.23">鄭人之歌子產，</seg>
<seg xml:id="KR2o0025_tls_023-467a.24">馬、班《循吏》之傳，</seg>
<seg xml:id="KR2o0025_tls_023-467a.25">所以與時為升降也。</seg>
<seg xml:id="KR2o0025_tls_023-467a.26">若夫正史而外，</seg>
<seg xml:id="KR2o0025_tls_023-467a.27">州部專書，</seg>
<seg xml:id="KR2o0025_tls_023-467a.28">古有作者，</seg>
<seg xml:id="KR2o0025_tls_023-467a.29">義例非無可繹。</seg>
<seg xml:id="KR2o0025_tls_023-467a.30">梁元帝有《丹陽尹傳》<note>《隋志》凡十卷。</note>，</seg>
<seg xml:id="KR2o0025_tls_023-467a.31">賀氏有《會稽太守贊》<note>《唐志》凡二卷。</note>，</seg>
<seg xml:id="KR2o0025_tls_023-467a.32">唐人有《成都幕府記》<note>《唐志》凡二卷，起貞元，訖咸通。</note>，</seg>
<seg xml:id="KR2o0025_tls_023-467a.33">皆取蒞是邦者，</seg>
<seg xml:id="KR2o0025_tls_023-467a.34">註其名跡。</seg>
<seg xml:id="KR2o0025_tls_023-467a.35">其書別出，</seg>
<seg xml:id="KR2o0025_tls_023-467a.36">初不與《廣陵烈士傳》<note>華隔撰，見《隋志》。</note>《會稽先賢傳》<note>謝承撰，見《隋志》。</note>《益部耆舊傳》<note>陳壽撰，見《隋志》。</note>猥雜登書。</seg>
<seg xml:id="KR2o0025_tls_023-467a.37">是則棠陰長吏，</seg>
<seg xml:id="KR2o0025_tls_023-467a.38">與夫梓裏名流，</seg>
<seg xml:id="KR2o0025_tls_023-467a.39">初非類附雲龍，</seg>
<seg xml:id="KR2o0025_tls_023-467a.40">固亦事同風馬者也。</seg>
<seg xml:id="KR2o0025_tls_023-467a.41">敘次名宦，</seg>
<seg xml:id="KR2o0025_tls_023-467a.42">不可與鄉賢同為列傳，</seg>
<seg xml:id="KR2o0025_tls_023-467a.43">非第客主異形，</seg>
<seg xml:id="KR2o0025_tls_023-467a.44">抑亦詳略殊體也。</seg>
<seg xml:id="KR2o0025_tls_023-467a.45">長吏官於斯土，</seg>
<seg xml:id="KR2o0025_tls_023-467a.46">取其有以作此一方，</seg>
<seg xml:id="KR2o0025_tls_023-467a.47">興利除弊，</seg>
<seg xml:id="KR2o0025_tls_023-467a.48">遺德在民，</seg>
<seg xml:id="KR2o0025_tls_023-467a.49">即當屍而祝之。</seg>
<seg xml:id="KR2o0025_tls_023-467a.50">否則學類顏、曾，</seg>
<seg xml:id="KR2o0025_tls_023-467a.51">行同連、惠，</seg>
<seg xml:id="KR2o0025_tls_023-467a.52">於縣無補，</seg>
<seg xml:id="KR2o0025_tls_023-467a.53">誌筆不能越境而書，</seg>
<seg xml:id="KR2o0025_tls_023-467a.54">亦其理也。</seg>
<seg xml:id="KR2o0025_tls_023-467a.55">如其未仕之前，</seg>
<seg xml:id="KR2o0025_tls_023-467a.56">鄉評未允，</seg>
<seg xml:id="KR2o0025_tls_023-467a.57">去官之後，</seg>
<seg xml:id="KR2o0025_tls_023-467a.58">晚節不終，</seg>
<seg xml:id="KR2o0025_tls_023-467a.59">茍為一時循良，</seg>
<seg xml:id="KR2o0025_tls_023-467a.60">便紀一方善政。</seg>
<seg xml:id="KR2o0025_tls_023-467a.61">吳起殺妻，</seg>
<seg xml:id="KR2o0025_tls_023-467a.62">而效奏西河，</seg>
<seg xml:id="KR2o0025_tls_023-467a.63">於誌不當追既往也。</seg>
<seg xml:id="KR2o0025_tls_023-467a.64">黃霸為相，</seg>
<seg xml:id="KR2o0025_tls_023-467a.65">而譽減潁川，</seg>
<seg xml:id="KR2o0025_tls_023-467a.66">於誌不逆其將來也。</seg>
<seg xml:id="KR2o0025_tls_023-467a.67">以政為重，</seg>
<seg xml:id="KR2o0025_tls_023-467a.68">而他事皆在所輕；</seg>
<seg xml:id="KR2o0025_tls_023-467a.69">豈與斯土之人，</seg>
<seg xml:id="KR2o0025_tls_023-467a.70">原始要終，</seg>
<seg xml:id="KR2o0025_tls_023-467a.71">而編為列傳者，</seg>
<seg xml:id="KR2o0025_tls_023-467a.72">可同其體制歟？</seg>
</p>
<p>
<seg xml:id="KR2o0025_tls_023-468a.1">舊誌於職官條下，</seg>
<seg xml:id="KR2o0025_tls_023-468a.2">備書政跡，</seg>
<seg xml:id="KR2o0025_tls_023-468a.3">而名宦僅占虛篇，</seg>
<seg xml:id="KR2o0025_tls_023-468a.4">惟於姓名之下，</seg>
<seg xml:id="KR2o0025_tls_023-468a.5">註雲事已詳前而已。</seg>
<seg xml:id="KR2o0025_tls_023-468a.6">是不但賓主倒置，</seg>
<seg xml:id="KR2o0025_tls_023-468a.7">抑亦未辨於褒貶去取，</seg>
<seg xml:id="KR2o0025_tls_023-468a.8">全失《春秋》之據事直書也。</seg>
<seg xml:id="KR2o0025_tls_023-468a.9">夫選舉為人物之綱目，</seg>
<seg xml:id="KR2o0025_tls_023-468a.10">猶職官為名宦之綱目也。</seg>
<seg xml:id="KR2o0025_tls_023-468a.11">選舉職官之不計賢否，</seg>
<seg xml:id="KR2o0025_tls_023-468a.12">猶名宦人物之不計崇卑，</seg>
<seg xml:id="KR2o0025_tls_023-468a.13">例不相侔而義實相資也。</seg>
<seg xml:id="KR2o0025_tls_023-468a.14">選舉有表而列傳無名，</seg>
<seg xml:id="KR2o0025_tls_023-468a.15">與職官有表而政略無誌，</seg>
<seg xml:id="KR2o0025_tls_023-468a.16">觀者依檢先後，</seg>
<seg xml:id="KR2o0025_tls_023-468a.17">責實循名，</seg>
<seg xml:id="KR2o0025_tls_023-468a.18">語無褒貶而意具抑揚，</seg>
<seg xml:id="KR2o0025_tls_023-468a.19">豈不可為後起者勸耶？</seg>
</p>
<p>
<seg xml:id="KR2o0025_tls_023-469a.1">列傳之體縟而文，</seg>
<seg xml:id="KR2o0025_tls_023-469a.2">政略之體直而簡，</seg>
<seg xml:id="KR2o0025_tls_023-469a.3">非載筆有殊致，</seg>
<seg xml:id="KR2o0025_tls_023-469a.4">蓋事理有宜然也。</seg>
<seg xml:id="KR2o0025_tls_023-469a.5">列傳包羅鉅細，</seg>
<seg xml:id="KR2o0025_tls_023-469a.6">品藻人物，</seg>
<seg xml:id="KR2o0025_tls_023-469a.7">有類從如族，</seg>
<seg xml:id="KR2o0025_tls_023-469a.8">有分部如井；</seg>
<seg xml:id="KR2o0025_tls_023-469a.9">變化不拘，</seg>
<seg xml:id="KR2o0025_tls_023-469a.10">《易》之象也；</seg>
<seg xml:id="KR2o0025_tls_023-469a.11">敷道陳謨，</seg>
<seg xml:id="KR2o0025_tls_023-469a.12">《書》之質也；</seg>
<seg xml:id="KR2o0025_tls_023-469a.13">抑揚詠嘆，</seg>
<seg xml:id="KR2o0025_tls_023-469a.14">《詩》之旨也；</seg>
<seg xml:id="KR2o0025_tls_023-469a.15">繁曲委折，</seg>
<seg xml:id="KR2o0025_tls_023-469a.16">《禮》之倫也；</seg>
<seg xml:id="KR2o0025_tls_023-469a.17">比事屬辭，</seg>
<seg xml:id="KR2o0025_tls_023-469a.18">《春秋》之本義也。</seg>
<seg xml:id="KR2o0025_tls_023-469a.19">具人倫之鑒，</seg>
<seg xml:id="KR2o0025_tls_023-469a.20">盡事物之理，</seg>
<seg xml:id="KR2o0025_tls_023-469a.21">懷千古之志，</seg>
<seg xml:id="KR2o0025_tls_023-469a.22">擷經傳之腴，</seg>
<seg xml:id="KR2o0025_tls_023-469a.23">發為文章，</seg>
<seg xml:id="KR2o0025_tls_023-469a.24">不可方物。</seg>
<seg xml:id="KR2o0025_tls_023-469a.25">故馬、班之才，</seg>
<seg xml:id="KR2o0025_tls_023-469a.26">不盡於本紀表誌，</seg>
<seg xml:id="KR2o0025_tls_023-469a.27">而盡於列傳也。</seg>
<seg xml:id="KR2o0025_tls_023-469a.28">至於政略之體，</seg>
<seg xml:id="KR2o0025_tls_023-469a.29">義取謹嚴，</seg>
<seg xml:id="KR2o0025_tls_023-469a.30">意存補救，</seg>
<seg xml:id="KR2o0025_tls_023-469a.31">時世拘於先後，</seg>
<seg xml:id="KR2o0025_tls_023-469a.32">紀述要於經綸。</seg>
<seg xml:id="KR2o0025_tls_023-469a.33">蓋將峻潔其體，</seg>
<seg xml:id="KR2o0025_tls_023-469a.34">可以臨蒞邦人，</seg>
<seg xml:id="KR2o0025_tls_023-469a.35">冠冕列傳，</seg>
<seg xml:id="KR2o0025_tls_023-469a.36">經緯錯綜，</seg>
<seg xml:id="KR2o0025_tls_023-469a.37">主在樞紐，</seg>
<seg xml:id="KR2o0025_tls_023-469a.38">是固難為文士言也。</seg>
</p>
<p>
<seg xml:id="KR2o0025_tls_023-470a.1">古人有經無緯之書，</seg>
<seg xml:id="KR2o0025_tls_023-470a.2">大抵名之以略。</seg>
<seg xml:id="KR2o0025_tls_023-470a.3">裴子野取沈約《宋書》，</seg>
<seg xml:id="KR2o0025_tls_023-470a.4">而編年稱略，</seg>
<seg xml:id="KR2o0025_tls_023-470a.5">亦其例也。</seg>
<seg xml:id="KR2o0025_tls_023-470a.6">而劉知幾譏裴氏之書名略，</seg>
<seg xml:id="KR2o0025_tls_023-470a.7">而文不免繁，</seg>
<seg xml:id="KR2o0025_tls_023-470a.8">斯亦未達於古人之旨。</seg>
<seg xml:id="KR2o0025_tls_023-470a.9">《黃石》、《淮南》<note>《黃石公三略》、《淮南子·要略》。</note>，</seg>
<seg xml:id="KR2o0025_tls_023-470a.10">諸子之篇也。</seg>
<seg xml:id="KR2o0025_tls_023-470a.11">張溫、魚豢<note>張溫《三史略》、魚豢《典略》。</note>史冊之文也。</seg>
<seg xml:id="KR2o0025_tls_023-470a.12">其中亦有謨略之意，</seg>
<seg xml:id="KR2o0025_tls_023-470a.13">何嘗盡取節文為義歟？</seg>
</p>
<p>
<seg xml:id="KR2o0025_tls_023-471a.1">循吏之跡，</seg>
<seg xml:id="KR2o0025_tls_023-471a.2">難於誌鄉賢也。</seg>
<seg xml:id="KR2o0025_tls_023-471a.3">治有賞罰，</seg>
<seg xml:id="KR2o0025_tls_023-471a.4">賞罰出而恩怨生，</seg>
<seg xml:id="KR2o0025_tls_023-471a.5">人言之不齊，</seg>
<seg xml:id="KR2o0025_tls_023-471a.6">其難一也。</seg>
<seg xml:id="KR2o0025_tls_023-471a.7">事有廢興，</seg>
<seg xml:id="KR2o0025_tls_023-471a.8">廢興異而難易殊，</seg>
<seg xml:id="KR2o0025_tls_023-471a.9">今昔之互視，</seg>
<seg xml:id="KR2o0025_tls_023-471a.10">其難二也。</seg>
<seg xml:id="KR2o0025_tls_023-471a.11">官有去留，</seg>
<seg xml:id="KR2o0025_tls_023-471a.12">非若鄉人之子姓具在，</seg>
<seg xml:id="KR2o0025_tls_023-471a.13">則跡遠者易湮，</seg>
<seg xml:id="KR2o0025_tls_023-471a.14">其難三也。</seg>
<seg xml:id="KR2o0025_tls_023-471a.15">循吏悃愊無華，</seg>
<seg xml:id="KR2o0025_tls_023-471a.16">巧宦善於緣飾，</seg>
<seg xml:id="KR2o0025_tls_023-471a.17">去思之碑，</seg>
<seg xml:id="KR2o0025_tls_023-471a.18">半是愧辭，</seg>
<seg xml:id="KR2o0025_tls_023-471a.19">頌祝之言，</seg>
<seg xml:id="KR2o0025_tls_023-471a.20">難徵實跡，</seg>
<seg xml:id="KR2o0025_tls_023-471a.21">其難四也。</seg>
<seg xml:id="KR2o0025_tls_023-471a.22">擢當要路，</seg>
<seg xml:id="KR2o0025_tls_023-471a.23">載筆不敢直道，</seg>
<seg xml:id="KR2o0025_tls_023-471a.24">移治鄰封，</seg>
<seg xml:id="KR2o0025_tls_023-471a.25">瞻顧豈遂無情？</seg>
<seg xml:id="KR2o0025_tls_023-471a.26">其難五也。</seg>
<seg xml:id="KR2o0025_tls_023-471a.27">世法本多顧忌，</seg>
<seg xml:id="KR2o0025_tls_023-471a.28">人情成敗論才，</seg>
<seg xml:id="KR2o0025_tls_023-471a.29">偶遭罣誤彈章，</seg>
<seg xml:id="KR2o0025_tls_023-471a.30">便謂其人不善，</seg>
<seg xml:id="KR2o0025_tls_023-471a.31">其難六也。</seg>
<seg xml:id="KR2o0025_tls_023-471a.32">舊誌紀載無法，</seg>
<seg xml:id="KR2o0025_tls_023-471a.33">風塵金石易湮，</seg>
<seg xml:id="KR2o0025_tls_023-471a.34">縱能粗舉大凡，</seg>
<seg xml:id="KR2o0025_tls_023-471a.35">歲月首趾莫考，</seg>
<seg xml:id="KR2o0025_tls_023-471a.36">其難七也。</seg>
<seg xml:id="KR2o0025_tls_023-471a.37">知其難，</seg>
<seg xml:id="KR2o0025_tls_023-471a.38">而不敢不即聞見以存其涯略，</seg>
<seg xml:id="KR2o0025_tls_023-471a.39">所以窮於無可如何，</seg>
<seg xml:id="KR2o0025_tls_023-471a.40">而益致其慎爾。</seg>
</p>
<p>
<seg xml:id="KR2o0025_tls_023-472a.1">列傳首標姓名，</seg>
<seg xml:id="KR2o0025_tls_023-472a.2">次敘宮閥，</seg>
<seg xml:id="KR2o0025_tls_023-472a.3">史文一定之例也。</seg>
<seg xml:id="KR2o0025_tls_023-472a.4">政略以官標首，</seg>
<seg xml:id="KR2o0025_tls_023-472a.5">非惟賓主之理宜然，</seg>
<seg xml:id="KR2o0025_tls_023-472a.6">抑亦顧名思義之旨，</seg>
<seg xml:id="KR2o0025_tls_023-472a.7">不可忽爾。</seg>
<seg xml:id="KR2o0025_tls_023-472a.8">舊誌以知縣縣丞之屬，</seg>
<seg xml:id="KR2o0025_tls_023-472a.9">分類編次，</seg>
<seg xml:id="KR2o0025_tls_023-472a.10">不以歷官先後為序，</seg>
<seg xml:id="KR2o0025_tls_023-472a.11">非政略之意，</seg>
<seg xml:id="KR2o0025_tls_023-472a.12">故無足責也。</seg>
</p>
<p>
<seg xml:id="KR2o0025_tls_023-473a.1">永清縣志列傳序例</seg>
</p>
<p>
<seg xml:id="KR2o0025_tls_023-474a.1">傳者對經之稱，</seg>
<seg xml:id="KR2o0025_tls_023-474a.2">所以轉授訓詁，</seg>
<seg xml:id="KR2o0025_tls_023-474a.3">演繹義蘊，</seg>
<seg xml:id="KR2o0025_tls_023-474a.4">不得已而筆之於書者也。</seg>
<seg xml:id="KR2o0025_tls_023-474a.5">左氏匯萃寶書，</seg>
<seg xml:id="KR2o0025_tls_023-474a.6">詳具《春秋》終始，</seg>
<seg xml:id="KR2o0025_tls_023-474a.7">而司馬氏以人別為篇，</seg>
<seg xml:id="KR2o0025_tls_023-474a.8">標傳稱列，</seg>
<seg xml:id="KR2o0025_tls_023-474a.9">所由名矣。</seg>
<seg xml:id="KR2o0025_tls_023-474a.10">經旨簡嚴，</seg>
<seg xml:id="KR2o0025_tls_023-474a.11">而傳文華美，</seg>
<seg xml:id="KR2o0025_tls_023-474a.12">於是文人沿流忘源，</seg>
<seg xml:id="KR2o0025_tls_023-474a.13">相率而撰無經之傳，</seg>
<seg xml:id="KR2o0025_tls_023-474a.14">則唐宋文集之中，</seg>
<seg xml:id="KR2o0025_tls_023-474a.15">所以紛紛多傳體也。</seg>
<seg xml:id="KR2o0025_tls_023-474a.16">近人有謂文人不作史官，</seg>
<seg xml:id="KR2o0025_tls_023-474a.17">於分不得撰傳。</seg>
<seg xml:id="KR2o0025_tls_023-474a.18">夫以繹經之題，</seg>
<seg xml:id="KR2o0025_tls_023-474a.19">逐末遺本，</seg>
<seg xml:id="KR2o0025_tls_023-474a.20">折以法度，</seg>
<seg xml:id="KR2o0025_tls_023-474a.21">彼實無辭。</seg>
<seg xml:id="KR2o0025_tls_023-474a.22">而乃稱說史官，</seg>
<seg xml:id="KR2o0025_tls_023-474a.23">罪其越俎，</seg>
<seg xml:id="KR2o0025_tls_023-474a.24">使彼反唇相譏，</seg>
<seg xml:id="KR2o0025_tls_023-474a.25">以謂公穀非魯太史，</seg>
<seg xml:id="KR2o0025_tls_023-474a.26">何以亦有傳文？</seg>
<seg xml:id="KR2o0025_tls_023-474a.27">則其人當無說以自解也。</seg>
<seg xml:id="KR2o0025_tls_023-474a.28">且使身為史官，</seg>
<seg xml:id="KR2o0025_tls_023-474a.29">未有本紀，</seg>
<seg xml:id="KR2o0025_tls_023-474a.30">豈遽可以為列傳耶？</seg>
<seg xml:id="KR2o0025_tls_023-474a.31">此傳例之不可不明者也。</seg>
</p>
<p>
<seg xml:id="KR2o0025_tls_023-475a.1">無經之傳，</seg>
<seg xml:id="KR2o0025_tls_023-475a.2">文人之集也。</seg>
<seg xml:id="KR2o0025_tls_023-475a.3">無傳之經，</seg>
<seg xml:id="KR2o0025_tls_023-475a.4">方州之志也。</seg>
<seg xml:id="KR2o0025_tls_023-475a.5">文集失之艷而誣，</seg>
<seg xml:id="KR2o0025_tls_023-475a.6">方誌失之短而俗矣。</seg>
<seg xml:id="KR2o0025_tls_023-475a.7">自獲麟絕筆以來，</seg>
<seg xml:id="KR2o0025_tls_023-475a.8">史官不知百國寶書之義。</seg>
<seg xml:id="KR2o0025_tls_023-475a.9">州郡掌故，</seg>
<seg xml:id="KR2o0025_tls_023-475a.10">名曰圖經；</seg>
<seg xml:id="KR2o0025_tls_023-475a.11">歷世既久，</seg>
<seg xml:id="KR2o0025_tls_023-475a.12">圖亡而經孤，</seg>
<seg xml:id="KR2o0025_tls_023-475a.13">傳體不詳，</seg>
<seg xml:id="KR2o0025_tls_023-475a.14">其書遂成瓠落矣。</seg>
<seg xml:id="KR2o0025_tls_023-475a.15">樂史《寰宇記》，</seg>
<seg xml:id="KR2o0025_tls_023-475a.16">襲用《元和志》體，</seg>
<seg xml:id="KR2o0025_tls_023-475a.17">而名勝故跡，</seg>
<seg xml:id="KR2o0025_tls_023-475a.18">略存於點綴。</seg>
<seg xml:id="KR2o0025_tls_023-475a.19">其後元明《一統志》，</seg>
<seg xml:id="KR2o0025_tls_023-475a.20">遂以人物、列女、名宦、流寓諸目，</seg>
<seg xml:id="KR2o0025_tls_023-475a.21">與山川、祠墓，</seg>
<seg xml:id="KR2o0025_tls_023-475a.22">分類相次焉。</seg>
<seg xml:id="KR2o0025_tls_023-475a.23">此則地理專門，</seg>
<seg xml:id="KR2o0025_tls_023-475a.24">略具類纂之意，</seg>
<seg xml:id="KR2o0025_tls_023-475a.25">以供詞章家之應時取給爾，</seg>
<seg xml:id="KR2o0025_tls_023-475a.26">初不以是為重輕者也<note>閻若璩欲去《一統志》之人物門，此說似是。其實此等亦自無傷，古人亦不盡廢也。蓋此等此，原不關正史體裁也。</note>。</seg>
<seg xml:id="KR2o0025_tls_023-475a.27">州縣之志，</seg>
<seg xml:id="KR2o0025_tls_023-475a.28">本具一國之史裁，</seg>
<seg xml:id="KR2o0025_tls_023-475a.29">而撰述者轉用一統類纂之標目，</seg>
<seg xml:id="KR2o0025_tls_023-475a.30">豈曰博收以備國史之約取乎？</seg>
</p>
<p>
<seg xml:id="KR2o0025_tls_023-476a.1">列傳之有題目，</seg>
<seg xml:id="KR2o0025_tls_023-476a.2">蓋事重於人，</seg>
<seg xml:id="KR2o0025_tls_023-476a.3">如《儒林》、《循吏》之篇，</seg>
<seg xml:id="KR2o0025_tls_023-476a.4">初不為施、孟、梁邱、龔、黃、卓、魯諸人而設也。</seg>
<seg xml:id="KR2o0025_tls_023-476a.5">其餘人類之不同，</seg>
<seg xml:id="KR2o0025_tls_023-476a.6">奚翅什百倍蓰而千萬？</seg>
<seg xml:id="KR2o0025_tls_023-476a.7">必欲盡以二字為標題，</seg>
<seg xml:id="KR2o0025_tls_023-476a.8">夫子亦云方人，</seg>
<seg xml:id="KR2o0025_tls_023-476a.9">我則不暇矣。</seg>
<seg xml:id="KR2o0025_tls_023-476a.10">歐陽《五代》一史，</seg>
<seg xml:id="KR2o0025_tls_023-476a.11">盡人皆署其品目，</seg>
<seg xml:id="KR2o0025_tls_023-476a.12">豈所語於《春秋》經世，</seg>
<seg xml:id="KR2o0025_tls_023-476a.13">聖人所以議而不斷哉？</seg>
<seg xml:id="KR2o0025_tls_023-476a.14">方州之志，</seg>
<seg xml:id="KR2o0025_tls_023-476a.15">刪取事略，</seg>
<seg xml:id="KR2o0025_tls_023-476a.16">區類以編，</seg>
<seg xml:id="KR2o0025_tls_023-476a.17">觀者索然，</seg>
<seg xml:id="KR2o0025_tls_023-476a.18">如窺點鬼之簿。</seg>
<seg xml:id="KR2o0025_tls_023-476a.19">至於名賢列女，</seg>
<seg xml:id="KR2o0025_tls_023-476a.20">別有狀誌傳銘，</seg>
<seg xml:id="KR2o0025_tls_023-476a.21">又為分裂篇章，</seg>
<seg xml:id="KR2o0025_tls_023-476a.22">別著藝文之下。</seg>
<seg xml:id="KR2o0025_tls_023-476a.23">於是無可奈何，</seg>
<seg xml:id="KR2o0025_tls_023-476a.24">但增子註，</seg>
<seg xml:id="KR2o0025_tls_023-476a.25">此雲詳見某卷，</seg>
<seg xml:id="KR2o0025_tls_023-476a.26">彼雲已列某條，</seg>
<seg xml:id="KR2o0025_tls_023-476a.27">復見疊出，</seg>
<seg xml:id="KR2o0025_tls_023-476a.28">使人披閱為勞，</seg>
<seg xml:id="KR2o0025_tls_023-476a.29">不識何故而好為自擾也！</seg>
<seg xml:id="KR2o0025_tls_023-476a.30">此又誌家列傳之不可不深長思者也。</seg>
</p>
<p>
<seg xml:id="KR2o0025_tls_023-477a.1">近代之人，</seg>
<seg xml:id="KR2o0025_tls_023-477a.2">據所見聞，</seg>
<seg xml:id="KR2o0025_tls_023-477a.3">編次列傳，</seg>
<seg xml:id="KR2o0025_tls_023-477a.4">固其宜也。</seg>
<seg xml:id="KR2o0025_tls_023-477a.5">伊古有人，</seg>
<seg xml:id="KR2o0025_tls_023-477a.6">已詳前史，</seg>
<seg xml:id="KR2o0025_tls_023-477a.7">錄其史傳正文，</seg>
<seg xml:id="KR2o0025_tls_023-477a.8">無所更易，</seg>
<seg xml:id="KR2o0025_tls_023-477a.9">抑亦馬、班遞相刪述，</seg>
<seg xml:id="KR2o0025_tls_023-477a.10">而不肯擅作聰明之旨也。</seg>
<seg xml:id="KR2o0025_tls_023-477a.11">雖然，</seg>
<seg xml:id="KR2o0025_tls_023-477a.12">列史作傳，</seg>
<seg xml:id="KR2o0025_tls_023-477a.13">一書之中，</seg>
<seg xml:id="KR2o0025_tls_023-477a.14">互為詳略，</seg>
<seg xml:id="KR2o0025_tls_023-477a.15">觀者可以周覽而知也。</seg>
<seg xml:id="KR2o0025_tls_023-477a.16">是以《陳餘傳》中，</seg>
<seg xml:id="KR2o0025_tls_023-477a.17">並詳張耳之跡，</seg>
<seg xml:id="KR2o0025_tls_023-477a.18">管晏政事，</seg>
<seg xml:id="KR2o0025_tls_023-477a.19">備於太公之篇，</seg>
<seg xml:id="KR2o0025_tls_023-477a.20">其明驗也。</seg>
<seg xml:id="KR2o0025_tls_023-477a.21">今既裁史以入誌，</seg>
<seg xml:id="KR2o0025_tls_023-477a.22">猶仍列傳原文，</seg>
<seg xml:id="KR2o0025_tls_023-477a.23">而不采史文之互見，</seg>
<seg xml:id="KR2o0025_tls_023-477a.24">是何以異於鍥彼舟痕，</seg>
<seg xml:id="KR2o0025_tls_023-477a.25">而求我故劍也？</seg>
</p>
<p>
<seg xml:id="KR2o0025_tls_023-478a.1">史文有訛謬，</seg>
<seg xml:id="KR2o0025_tls_023-478a.2">而誌家訂正之，</seg>
<seg xml:id="KR2o0025_tls_023-478a.3">則必證明其故，</seg>
<seg xml:id="KR2o0025_tls_023-478a.4">而見我之改易，</seg>
<seg xml:id="KR2o0025_tls_023-478a.5">初非出於得已也。</seg>
<seg xml:id="KR2o0025_tls_023-478a.6">是亦時勢使然，</seg>
<seg xml:id="KR2o0025_tls_023-478a.7">故司馬氏《通鑒考異》，</seg>
<seg xml:id="KR2o0025_tls_023-478a.8">不得同馬、班之自我作古也。</seg>
<seg xml:id="KR2o0025_tls_023-478a.9">至於史文有褒貶，</seg>
<seg xml:id="KR2o0025_tls_023-478a.10">《春秋》以來，</seg>
<seg xml:id="KR2o0025_tls_023-478a.11">未有易焉者也。</seg>
<seg xml:id="KR2o0025_tls_023-478a.12">乃撰誌者，</seg>
<seg xml:id="KR2o0025_tls_023-478a.13">往往采其長而諱所短，</seg>
<seg xml:id="KR2o0025_tls_023-478a.14">則不如勿用其文，</seg>
<seg xml:id="KR2o0025_tls_023-478a.15">猶得相忘於不覺也。</seg>
<seg xml:id="KR2o0025_tls_023-478a.16">誌家選史傳以入藝文，</seg>
<seg xml:id="KR2o0025_tls_023-478a.17">題曰某史某人列傳矣。</seg>
<seg xml:id="KR2o0025_tls_023-478a.18">按傳文而非其史意也，</seg>
<seg xml:id="KR2o0025_tls_023-478a.19">求其所刪所節之故，</seg>
<seg xml:id="KR2o0025_tls_023-478a.20">而又無所證也，</seg>
<seg xml:id="KR2o0025_tls_023-478a.21">是則欲諱所短，</seg>
<seg xml:id="KR2o0025_tls_023-478a.22">而不知適以暴之矣。</seg>
</p>
<p>
<seg xml:id="KR2o0025_tls_023-479a.1">史傳之先後，</seg>
<seg xml:id="KR2o0025_tls_023-479a.2">約略以代次；</seg>
<seg xml:id="KR2o0025_tls_023-479a.3">否則屈賈、老莊之別有命意也。</seg>
<seg xml:id="KR2o0025_tls_023-479a.4">比事屬辭，</seg>
<seg xml:id="KR2o0025_tls_023-479a.5">《春秋》之教也，</seg>
<seg xml:id="KR2o0025_tls_023-479a.6">比興於是存焉爾；</seg>
<seg xml:id="KR2o0025_tls_023-479a.7">疏通知遠，</seg>
<seg xml:id="KR2o0025_tls_023-479a.8">《尚書》之教也，</seg>
<seg xml:id="KR2o0025_tls_023-479a.9">象變亦有會焉爾。</seg>
<seg xml:id="KR2o0025_tls_023-479a.10">為列傳而不知神明存乎人，</seg>
<seg xml:id="KR2o0025_tls_023-479a.11">是則為人作自陳年甲狀而已矣。</seg>
</p>
<p>
<seg xml:id="KR2o0025_tls_023-480a.1">永清縣志列女列傳序例</seg>
</p>
<p>
<seg xml:id="KR2o0025_tls_023-481a.1">列女之傳，</seg>
<seg xml:id="KR2o0025_tls_023-481a.2">傳其幸也。</seg>
<seg xml:id="KR2o0025_tls_023-481a.3">史家標題署目之傳，</seg>
<seg xml:id="KR2o0025_tls_023-481a.4">儒林、文苑、忠義、循良，</seg>
<seg xml:id="KR2o0025_tls_023-481a.5">及於列女之篇，</seg>
<seg xml:id="KR2o0025_tls_023-481a.6">莫不以類相次，</seg>
<seg xml:id="KR2o0025_tls_023-481a.7">蓋自蔚宗、伯起以還，</seg>
<seg xml:id="KR2o0025_tls_023-481a.8">率由無改者也。</seg>
<seg xml:id="KR2o0025_tls_023-481a.9">第儒林、文苑，</seg>
<seg xml:id="KR2o0025_tls_023-481a.10">自有傳家，</seg>
<seg xml:id="KR2o0025_tls_023-481a.11">忠義、循良，</seg>
<seg xml:id="KR2o0025_tls_023-481a.12">勒名金石，</seg>
<seg xml:id="KR2o0025_tls_023-481a.13">且其人世不數見，</seg>
<seg xml:id="KR2o0025_tls_023-481a.14">見非一端，</seg>
<seg xml:id="KR2o0025_tls_023-481a.15">太史搜羅，</seg>
<seg xml:id="KR2o0025_tls_023-481a.16">易為識也。</seg>
<seg xml:id="KR2o0025_tls_023-481a.17">貞女節婦，</seg>
<seg xml:id="KR2o0025_tls_023-481a.18">人微跡隱，</seg>
<seg xml:id="KR2o0025_tls_023-481a.19">而綱維大義，</seg>
<seg xml:id="KR2o0025_tls_023-481a.20">冠冕人倫；</seg>
<seg xml:id="KR2o0025_tls_023-481a.21">地不乏人，</seg>
<seg xml:id="KR2o0025_tls_023-481a.22">人不乏事，</seg>
<seg xml:id="KR2o0025_tls_023-481a.23">輶軒遠而難采，</seg>
<seg xml:id="KR2o0025_tls_023-481a.24">輿論習而為常。</seg>
<seg xml:id="KR2o0025_tls_023-481a.25">不幸不值其時，</seg>
<seg xml:id="KR2o0025_tls_023-481a.26">或值其時而讬之非人，</seg>
<seg xml:id="KR2o0025_tls_023-481a.27">雖有高行奇節，</seg>
<seg xml:id="KR2o0025_tls_023-481a.28">歸於草木同萎，</seg>
<seg xml:id="KR2o0025_tls_023-481a.29">豈不惜哉！</seg>
<seg xml:id="KR2o0025_tls_023-481a.30">永清舊誌，</seg>
<seg xml:id="KR2o0025_tls_023-481a.31">列女姓氏寥寥；</seg>
<seg xml:id="KR2o0025_tls_023-481a.32">覆按其文，</seg>
<seg xml:id="KR2o0025_tls_023-481a.33">事實莫考，</seg>
<seg xml:id="KR2o0025_tls_023-481a.34">則讬非其人之效也。</seg>
<seg xml:id="KR2o0025_tls_023-481a.35">舊誌留青而後，</seg>
<seg xml:id="KR2o0025_tls_023-481a.36">新編未輯以前，</seg>
<seg xml:id="KR2o0025_tls_023-481a.37">中數十年，</seg>
<seg xml:id="KR2o0025_tls_023-481a.38">略無可紀，</seg>
<seg xml:id="KR2o0025_tls_023-481a.39">則值非其時之效也。</seg>
<seg xml:id="KR2o0025_tls_023-481a.40">今茲博采廣詢，</seg>
<seg xml:id="KR2o0025_tls_023-481a.41">備詳行實，</seg>
<seg xml:id="KR2o0025_tls_023-481a.42">其得與於列傳，</seg>
<seg xml:id="KR2o0025_tls_023-481a.43">茲非其幸歟？</seg>
<seg xml:id="KR2o0025_tls_023-481a.44">幸其遇，</seg>
<seg xml:id="KR2o0025_tls_023-481a.45">所以深悲夫不遇者也！</seg>
</p>
<p>
<seg xml:id="KR2o0025_tls_023-482a.1">列女之名，</seg>
<seg xml:id="KR2o0025_tls_023-482a.2">仿於劉向，</seg>
<seg xml:id="KR2o0025_tls_023-482a.3">非烈女也。</seg>
<seg xml:id="KR2o0025_tls_023-482a.4">曹昭重其學，</seg>
<seg xml:id="KR2o0025_tls_023-482a.5">使為丈夫，</seg>
<seg xml:id="KR2o0025_tls_023-482a.6">則儒林之選也。</seg>
<seg xml:id="KR2o0025_tls_023-482a.7">蔡琰著其才，</seg>
<seg xml:id="KR2o0025_tls_023-482a.8">使為丈夫，</seg>
<seg xml:id="KR2o0025_tls_023-482a.9">則文苑之材也。</seg>
<seg xml:id="KR2o0025_tls_023-482a.10">劉知幾譏範史之傳蔡琰，</seg>
<seg xml:id="KR2o0025_tls_023-482a.11">其說甚謬；</seg>
<seg xml:id="KR2o0025_tls_023-482a.12">而後史奉為科律，</seg>
<seg xml:id="KR2o0025_tls_023-482a.13">專書節烈一門。</seg>
<seg xml:id="KR2o0025_tls_023-482a.14">然則充其義例，</seg>
<seg xml:id="KR2o0025_tls_023-482a.15">史書男子，</seg>
<seg xml:id="KR2o0025_tls_023-482a.16">但具忠臣一傳足矣；</seg>
<seg xml:id="KR2o0025_tls_023-482a.17">是之謂不知類也。</seg>
<seg xml:id="KR2o0025_tls_023-482a.18">永清列女，</seg>
<seg xml:id="KR2o0025_tls_023-482a.19">固無文苑儒林之選，</seg>
<seg xml:id="KR2o0025_tls_023-482a.20">然而夫死在三十內，</seg>
<seg xml:id="KR2o0025_tls_023-482a.21">行年曆五十外，</seg>
<seg xml:id="KR2o0025_tls_023-482a.22">中間嫠處，</seg>
<seg xml:id="KR2o0025_tls_023-482a.23">亦必滿三十年；</seg>
<seg xml:id="KR2o0025_tls_023-482a.24">不幸夭亡，</seg>
<seg xml:id="KR2o0025_tls_023-482a.25">亦須十五年後，</seg>
<seg xml:id="KR2o0025_tls_023-482a.26">與夫四十歲外，</seg>
<seg xml:id="KR2o0025_tls_023-482a.27">律令不得不如是爾。</seg>
<seg xml:id="KR2o0025_tls_023-482a.28">婦德之賢否，</seg>
<seg xml:id="KR2o0025_tls_023-482a.29">不可以年律也。</seg>
<seg xml:id="KR2o0025_tls_023-482a.30">穆伯之死，</seg>
<seg xml:id="KR2o0025_tls_023-482a.31">未必在敬姜三十歲前；</seg>
<seg xml:id="KR2o0025_tls_023-482a.32">杞梁妻亡，</seg>
<seg xml:id="KR2o0025_tls_023-482a.33">未必去戰莒十五年後也。</seg>
<seg xml:id="KR2o0025_tls_023-482a.34">以此推求，</seg>
<seg xml:id="KR2o0025_tls_023-482a.35">但覈真偽，</seg>
<seg xml:id="KR2o0025_tls_023-482a.36">不復拘歲年也。</seg>
<seg xml:id="KR2o0025_tls_023-482a.37">州縣之書，</seg>
<seg xml:id="KR2o0025_tls_023-482a.38">密邇而易於徵實，</seg>
<seg xml:id="KR2o0025_tls_023-482a.39">非若律令之所包者多，</seg>
<seg xml:id="KR2o0025_tls_023-482a.40">不得不存限制者也。</seg>
</p>
<p>
<seg xml:id="KR2o0025_tls_023-483a.1">遷、固之書不著列女，</seg>
<seg xml:id="KR2o0025_tls_023-483a.2">非不著也；</seg>
<seg xml:id="KR2o0025_tls_023-483a.3">巴清敘於《貨殖》，</seg>
<seg xml:id="KR2o0025_tls_023-483a.4">文君附著《相如》，</seg>
<seg xml:id="KR2o0025_tls_023-483a.5">唐山之入《藝文》，</seg>
<seg xml:id="KR2o0025_tls_023-483a.6">緹縈之見《刑志》，</seg>
<seg xml:id="KR2o0025_tls_023-483a.7">或節或孝，</seg>
<seg xml:id="KR2o0025_tls_023-483a.8">或學或文，</seg>
<seg xml:id="KR2o0025_tls_023-483a.9">磊落相望；</seg>
<seg xml:id="KR2o0025_tls_023-483a.10">不特楊敞之有智妻，</seg>
<seg xml:id="KR2o0025_tls_023-483a.11">買臣之有愚婦也。</seg>
<seg xml:id="KR2o0025_tls_023-483a.12">蓋馬、班法簡，</seg>
<seg xml:id="KR2o0025_tls_023-483a.13">尚存《左》、《國》餘風，</seg>
<seg xml:id="KR2o0025_tls_023-483a.14">不屑屑為區分類別；</seg>
<seg xml:id="KR2o0025_tls_023-483a.15">亦猶四皓、君平之不標隱逸，</seg>
<seg xml:id="KR2o0025_tls_023-483a.16">鄒、枚、嚴、樂之不署文苑也。</seg>
<seg xml:id="KR2o0025_tls_023-483a.17">李延壽《南》、《北》二史，</seg>
<seg xml:id="KR2o0025_tls_023-483a.18">同出一家；</seg>
<seg xml:id="KR2o0025_tls_023-483a.19">《北史》仍魏、隋之題，</seg>
<seg xml:id="KR2o0025_tls_023-483a.20">特著《列女》；</seg>
<seg xml:id="KR2o0025_tls_023-483a.21">《南史》因無列女原題，</seg>
<seg xml:id="KR2o0025_tls_023-483a.22">乃以蕭矯妻羊以下，</seg>
<seg xml:id="KR2o0025_tls_023-483a.23">雜次《孝義》之篇；</seg>
<seg xml:id="KR2o0025_tls_023-483a.24">遂使一卷之中，</seg>
<seg xml:id="KR2o0025_tls_023-483a.25">男女無所區別，</seg>
<seg xml:id="KR2o0025_tls_023-483a.26">又非別有取義，</seg>
<seg xml:id="KR2o0025_tls_023-483a.27">是直謂之繆亂而已，</seg>
<seg xml:id="KR2o0025_tls_023-483a.28">不得妄讬於馬、班之例也。</seg>
<seg xml:id="KR2o0025_tls_023-483a.29">至於類族之篇，</seg>
<seg xml:id="KR2o0025_tls_023-483a.30">亦是世家遺意，</seg>
<seg xml:id="KR2o0025_tls_023-483a.31">若王、謝、崔、盧孫曾支屬，</seg>
<seg xml:id="KR2o0025_tls_023-483a.32">越代同篇；</seg>
<seg xml:id="KR2o0025_tls_023-483a.33">
                        <note>王、謝、崔、盧，本史各分朝代，而李氏合為一處也。</note>又李氏之寸有所長，</seg>
<seg xml:id="KR2o0025_tls_023-483a.34">不可以一疵而掩他善也。</seg>
<seg xml:id="KR2o0025_tls_023-483a.35">今以《列女》之篇，</seg>
<seg xml:id="KR2o0025_tls_023-483a.36">自立義例。</seg>
<seg xml:id="KR2o0025_tls_023-483a.37">其牽連而及者，</seg>
<seg xml:id="KR2o0025_tls_023-483a.38">或威姑年邁而有懿德，</seg>
<seg xml:id="KR2o0025_tls_023-483a.39">或子婦齒稚而著芳型，</seg>
<seg xml:id="KR2o0025_tls_023-483a.40">並援劉向之例<note>劉向之例，列女乃羅列女行，不拘拘為節烈也。姑婦相附，又世家遺意也。</note>。</seg>
<seg xml:id="KR2o0025_tls_023-483a.41">一並聯編，</seg>
<seg xml:id="KR2o0025_tls_023-483a.42">所謂人棄而我取者也。</seg>
<seg xml:id="KR2o0025_tls_023-483a.43">其或事系三從，</seg>
<seg xml:id="KR2o0025_tls_023-483a.44">行詳一族，</seg>
<seg xml:id="KR2o0025_tls_023-483a.45">雖是貞節正文，</seg>
<seg xml:id="KR2o0025_tls_023-483a.46">亦為別出門類；</seg>
<seg xml:id="KR2o0025_tls_023-483a.47">
                        <note>如劉氏守節，而歸義門列傳之類。</note>庶幾事有統貫，</seg>
<seg xml:id="KR2o0025_tls_023-483a.48">義無枝離，</seg>
<seg xml:id="KR2o0025_tls_023-483a.49">不拘拘以標題為繩，</seg>
<seg xml:id="KR2o0025_tls_023-483a.50">猶得《春秋》家法，</seg>
<seg xml:id="KR2o0025_tls_023-483a.51">是又所謂人合而我分者也。</seg>
</p>
<p>
<seg xml:id="KR2o0025_tls_023-484a.1">範史列傳之體，</seg>
<seg xml:id="KR2o0025_tls_023-484a.2">人自為篇，</seg>
<seg xml:id="KR2o0025_tls_023-484a.3">篇各為論，</seg>
<seg xml:id="KR2o0025_tls_023-484a.4">全失馬、班合傳，</seg>
<seg xml:id="KR2o0025_tls_023-484a.5">師法《春秋》之比事屬辭也<note>馬、班分合篇次，具有深意，非如範史之取足成卷而已。故前《漢書》於簡帙繁重之處，寧分上中下而仍為一篇，不肯分其篇為一二三也。</note>。</seg>
<seg xml:id="KR2o0025_tls_023-484a.6">至於《列女》一篇，</seg>
<seg xml:id="KR2o0025_tls_023-484a.7">敘例明雲不專一操矣<note>《自敘》云：「錄其高秀，不專一操」而已。</note>。</seg>
<seg xml:id="KR2o0025_tls_023-484a.8">乃雜次為編，</seg>
<seg xml:id="KR2o0025_tls_023-484a.9">不為分別置論<note>他傳往往一人事畢，便立論斷，破壞體裁。此處當分，反無論斷。</note>，</seg>
<seg xml:id="KR2o0025_tls_023-484a.10">抑何相反而各成其誤耶？</seg>
<seg xml:id="KR2o0025_tls_023-484a.11">今誌中列傳，</seg>
<seg xml:id="KR2o0025_tls_023-484a.12">不敢妄意分合，</seg>
<seg xml:id="KR2o0025_tls_023-484a.13">破體而作論贊。</seg>
<seg xml:id="KR2o0025_tls_023-484a.14">惟茲《列女》一篇，</seg>
<seg xml:id="KR2o0025_tls_023-484a.15">參用劉向遺意<note>列傳不拘一操，每人各為之贊。</note>。</seg>
<seg xml:id="KR2o0025_tls_023-484a.16">各為論列，</seg>
<seg xml:id="KR2o0025_tls_023-484a.17">抑亦詩人詠嘆之義云爾。</seg>
<seg xml:id="KR2o0025_tls_023-484a.18">其事屬平恒，</seg>
<seg xml:id="KR2o0025_tls_023-484a.19">義無特著，</seg>
<seg xml:id="KR2o0025_tls_023-484a.20">則不復綴述焉。</seg>
<seg xml:id="KR2o0025_tls_023-484a.21">太史標題，</seg>
<seg xml:id="KR2o0025_tls_023-484a.22">不拘繩尺<note>傳首直稱張廷尉、李將軍之類。</note>，</seg>
<seg xml:id="KR2o0025_tls_023-484a.23">蓋春秋諸子以意命篇之遺旨也。</seg>
<seg xml:id="KR2o0025_tls_023-484a.24">至班氏列傳，</seg>
<seg xml:id="KR2o0025_tls_023-484a.25">而名稱無假借矣。</seg>
<seg xml:id="KR2o0025_tls_023-484a.26">範史列傳，</seg>
<seg xml:id="KR2o0025_tls_023-484a.27">皆用班傳書法；</seg>
<seg xml:id="KR2o0025_tls_023-484a.28">而《列女》一篇，</seg>
<seg xml:id="KR2o0025_tls_023-484a.29">章首皆用郡望夫名，</seg>
<seg xml:id="KR2o0025_tls_023-484a.30">既非地理之志，</seg>
<seg xml:id="KR2o0025_tls_023-484a.31">何以地名冠首？</seg>
<seg xml:id="KR2o0025_tls_023-484a.32">又非男子之文，</seg>
<seg xml:id="KR2o0025_tls_023-484a.33">何必先出夫名？</seg>
<seg xml:id="KR2o0025_tls_023-484a.34">是已有失列女命篇之義矣<note>當云某氏，某郡某人之妻，不當云某郡某人妻某也。</note>。</seg>
<seg xml:id="KR2o0025_tls_023-484a.35">至於曹娥、叔先雄二女，</seg>
<seg xml:id="KR2o0025_tls_023-484a.36">又以孝女之稱，</seg>
<seg xml:id="KR2o0025_tls_023-484a.37">揭於其上，</seg>
<seg xml:id="KR2o0025_tls_023-484a.38">何蔚宗之不憚煩也？</seg>
<seg xml:id="KR2o0025_tls_023-484a.39">篇首既標列女，</seg>
<seg xml:id="KR2o0025_tls_023-484a.40">曹昭不聞署賢母也，</seg>
<seg xml:id="KR2o0025_tls_023-484a.41">蔡琰不聞署才女也，</seg>
<seg xml:id="KR2o0025_tls_023-484a.42">皇甫不聞稱烈婦也，</seg>
<seg xml:id="KR2o0025_tls_023-484a.43">龐氏不聞稱孝婦也，</seg>
<seg xml:id="KR2o0025_tls_023-484a.44">是則娥、雄之加藻飾，</seg>
<seg xml:id="KR2o0025_tls_023-484a.45">又豈《春秋》據事直書，</seg>
<seg xml:id="KR2o0025_tls_023-484a.46">善惡自見之旨乎？</seg>
<seg xml:id="KR2o0025_tls_023-484a.47">末世行文，</seg>
<seg xml:id="KR2o0025_tls_023-484a.48">至有敘次列女之行事，</seg>
<seg xml:id="KR2o0025_tls_023-484a.49">不書姓氏，</seg>
<seg xml:id="KR2o0025_tls_023-484a.50">而直以貞女節婦二字代姓名者，</seg>
<seg xml:id="KR2o0025_tls_023-484a.51">何以異於科舉制義，</seg>
<seg xml:id="KR2o0025_tls_023-484a.52">破題人不稱名，</seg>
<seg xml:id="KR2o0025_tls_023-484a.53">而稱聖人、大賢、賢者、時人之例乎？</seg>
<seg xml:id="KR2o0025_tls_023-484a.54">是則蔚宗實階之厲也。</seg>
<seg xml:id="KR2o0025_tls_023-484a.55">今以女氏冠章，</seg>
<seg xml:id="KR2o0025_tls_023-484a.56">而用夫名父族次於其下，</seg>
<seg xml:id="KR2o0025_tls_023-484a.57">且詳書其村落，</seg>
<seg xml:id="KR2o0025_tls_023-484a.58">以為後此分鄉析縣之考徵。</seg>
<seg xml:id="KR2o0025_tls_023-484a.59">其貞烈節孝之事，</seg>
<seg xml:id="KR2o0025_tls_023-484a.60">觀文自悉，</seg>
<seg xml:id="KR2o0025_tls_023-484a.61">不復強裂題目，</seg>
<seg xml:id="KR2o0025_tls_023-484a.62">俾覽者得以詳焉<note>婦人稱姓曰張曰李可也。今人不稱節婦貞女，即稱之曰氏，古人無此例也。稱其節婦貞女，是破題也。稱之謂氏，是呈狀式也。</note>。</seg>
</p>
<p>
<seg xml:id="KR2o0025_tls_023-485a.1">先後略以時代為次。</seg>
<seg xml:id="KR2o0025_tls_023-485a.2">其出於一族者，</seg>
<seg xml:id="KR2o0025_tls_023-485a.3">合為一處；</seg>
<seg xml:id="KR2o0025_tls_023-485a.4">時代不可詳者，</seg>
<seg xml:id="KR2o0025_tls_023-485a.5">亦約略而附焉。</seg>
</p>
<p>
<seg xml:id="KR2o0025_tls_023-486a.1">無事可敘，</seg>
<seg xml:id="KR2o0025_tls_023-486a.2">亦必詳其婚姻歲月，</seg>
<seg xml:id="KR2o0025_tls_023-486a.3">及其見存之年歲者，</seg>
<seg xml:id="KR2o0025_tls_023-486a.4">其所以不與人人同面目，</seg>
<seg xml:id="KR2o0025_tls_023-486a.5">惟此區區焉耳。噫！</seg>
<seg xml:id="KR2o0025_tls_023-486a.6">人且以是為不憚煩也<note>其有不載年歲者，詢之而不得耳。</note>。</seg>
</p>
<p>
<seg xml:id="KR2o0025_tls_023-487a.1">永清縣志闕訪列傳序例</seg>
</p>
<p>
<seg xml:id="KR2o0025_tls_023-488a.1">史家闕文之義，</seg>
<seg xml:id="KR2o0025_tls_023-488a.2">備於《春秋》。</seg>
<seg xml:id="KR2o0025_tls_023-488a.3">兩漢以還，</seg>
<seg xml:id="KR2o0025_tls_023-488a.4">伏、鄭傳經，</seg>
<seg xml:id="KR2o0025_tls_023-488a.5">馬、班著史；</seg>
<seg xml:id="KR2o0025_tls_023-488a.6">經守師說，</seg>
<seg xml:id="KR2o0025_tls_023-488a.7">而史取心裁，</seg>
<seg xml:id="KR2o0025_tls_023-488a.8">於是六藝有闕簡之文，</seg>
<seg xml:id="KR2o0025_tls_023-488a.9">而三傳無互存之例矣<note>《公》、《穀》異聞，不著於《左氏》；《左氏》別見，不存於《公》、《穀》。</note>。</seg>
<seg xml:id="KR2o0025_tls_023-488a.10">夫經尊而傳別其文，</seg>
<seg xml:id="KR2o0025_tls_023-488a.11">故入主出奴，</seg>
<seg xml:id="KR2o0025_tls_023-488a.12">體不妨於並載；</seg>
<seg xml:id="KR2o0025_tls_023-488a.13">史直而語統於一，</seg>
<seg xml:id="KR2o0025_tls_023-488a.14">則因削明筆，</seg>
<seg xml:id="KR2o0025_tls_023-488a.15">例不可以兼存，</seg>
<seg xml:id="KR2o0025_tls_023-488a.16">固其勢也。</seg>
<seg xml:id="KR2o0025_tls_023-488a.17">司馬氏肇法《春秋》，</seg>
<seg xml:id="KR2o0025_tls_023-488a.18">創為紀傳，</seg>
<seg xml:id="KR2o0025_tls_023-488a.19">其於傳聞異辭，</seg>
<seg xml:id="KR2o0025_tls_023-488a.20">折衷去取，</seg>
<seg xml:id="KR2o0025_tls_023-488a.21">可謂慎矣。</seg>
<seg xml:id="KR2o0025_tls_023-488a.22">顧石室金匱，</seg>
<seg xml:id="KR2o0025_tls_023-488a.23">方策留遺，</seg>
<seg xml:id="KR2o0025_tls_023-488a.24">名山大川，</seg>
<seg xml:id="KR2o0025_tls_023-488a.25">見聞增益。</seg>
<seg xml:id="KR2o0025_tls_023-488a.26">其敘例所謂疑者闕之，</seg>
<seg xml:id="KR2o0025_tls_023-488a.27">與夫古文乖異，</seg>
<seg xml:id="KR2o0025_tls_023-488a.28">以及書闕有間，</seg>
<seg xml:id="KR2o0025_tls_023-488a.29">其軼時時見於他說云云者，</seg>
<seg xml:id="KR2o0025_tls_023-488a.30">但著所取，</seg>
<seg xml:id="KR2o0025_tls_023-488a.31">而不明取之之由；</seg>
<seg xml:id="KR2o0025_tls_023-488a.32">自以為闕，</seg>
<seg xml:id="KR2o0025_tls_023-488a.33">而不存闕之之說；</seg>
<seg xml:id="KR2o0025_tls_023-488a.34">是則廁足而致之黃泉，</seg>
<seg xml:id="KR2o0025_tls_023-488a.35">容足之外，</seg>
<seg xml:id="KR2o0025_tls_023-488a.36">皆棄物矣。</seg>
<seg xml:id="KR2o0025_tls_023-488a.37">夫子曰：</seg>
<seg xml:id="KR2o0025_tls_023-488a.38">「多聞闕疑，</seg>
<seg xml:id="KR2o0025_tls_023-488a.39">慎言其餘。」</seg>
<seg xml:id="KR2o0025_tls_023-488a.40">聞欲多而疑存其闕，</seg>
<seg xml:id="KR2o0025_tls_023-488a.41">慎之至也。</seg>
<seg xml:id="KR2o0025_tls_023-488a.42">馬、班而下，</seg>
<seg xml:id="KR2o0025_tls_023-488a.43">存其信而不著所疑以待訪，</seg>
<seg xml:id="KR2o0025_tls_023-488a.44">是直所謂疑者削之而已矣，</seg>
<seg xml:id="KR2o0025_tls_023-488a.45">又復何闕之有哉？</seg>
</p>
<p>
<seg xml:id="KR2o0025_tls_023-489a.1">闕疑之例有三：</seg>
<seg xml:id="KR2o0025_tls_023-489a.2">有一事兩傳而難為衷一者，</seg>
<seg xml:id="KR2o0025_tls_023-489a.3">《春秋》書陳侯鮑卒，</seg>
<seg xml:id="KR2o0025_tls_023-489a.4">並存甲戌己丑之文是也。</seg>
<seg xml:id="KR2o0025_tls_023-489a.5">有舊著其文而今亡其說者，</seg>
<seg xml:id="KR2o0025_tls_023-489a.6">《春秋》書夏五郭公之法是也。</seg>
<seg xml:id="KR2o0025_tls_023-489a.7">有慎書聞見而不自為解者，</seg>
<seg xml:id="KR2o0025_tls_023-489a.8">《春秋》書恒星不見，</seg>
<seg xml:id="KR2o0025_tls_023-489a.9">而不言恒星之隕是也。</seg>
<seg xml:id="KR2o0025_tls_023-489a.10">韓非《儲說》，</seg>
<seg xml:id="KR2o0025_tls_023-489a.11">比次春秋時事，</seg>
<seg xml:id="KR2o0025_tls_023-489a.12">凡有異同，</seg>
<seg xml:id="KR2o0025_tls_023-489a.13">必加或曰云云，</seg>
<seg xml:id="KR2o0025_tls_023-489a.14">而著本文之下，</seg>
<seg xml:id="KR2o0025_tls_023-489a.15">則甲戌己丑之例也。</seg>
<seg xml:id="KR2o0025_tls_023-489a.16">孟子言獻子五友，</seg>
<seg xml:id="KR2o0025_tls_023-489a.17">而僅著二人，</seg>
<seg xml:id="KR2o0025_tls_023-489a.18">則郭公夏五之例也。</seg>
<seg xml:id="KR2o0025_tls_023-489a.19">《檀弓》書馬驚敗績，</seg>
<seg xml:id="KR2o0025_tls_023-489a.20">而不書馬中流矢，</seg>
<seg xml:id="KR2o0025_tls_023-489a.21">是恒星不見之例也。</seg>
<seg xml:id="KR2o0025_tls_023-489a.22">馬、班以還，</seg>
<seg xml:id="KR2o0025_tls_023-489a.23">書聞見而示意者，</seg>
<seg xml:id="KR2o0025_tls_023-489a.24">蓋有之矣；</seg>
<seg xml:id="KR2o0025_tls_023-489a.25">一事兩書，</seg>
<seg xml:id="KR2o0025_tls_023-489a.26">以及空存事目者，</seg>
<seg xml:id="KR2o0025_tls_023-489a.27">絕無聞焉。</seg>
<seg xml:id="KR2o0025_tls_023-489a.28">如謂經文得傳而明，</seg>
<seg xml:id="KR2o0025_tls_023-489a.29">史筆不便於自著而自釋，</seg>
<seg xml:id="KR2o0025_tls_023-489a.30">則別存篇目，</seg>
<seg xml:id="KR2o0025_tls_023-489a.31">而明著闕疑以俟訪，</seg>
<seg xml:id="KR2o0025_tls_023-489a.32">未見體裁之有害也。</seg>
</p>
<p>
<seg xml:id="KR2o0025_tls_023-490a.1">史無闕訪之篇，</seg>
<seg xml:id="KR2o0025_tls_023-490a.2">其弊有十。</seg>
<seg xml:id="KR2o0025_tls_023-490a.3">一己之見，</seg>
<seg xml:id="KR2o0025_tls_023-490a.4">折衷群說，</seg>
<seg xml:id="KR2o0025_tls_023-490a.5">稍有失中，</seg>
<seg xml:id="KR2o0025_tls_023-490a.6">後人無由辨正，</seg>
<seg xml:id="KR2o0025_tls_023-490a.7">其弊一也。</seg>
<seg xml:id="KR2o0025_tls_023-490a.8">才士意在好奇，</seg>
<seg xml:id="KR2o0025_tls_023-490a.9">文人義難割愛，</seg>
<seg xml:id="KR2o0025_tls_023-490a.10">猥雜登書，</seg>
<seg xml:id="KR2o0025_tls_023-490a.11">有妨史體，</seg>
<seg xml:id="KR2o0025_tls_023-490a.12">削而不錄，</seg>
<seg xml:id="KR2o0025_tls_023-490a.13">又闕情文，</seg>
<seg xml:id="KR2o0025_tls_023-490a.14">其弊二也。</seg>
<seg xml:id="KR2o0025_tls_023-490a.15">傳聞必有異同，</seg>
<seg xml:id="KR2o0025_tls_023-490a.16">勢難盡滅其跡，</seg>
<seg xml:id="KR2o0025_tls_023-490a.17">不為敘列大凡，</seg>
<seg xml:id="KR2o0025_tls_023-490a.18">則稗說叢言，</seg>
<seg xml:id="KR2o0025_tls_023-490a.19">起而淆亂，</seg>
<seg xml:id="KR2o0025_tls_023-490a.20">其弊三也。</seg>
<seg xml:id="KR2o0025_tls_023-490a.21">初因事實未詳，</seg>
<seg xml:id="KR2o0025_tls_023-490a.22">暫置不錄，</seg>
<seg xml:id="KR2o0025_tls_023-490a.23">後遂闕其事目，</seg>
<seg xml:id="KR2o0025_tls_023-490a.24">等於入海泥牛，</seg>
<seg xml:id="KR2o0025_tls_023-490a.25">其弊四也。</seg>
<seg xml:id="KR2o0025_tls_023-490a.26">載籍易散難聚，</seg>
<seg xml:id="KR2o0025_tls_023-490a.27">不為存證崖略，</seg>
<seg xml:id="KR2o0025_tls_023-490a.28">則一時之書，</seg>
<seg xml:id="KR2o0025_tls_023-490a.29">遂與篇目俱亡，</seg>
<seg xml:id="KR2o0025_tls_023-490a.30">後人雖欲考求，</seg>
<seg xml:id="KR2o0025_tls_023-490a.31">淵源無目，</seg>
<seg xml:id="KR2o0025_tls_023-490a.32">其弊五也。</seg>
<seg xml:id="KR2o0025_tls_023-490a.33">一時就所見聞，</seg>
<seg xml:id="KR2o0025_tls_023-490a.34">易為存錄，</seg>
<seg xml:id="KR2o0025_tls_023-490a.35">後代𧐖蜷補綴，</seg>
<seg xml:id="KR2o0025_tls_023-490a.36">辭費心勞，</seg>
<seg xml:id="KR2o0025_tls_023-490a.37">且又難以得實，</seg>
<seg xml:id="KR2o0025_tls_023-490a.38">其弊六也。</seg>
<seg xml:id="KR2o0025_tls_023-490a.39">《春秋》有口耳之受，</seg>
<seg xml:id="KR2o0025_tls_023-490a.40">馬、班有專家之學，</seg>
<seg xml:id="KR2o0025_tls_023-490a.41">史宗久失，</seg>
<seg xml:id="KR2o0025_tls_023-490a.42">難以期之馬氏外孫，</seg>
<seg xml:id="KR2o0025_tls_023-490a.43">班門女弟，</seg>
<seg xml:id="KR2o0025_tls_023-490a.44">不存闕訪，</seg>
<seg xml:id="KR2o0025_tls_023-490a.45">遂致心事難明，</seg>
<seg xml:id="KR2o0025_tls_023-490a.46">其弊七也。</seg>
<seg xml:id="KR2o0025_tls_023-490a.47">史傳之立意命篇，</seg>
<seg xml:id="KR2o0025_tls_023-490a.48">如《老莊》、《屈賈》是也；</seg>
<seg xml:id="KR2o0025_tls_023-490a.49">標題類敘，</seg>
<seg xml:id="KR2o0025_tls_023-490a.50">如《循吏》、《儒林》是也；</seg>
<seg xml:id="KR2o0025_tls_023-490a.51">是於史法，</seg>
<seg xml:id="KR2o0025_tls_023-490a.52">皆有一定之位置，</seg>
<seg xml:id="KR2o0025_tls_023-490a.53">斷無可綴之旁文。</seg>
<seg xml:id="KR2o0025_tls_023-490a.54">凡有略而不詳，</seg>
<seg xml:id="KR2o0025_tls_023-490a.55">疑而難決之事，</seg>
<seg xml:id="KR2o0025_tls_023-490a.56">不存闕訪之篇，</seg>
<seg xml:id="KR2o0025_tls_023-490a.57">不得不附著於正文之內，</seg>
<seg xml:id="KR2o0025_tls_023-490a.58">類例不清，</seg>
<seg xml:id="KR2o0025_tls_023-490a.59">文辭難稱粹潔，</seg>
<seg xml:id="KR2o0025_tls_023-490a.60">其弊八也。</seg>
<seg xml:id="KR2o0025_tls_023-490a.61">開局修書，</seg>
<seg xml:id="KR2o0025_tls_023-490a.62">是非哄起，</seg>
<seg xml:id="KR2o0025_tls_023-490a.63">子孫欲表揚其祖父，</seg>
<seg xml:id="KR2o0025_tls_023-490a.64">朋黨各自逞其所私；</seg>
<seg xml:id="KR2o0025_tls_023-490a.65">茍使金石無徵，</seg>
<seg xml:id="KR2o0025_tls_023-490a.66">傳聞難信，</seg>
<seg xml:id="KR2o0025_tls_023-490a.67">不立闕訪，</seg>
<seg xml:id="KR2o0025_tls_023-490a.68">以杜請謁<note>如雲事實尚闕，而所言既有如此，謹存其略，而容後此之參訪，則雖有惼心之人，亦無從起爭端也。</note>，</seg>
<seg xml:id="KR2o0025_tls_023-490a.69">無以謝絕一偏之言，</seg>
<seg xml:id="KR2o0025_tls_023-490a.70">其弊九也。</seg>
<seg xml:id="KR2o0025_tls_023-490a.71">史無別識心裁，</seg>
<seg xml:id="KR2o0025_tls_023-490a.72">便如文案孔目；</seg>
<seg xml:id="KR2o0025_tls_023-490a.73">茍具別識心裁，</seg>
<seg xml:id="KR2o0025_tls_023-490a.74">不以闕訪存其補救，</seg>
<seg xml:id="KR2o0025_tls_023-490a.75">則才非素王，</seg>
<seg xml:id="KR2o0025_tls_023-490a.76">筆削必多失平，</seg>
<seg xml:id="KR2o0025_tls_023-490a.77">其弊十也。</seg>
</p>
<p>
<seg xml:id="KR2o0025_tls_023-491a.1">或謂史至馬、班極矣，</seg>
<seg xml:id="KR2o0025_tls_023-491a.2">未聞有如是之詹詹也。</seg>
<seg xml:id="KR2o0025_tls_023-491a.3">今必遠例《春秋》，</seg>
<seg xml:id="KR2o0025_tls_023-491a.4">而近祧《史》、《漢》，</seg>
<seg xml:id="KR2o0025_tls_023-491a.5">後代史家亦有見及於此者乎？</seg>
<seg xml:id="KR2o0025_tls_023-491a.6">答曰：</seg>
<seg xml:id="KR2o0025_tls_023-491a.7">後史皆宗《史》、《漢》。</seg>
<seg xml:id="KR2o0025_tls_023-491a.8">《史》、《漢》未具之法，</seg>
<seg xml:id="KR2o0025_tls_023-491a.9">後人以意創之，</seg>
<seg xml:id="KR2o0025_tls_023-491a.10">大率近於類聚之書，</seg>
<seg xml:id="KR2o0025_tls_023-491a.11">皆馬、班之吐棄而不取者也。</seg>
<seg xml:id="KR2o0025_tls_023-491a.12">夫以步趨馬、班，</seg>
<seg xml:id="KR2o0025_tls_023-491a.13">猶恐不及，</seg>
<seg xml:id="KR2o0025_tls_023-491a.14">況能創意以救馬、班之失乎？</seg>
<seg xml:id="KR2o0025_tls_023-491a.15">然有窺見一二，</seg>
<seg xml:id="KR2o0025_tls_023-491a.16">而微存其意者，</seg>
<seg xml:id="KR2o0025_tls_023-491a.17">功亦不可盡誣也。</seg>
<seg xml:id="KR2o0025_tls_023-491a.18">陳壽《蜀志》，</seg>
<seg xml:id="KR2o0025_tls_023-491a.19">以諸葛不立史官，</seg>
<seg xml:id="KR2o0025_tls_023-491a.20">蜀事窮於搜訪，</seg>
<seg xml:id="KR2o0025_tls_023-491a.21">因於十五列傳之末，</seg>
<seg xml:id="KR2o0025_tls_023-491a.22">獨取楊戲《季漢輔臣贊》，</seg>
<seg xml:id="KR2o0025_tls_023-491a.23">與《益部耆舊雜記》以補之。</seg>
<seg xml:id="KR2o0025_tls_023-491a.24">常璩《華陽國志》，</seg>
<seg xml:id="KR2o0025_tls_023-491a.25">以漢中士女有名賢貞節，</seg>
<seg xml:id="KR2o0025_tls_023-491a.26">歷久相傳，</seg>
<seg xml:id="KR2o0025_tls_023-491a.27">而遺言軼事，</seg>
<seg xml:id="KR2o0025_tls_023-491a.28">無所考見者，</seg>
<seg xml:id="KR2o0025_tls_023-491a.29">《序志》之篇，</seg>
<seg xml:id="KR2o0025_tls_023-491a.30">皆列其名，</seg>
<seg xml:id="KR2o0025_tls_023-491a.31">而無所筆削。</seg>
<seg xml:id="KR2o0025_tls_023-491a.32">此則似有會於多聞闕疑之旨者。</seg>
<seg xml:id="KR2o0025_tls_023-491a.33">惜其未能發凡起例，</seg>
<seg xml:id="KR2o0025_tls_023-491a.34">特著專篇；</seg>
<seg xml:id="KR2o0025_tls_023-491a.35">後人不暇搜其義蘊，</seg>
<seg xml:id="KR2o0025_tls_023-491a.36">遂使獨斷之學，</seg>
<seg xml:id="KR2o0025_tls_023-491a.37">與比類之書，</seg>
<seg xml:id="KR2o0025_tls_023-491a.38">接踵於世，</seg>
<seg xml:id="KR2o0025_tls_023-491a.39">而《春秋》之旨微矣。</seg>
</p>
<p>
<seg xml:id="KR2o0025_tls_023-492a.1">近代府縣志書，</seg>
<seg xml:id="KR2o0025_tls_023-492a.2">例編人物一門，</seg>
<seg xml:id="KR2o0025_tls_023-492a.3">廁於山川祠墓、方物土產之間，</seg>
<seg xml:id="KR2o0025_tls_023-492a.4">而前史列傳之體，</seg>
<seg xml:id="KR2o0025_tls_023-492a.5">不復致思焉。</seg>
<seg xml:id="KR2o0025_tls_023-492a.6">其有豐功偉績，</seg>
<seg xml:id="KR2o0025_tls_023-492a.7">與夫潛德幽光，</seg>
<seg xml:id="KR2o0025_tls_023-492a.8">皆約束於盈寸之節略，</seg>
<seg xml:id="KR2o0025_tls_023-492a.9">排纂比次，</seg>
<seg xml:id="KR2o0025_tls_023-492a.10">略如類書；</seg>
<seg xml:id="KR2o0025_tls_023-492a.11">其體既褻，</seg>
<seg xml:id="KR2o0025_tls_023-492a.12">所收亦猥濫而無度矣。</seg>
<seg xml:id="KR2o0025_tls_023-492a.13">舊誌所載，</seg>
<seg xml:id="KR2o0025_tls_023-492a.14">人物寥寥，</seg>
<seg xml:id="KR2o0025_tls_023-492a.15">而稱許之間，</seg>
<seg xml:id="KR2o0025_tls_023-492a.16">漫無區別，</seg>
<seg xml:id="KR2o0025_tls_023-492a.17">學皆伏、鄭，</seg>
<seg xml:id="KR2o0025_tls_023-492a.18">才盡班、揚，</seg>
<seg xml:id="KR2o0025_tls_023-492a.19">吏必龔、黃，</seg>
<seg xml:id="KR2o0025_tls_023-492a.20">行惟曾、史。</seg>
<seg xml:id="KR2o0025_tls_023-492a.21">且其文字之體，</seg>
<seg xml:id="KR2o0025_tls_023-492a.22">尤不可通，</seg>
<seg xml:id="KR2o0025_tls_023-492a.23">或如應酬膚語，</seg>
<seg xml:id="KR2o0025_tls_023-492a.24">或如案牘文移，</seg>
<seg xml:id="KR2o0025_tls_023-492a.25">泛填排偶之辭，</seg>
<seg xml:id="KR2o0025_tls_023-492a.26">閒雜帖括之句，</seg>
<seg xml:id="KR2o0025_tls_023-492a.27">循名按實，</seg>
<seg xml:id="KR2o0025_tls_023-492a.28">開卷茫然。</seg>
<seg xml:id="KR2o0025_tls_023-492a.29">凡若此者，</seg>
<seg xml:id="KR2o0025_tls_023-492a.30">或是鄉人庸行，</seg>
<seg xml:id="KR2o0025_tls_023-492a.31">請讬濫收；</seg>
<seg xml:id="KR2o0025_tls_023-492a.32">或是當日名流，</seg>
<seg xml:id="KR2o0025_tls_023-492a.33">失傳事實；</seg>
<seg xml:id="KR2o0025_tls_023-492a.34">削之則九原負屈，</seg>
<seg xml:id="KR2o0025_tls_023-492a.35">編之則傳例難歸。</seg>
<seg xml:id="KR2o0025_tls_023-492a.36">又如一事兩說，</seg>
<seg xml:id="KR2o0025_tls_023-492a.37">參差異同，</seg>
<seg xml:id="KR2o0025_tls_023-492a.38">偏主則褒貶懸殊，</seg>
<seg xml:id="KR2o0025_tls_023-492a.39">並載則抑揚無主，</seg>
<seg xml:id="KR2o0025_tls_023-492a.40">欲求名實無憾，</seg>
<seg xml:id="KR2o0025_tls_023-492a.41">位置良難。</seg>
<seg xml:id="KR2o0025_tls_023-492a.42">至於近代之人，</seg>
<seg xml:id="KR2o0025_tls_023-492a.43">開送事跡，</seg>
<seg xml:id="KR2o0025_tls_023-492a.44">俱為詳詢端末，</seg>
<seg xml:id="KR2o0025_tls_023-492a.45">纖悉無遺，</seg>
<seg xml:id="KR2o0025_tls_023-492a.46">具編列傳之中，</seg>
<seg xml:id="KR2o0025_tls_023-492a.47">曾無時世之限；</seg>
<seg xml:id="KR2o0025_tls_023-492a.48">其間亦有姓氏可聞，</seg>
<seg xml:id="KR2o0025_tls_023-492a.49">實行莫著，</seg>
<seg xml:id="KR2o0025_tls_023-492a.50">濫收比類之冊，</seg>
<seg xml:id="KR2o0025_tls_023-492a.51">或可奄藏，</seg>
<seg xml:id="KR2o0025_tls_023-492a.52">入諸史氏體裁，</seg>
<seg xml:id="KR2o0025_tls_023-492a.53">難相假借。</seg>
<seg xml:id="KR2o0025_tls_023-492a.54">今為別裁闕訪，</seg>
<seg xml:id="KR2o0025_tls_023-492a.55">同占列傳之篇，</seg>
<seg xml:id="KR2o0025_tls_023-492a.56">各為標目，</seg>
<seg xml:id="KR2o0025_tls_023-492a.57">可與正載諸傳，</seg>
<seg xml:id="KR2o0025_tls_023-492a.58">互相發明。</seg>
<seg xml:id="KR2o0025_tls_023-492a.59">是用敘其義例，</seg>
<seg xml:id="KR2o0025_tls_023-492a.60">以待後來者之知所審定云爾。</seg>
</p>
<p>
<seg xml:id="KR2o0025_tls_023-493a.1">永清縣志前誌列傳序例</seg>
</p>
<p>
<seg xml:id="KR2o0025_tls_023-494a.1">史家著作成書，</seg>
<seg xml:id="KR2o0025_tls_023-494a.2">必取前人撰述，</seg>
<seg xml:id="KR2o0025_tls_023-494a.3">匯而列之；</seg>
<seg xml:id="KR2o0025_tls_023-494a.4">所以辨家學之淵源，</seg>
<seg xml:id="KR2o0025_tls_023-494a.5">明折衷之有自也。</seg>
<seg xml:id="KR2o0025_tls_023-494a.6">司馬談推論六家學術，</seg>
<seg xml:id="KR2o0025_tls_023-494a.7">猶是莊生之敘禽、墨，</seg>
<seg xml:id="KR2o0025_tls_023-494a.8">荀子之非十二家言而已。</seg>
<seg xml:id="KR2o0025_tls_023-494a.9">至司馬遷《十二諸侯表敘》，</seg>
<seg xml:id="KR2o0025_tls_023-494a.10">則於呂覽、虞卿、鐸椒、左丘明諸家，</seg>
<seg xml:id="KR2o0025_tls_023-494a.11">所為《春秋》家言，</seg>
<seg xml:id="KR2o0025_tls_023-494a.12">反覆推明著書之旨，</seg>
<seg xml:id="KR2o0025_tls_023-494a.13">此即百三十篇所由祖述者也<note>史遷紹述《春秋》，即虞、呂、鐸、左之意，人譏其僣妄非也。</note>。</seg>
<seg xml:id="KR2o0025_tls_023-494a.14">班固作遷列傳，</seg>
<seg xml:id="KR2o0025_tls_023-494a.15">范氏作固列傳，</seg>
<seg xml:id="KR2o0025_tls_023-494a.16">家學具存。</seg>
<seg xml:id="KR2o0025_tls_023-494a.17">至沈約之傳范氏，</seg>
<seg xml:id="KR2o0025_tls_023-494a.18">姚氏之傳沈約，</seg>
<seg xml:id="KR2o0025_tls_023-494a.19">不以史事專篇為重，</seg>
<seg xml:id="KR2o0025_tls_023-494a.20">於是史家不復有祖述淵源之法矣。</seg>
<seg xml:id="KR2o0025_tls_023-494a.21">今茲修誌，</seg>
<seg xml:id="KR2o0025_tls_023-494a.22">而不為前誌作傳，</seg>
<seg xml:id="KR2o0025_tls_023-494a.23">是直攘人所有而沒其姓名，</seg>
<seg xml:id="KR2o0025_tls_023-494a.24">又甚於沈、姚之不存家學也。</seg>
<seg xml:id="KR2o0025_tls_023-494a.25">蓋州縣舊誌之易亡，</seg>
<seg xml:id="KR2o0025_tls_023-494a.26">又不若範史、沈書之力能自壽也。</seg>
</p>
<p>
<seg xml:id="KR2o0025_tls_023-495a.1">紀述之重史官，</seg>
<seg xml:id="KR2o0025_tls_023-495a.2">猶《儒林》之重經師，</seg>
<seg xml:id="KR2o0025_tls_023-495a.3">《文苑》之重作者也。</seg>
<seg xml:id="KR2o0025_tls_023-495a.4">《儒林列傳》當明大道散著，</seg>
<seg xml:id="KR2o0025_tls_023-495a.5">師授淵源；</seg>
<seg xml:id="KR2o0025_tls_023-495a.6">《文苑列傳》當明風會變遷，</seg>
<seg xml:id="KR2o0025_tls_023-495a.7">文人流別；</seg>
<seg xml:id="KR2o0025_tls_023-495a.8">此則所謂史家之書，</seg>
<seg xml:id="KR2o0025_tls_023-495a.9">非徒紀事，</seg>
<seg xml:id="KR2o0025_tls_023-495a.10">亦以明道也。</seg>
<seg xml:id="KR2o0025_tls_023-495a.11">如使儒林文苑不能發明道要，</seg>
<seg xml:id="KR2o0025_tls_023-495a.12">但敘學人才士一二行事，</seg>
<seg xml:id="KR2o0025_tls_023-495a.13">已失古人命篇之義矣。</seg>
<seg xml:id="KR2o0025_tls_023-495a.14">況史學之重，</seg>
<seg xml:id="KR2o0025_tls_023-495a.15">遠紹《春秋》，</seg>
<seg xml:id="KR2o0025_tls_023-495a.16">而後史不立專篇，</seg>
<seg xml:id="KR2o0025_tls_023-495a.17">乃令專門著述之業，</seg>
<seg xml:id="KR2o0025_tls_023-495a.18">湮而莫考，</seg>
<seg xml:id="KR2o0025_tls_023-495a.19">豈非史家弗思之甚耶？</seg>
<seg xml:id="KR2o0025_tls_023-495a.20">夫列史具存，</seg>
<seg xml:id="KR2o0025_tls_023-495a.21">而不立專傳，</seg>
<seg xml:id="KR2o0025_tls_023-495a.22">弊已如是，</seg>
<seg xml:id="KR2o0025_tls_023-495a.23">況州縣之書，</seg>
<seg xml:id="KR2o0025_tls_023-495a.24">跡微易隱，</seg>
<seg xml:id="KR2o0025_tls_023-495a.25">而可無專錄乎？</seg>
</p>
<p>
<seg xml:id="KR2o0025_tls_023-496a.1">書之未成，</seg>
<seg xml:id="KR2o0025_tls_023-496a.2">必有所取裁，</seg>
<seg xml:id="KR2o0025_tls_023-496a.3">如遷史之資於《世本》、《國策》，</seg>
<seg xml:id="KR2o0025_tls_023-496a.4">固書之資於馮商、劉歆，</seg>
<seg xml:id="KR2o0025_tls_023-496a.5">是也。</seg>
<seg xml:id="KR2o0025_tls_023-496a.6">書之既成，</seg>
<seg xml:id="KR2o0025_tls_023-496a.7">必有其傳述，</seg>
<seg xml:id="KR2o0025_tls_023-496a.8">如楊惲之布遷書，</seg>
<seg xml:id="KR2o0025_tls_023-496a.9">馬融之受漢史，</seg>
<seg xml:id="KR2o0025_tls_023-496a.10">是也。</seg>
<seg xml:id="KR2o0025_tls_023-496a.11">書既成家，</seg>
<seg xml:id="KR2o0025_tls_023-496a.12">必有其攻習，</seg>
<seg xml:id="KR2o0025_tls_023-496a.13">如徐廣、崔骃之註馬，</seg>
<seg xml:id="KR2o0025_tls_023-496a.14">服虔、應劭之釋班，</seg>
<seg xml:id="KR2o0025_tls_023-496a.15">是也。</seg>
<seg xml:id="KR2o0025_tls_023-496a.16">此家學淵源之必待專篇列傳而明者也。</seg>
</p>
<p>
<seg xml:id="KR2o0025_tls_023-497a.1">馬、班而後，</seg>
<seg xml:id="KR2o0025_tls_023-497a.2">家學漸衰<note>世傳之家學也。</note>，</seg>
<seg xml:id="KR2o0025_tls_023-497a.3">而豪傑之士，</seg>
<seg xml:id="KR2o0025_tls_023-497a.4">特立名家之學起，</seg>
<seg xml:id="KR2o0025_tls_023-497a.5">如《後漢書》之有司馬彪、華嶠、謝承、範蔚宗諸家，</seg>
<seg xml:id="KR2o0025_tls_023-497a.6">而《晉書》之有何法盛等一十八家，</seg>
<seg xml:id="KR2o0025_tls_023-497a.7">是也。</seg>
<seg xml:id="KR2o0025_tls_023-497a.8">同紀一朝之跡，</seg>
<seg xml:id="KR2o0025_tls_023-497a.9">而史臣不領專官，</seg>
<seg xml:id="KR2o0025_tls_023-497a.10">則人自為編，</seg>
<seg xml:id="KR2o0025_tls_023-497a.11">家各為說；</seg>
<seg xml:id="KR2o0025_tls_023-497a.12">不為敘述討論，</seg>
<seg xml:id="KR2o0025_tls_023-497a.13">萃合一篇之內，</seg>
<seg xml:id="KR2o0025_tls_023-497a.14">何以得其折衷？</seg>
<seg xml:id="KR2o0025_tls_023-497a.15">此諸家流別之必待專篇列傳而明者也。</seg>
</p>
<p>
<seg xml:id="KR2o0025_tls_023-498a.1">六代以還，</seg>
<seg xml:id="KR2o0025_tls_023-498a.2">名家復歇<note>父子世傳為家學，一人特撰為名家。</note>，</seg>
<seg xml:id="KR2o0025_tls_023-498a.3">而集眾修書之法行，</seg>
<seg xml:id="KR2o0025_tls_023-498a.4">如唐人之修《晉書》，</seg>
<seg xml:id="KR2o0025_tls_023-498a.5">元人之修《宋》、《遼》、《金》三史，</seg>
<seg xml:id="KR2o0025_tls_023-498a.6">是也。</seg>
<seg xml:id="KR2o0025_tls_023-498a.7">監修大臣，</seg>
<seg xml:id="KR2o0025_tls_023-498a.8">著名簡端，</seg>
<seg xml:id="KR2o0025_tls_023-498a.9">而編纂校勘之官，</seg>
<seg xml:id="KR2o0025_tls_023-498a.10">則隱顯不一。</seg>
<seg xml:id="KR2o0025_tls_023-498a.11">即或偶著其人與修史事，</seg>
<seg xml:id="KR2o0025_tls_023-498a.12">而某紀某表編之誰氏，</seg>
<seg xml:id="KR2o0025_tls_023-498a.13">某誌某傳輯自何人，</seg>
<seg xml:id="KR2o0025_tls_023-498a.14">孰為草創規條，</seg>
<seg xml:id="KR2o0025_tls_023-498a.15">孰為潤色文采，</seg>
<seg xml:id="KR2o0025_tls_023-498a.16">不為整齊綴合，</seg>
<seg xml:id="KR2o0025_tls_023-498a.17">各溯所由，</seg>
<seg xml:id="KR2o0025_tls_023-498a.18">未免一書之中，</seg>
<seg xml:id="KR2o0025_tls_023-498a.19">優劣互見，</seg>
<seg xml:id="KR2o0025_tls_023-498a.20">而功過難知。</seg>
<seg xml:id="KR2o0025_tls_023-498a.21">此一書功力之必待專篇列傳而明者也。</seg>
</p>
<p>
<seg xml:id="KR2o0025_tls_023-499a.1">若夫日曆起居之法，</seg>
<seg xml:id="KR2o0025_tls_023-499a.2">延閣廣內之藏，</seg>
<seg xml:id="KR2o0025_tls_023-499a.3">投牒議謚之制，</seg>
<seg xml:id="KR2o0025_tls_023-499a.4">稗官野史之徵，</seg>
<seg xml:id="KR2o0025_tls_023-499a.5">或於傳首敘例，</seg>
<seg xml:id="KR2o0025_tls_023-499a.6">詳明其制；</seg>
<seg xml:id="KR2o0025_tls_023-499a.7">或於傳終論述，</seg>
<seg xml:id="KR2o0025_tls_023-499a.8">推說其由，</seg>
<seg xml:id="KR2o0025_tls_023-499a.9">無施不可。</seg>
<seg xml:id="KR2o0025_tls_023-499a.10">亦猶儒林傳敘，</seg>
<seg xml:id="KR2o0025_tls_023-499a.11">申明學制，</seg>
<seg xml:id="KR2o0025_tls_023-499a.12">表立學官之遺意也。</seg>
<seg xml:id="KR2o0025_tls_023-499a.13">誠得此意而通於著作，</seg>
<seg xml:id="KR2o0025_tls_023-499a.14">猶患史學不舉，</seg>
<seg xml:id="KR2o0025_tls_023-499a.15">史道不明，</seg>
<seg xml:id="KR2o0025_tls_023-499a.16">未之聞也。</seg>
</p>
<p>
<seg xml:id="KR2o0025_tls_023-500a.1">誌乘為一縣之書，</seg>
<seg xml:id="KR2o0025_tls_023-500a.2">即古者一國之史也，</seg>
<seg xml:id="KR2o0025_tls_023-500a.3">而世人忽之；</seg>
<seg xml:id="KR2o0025_tls_023-500a.4">則以家學不立，</seg>
<seg xml:id="KR2o0025_tls_023-500a.5">師法失傳，</seg>
<seg xml:id="KR2o0025_tls_023-500a.6">文不雅馴，</seg>
<seg xml:id="KR2o0025_tls_023-500a.7">難垂典則故也。</seg>
<seg xml:id="KR2o0025_tls_023-500a.8">新編告成，</seg>
<seg xml:id="KR2o0025_tls_023-500a.9">而舊書覆甕，</seg>
<seg xml:id="KR2o0025_tls_023-500a.10">未必新書皆優，</seg>
<seg xml:id="KR2o0025_tls_023-500a.11">而舊誌盡劣也。</seg>
<seg xml:id="KR2o0025_tls_023-500a.12">舊誌所有，</seg>
<seg xml:id="KR2o0025_tls_023-500a.13">新誌重復載之，</seg>
<seg xml:id="KR2o0025_tls_023-500a.14">其筆削之善否，</seg>
<seg xml:id="KR2o0025_tls_023-500a.15">初未暇辨；</seg>
<seg xml:id="KR2o0025_tls_023-500a.16">而舊誌所未及載，</seg>
<seg xml:id="KR2o0025_tls_023-500a.17">新誌必有增益，</seg>
<seg xml:id="KR2o0025_tls_023-500a.18">則舊誌之易為厭棄者一矣。</seg>
<seg xml:id="KR2o0025_tls_023-500a.19">纂述之家，</seg>
<seg xml:id="KR2o0025_tls_023-500a.20">喜炫己長，</seg>
<seg xml:id="KR2o0025_tls_023-500a.21">後起之書，</seg>
<seg xml:id="KR2o0025_tls_023-500a.22">易於攻摘。</seg>
<seg xml:id="KR2o0025_tls_023-500a.23">每見修誌諸家，</seg>
<seg xml:id="KR2o0025_tls_023-500a.24">創定凡例，</seg>
<seg xml:id="KR2o0025_tls_023-500a.25">不曰舊書荒陋，</seg>
<seg xml:id="KR2o0025_tls_023-500a.26">則雲前人無稽，</seg>
<seg xml:id="KR2o0025_tls_023-500a.27">後復攻前，</seg>
<seg xml:id="KR2o0025_tls_023-500a.28">效尤無已。</seg>
<seg xml:id="KR2o0025_tls_023-500a.29">其實狙公顛倒三四，</seg>
<seg xml:id="KR2o0025_tls_023-500a.30">本無大相徑庭；</seg>
<seg xml:id="KR2o0025_tls_023-500a.31">但前人已往，</seg>
<seg xml:id="KR2o0025_tls_023-500a.32">質證無由，</seg>
<seg xml:id="KR2o0025_tls_023-500a.33">則舊誌之易為厭棄者二矣。</seg>
<seg xml:id="KR2o0025_tls_023-500a.34">州縣之書，</seg>
<seg xml:id="KR2o0025_tls_023-500a.35">率多荒陋，</seg>
<seg xml:id="KR2o0025_tls_023-500a.36">文人學士，</seg>
<seg xml:id="KR2o0025_tls_023-500a.37">束而不觀。</seg>
<seg xml:id="KR2o0025_tls_023-500a.38">其有特事搜羅，</seg>
<seg xml:id="KR2o0025_tls_023-500a.39">旁資稽索，</seg>
<seg xml:id="KR2o0025_tls_023-500a.40">不過因此證彼，</seg>
<seg xml:id="KR2o0025_tls_023-500a.41">初非耽悅本書。</seg>
<seg xml:id="KR2o0025_tls_023-500a.42">新舊二本，</seg>
<seg xml:id="KR2o0025_tls_023-500a.43">雜陳於前，</seg>
<seg xml:id="KR2o0025_tls_023-500a.44">其翻閱者，</seg>
<seg xml:id="KR2o0025_tls_023-500a.45">猶如科舉之士，</seg>
<seg xml:id="KR2o0025_tls_023-500a.46">購求程墨，</seg>
<seg xml:id="KR2o0025_tls_023-500a.47">陰陽之家，</seg>
<seg xml:id="KR2o0025_tls_023-500a.48">檢視憲書，</seg>
<seg xml:id="KR2o0025_tls_023-500a.49">取新棄舊，</seg>
<seg xml:id="KR2o0025_tls_023-500a.50">理勢固然，</seg>
<seg xml:id="KR2o0025_tls_023-500a.51">本非有所特擇，</seg>
<seg xml:id="KR2o0025_tls_023-500a.52">則舊誌之易為厭棄者三矣。</seg>
<seg xml:id="KR2o0025_tls_023-500a.53">夫索綏《春秋》<note>索綏撰《前涼春秋》。</note>，</seg>
<seg xml:id="KR2o0025_tls_023-500a.54">端資邊瀏；</seg>
<seg xml:id="KR2o0025_tls_023-500a.55">
                        <note>瀏承張駿之命，集涼內外事。</note>常璩《國志》<note>《華陽國志》也。</note>，</seg>
<seg xml:id="KR2o0025_tls_023-500a.56">半襲譙周<note>《華陽國志》載李氏始末。其劉氏二誌，大率取裁譙周《蜀本紀》。</note>。</seg>
<seg xml:id="KR2o0025_tls_023-500a.57">是則一方之書，</seg>
<seg xml:id="KR2o0025_tls_023-500a.58">不能無藉於一方之紀載，</seg>
<seg xml:id="KR2o0025_tls_023-500a.59">而誌家不列前人之傳，</seg>
<seg xml:id="KR2o0025_tls_023-500a.60">豈非得魚忘筌，</seg>
<seg xml:id="KR2o0025_tls_023-500a.61">習而不察？</seg>
<seg xml:id="KR2o0025_tls_023-500a.62">又何怪於方誌之書，</seg>
<seg xml:id="KR2o0025_tls_023-500a.63">放失難考耶？</seg>
</p>
<p>
<seg xml:id="KR2o0025_tls_023-501a.1">主修之官，</seg>
<seg xml:id="KR2o0025_tls_023-501a.2">與載筆之士，</seg>
<seg xml:id="KR2o0025_tls_023-501a.3">撰著文辭，</seg>
<seg xml:id="KR2o0025_tls_023-501a.4">不分名實；</seg>
<seg xml:id="KR2o0025_tls_023-501a.5">前誌之難傳，</seg>
<seg xml:id="KR2o0025_tls_023-501a.6">一也。</seg>
<seg xml:id="KR2o0025_tls_023-501a.7">序跋虛設，</seg>
<seg xml:id="KR2o0025_tls_023-501a.8">於書無所發明；</seg>
<seg xml:id="KR2o0025_tls_023-501a.9">前誌之難傳，</seg>
<seg xml:id="KR2o0025_tls_023-501a.10">二也<note>如有發明，則如馬、班之錄《自序》，可以作傳矣。</note>。</seg>
<seg xml:id="KR2o0025_tls_023-501a.11">作誌之人，</seg>
<seg xml:id="KR2o0025_tls_023-501a.12">行業不詳；</seg>
<seg xml:id="KR2o0025_tls_023-501a.13">前誌之難傳，</seg>
<seg xml:id="KR2o0025_tls_023-501a.14">三也。</seg>
<seg xml:id="KR2o0025_tls_023-501a.15">書之取裁，</seg>
<seg xml:id="KR2o0025_tls_023-501a.16">不標所目；</seg>
<seg xml:id="KR2o0025_tls_023-501a.17">前誌之難傳，</seg>
<seg xml:id="KR2o0025_tls_023-501a.18">四也。</seg>
<seg xml:id="KR2o0025_tls_023-501a.19">誌當遞續，</seg>
<seg xml:id="KR2o0025_tls_023-501a.20">非萬不得已，</seg>
<seg xml:id="KR2o0025_tls_023-501a.21">不當叠改；</seg>
<seg xml:id="KR2o0025_tls_023-501a.22">叠改之書，</seg>
<seg xml:id="KR2o0025_tls_023-501a.23">而欲並存，</seg>
<seg xml:id="KR2o0025_tls_023-501a.24">繁重難勝；</seg>
<seg xml:id="KR2o0025_tls_023-501a.25">前誌之難傳，</seg>
<seg xml:id="KR2o0025_tls_023-501a.26">五也。</seg>
<seg xml:id="KR2o0025_tls_023-501a.27">於難傳之中，</seg>
<seg xml:id="KR2o0025_tls_023-501a.28">而為之作傳，</seg>
<seg xml:id="KR2o0025_tls_023-501a.29">蓋不得已而存之，</seg>
<seg xml:id="KR2o0025_tls_023-501a.30">推明其故，</seg>
<seg xml:id="KR2o0025_tls_023-501a.31">以為後人例也。</seg>
</p>
<p>
<seg xml:id="KR2o0025_tls_023-502a.1">永清縣志文徵序例</seg>
</p>
<p>
<seg xml:id="KR2o0025_tls_023-503a.1">《永清縣志》告成，</seg>
<seg xml:id="KR2o0025_tls_023-503a.2">區分紀、表、圖、書、政略、列傳六體，</seg>
<seg xml:id="KR2o0025_tls_023-503a.3">定著二十五篇，</seg>
<seg xml:id="KR2o0025_tls_023-503a.4">篇各有例。</seg>
<seg xml:id="KR2o0025_tls_023-503a.5">又取一時徵集故事文章，</seg>
<seg xml:id="KR2o0025_tls_023-503a.6">擇其有關永清而不能並收入本誌者，</seg>
<seg xml:id="KR2o0025_tls_023-503a.7">又自以類相從，</seg>
<seg xml:id="KR2o0025_tls_023-503a.8">別為奏議、徵實、論說、詩賦，</seg>
<seg xml:id="KR2o0025_tls_023-503a.9">各為一卷，</seg>
<seg xml:id="KR2o0025_tls_023-503a.10">總四卷。</seg>
<seg xml:id="KR2o0025_tls_023-503a.11">卷為敘錄如左，</seg>
<seg xml:id="KR2o0025_tls_023-503a.12">而總敘大指，</seg>
<seg xml:id="KR2o0025_tls_023-503a.13">以冠其編。</seg>
</p>
<p>
<seg xml:id="KR2o0025_tls_023-504a.1">敘曰：</seg>
<seg xml:id="KR2o0025_tls_023-504a.2">古人有專守之官，</seg>
<seg xml:id="KR2o0025_tls_023-504a.3">即有專掌之故；</seg>
<seg xml:id="KR2o0025_tls_023-504a.4">有專門之學，</seg>
<seg xml:id="KR2o0025_tls_023-504a.5">即有專家之言；</seg>
<seg xml:id="KR2o0025_tls_023-504a.6">未有博采諸家，</seg>
<seg xml:id="KR2o0025_tls_023-504a.7">匯輯眾體，</seg>
<seg xml:id="KR2o0025_tls_023-504a.8">如後世文選之所為也。</seg>
<seg xml:id="KR2o0025_tls_023-504a.9">官失學廢，</seg>
<seg xml:id="KR2o0025_tls_023-504a.10">文采愈繁。</seg>
<seg xml:id="KR2o0025_tls_023-504a.11">以意所尚，</seg>
<seg xml:id="KR2o0025_tls_023-504a.12">采掇名雋，</seg>
<seg xml:id="KR2o0025_tls_023-504a.13">若蕭氏《文選》，</seg>
<seg xml:id="KR2o0025_tls_023-504a.14">姚氏《文粹》，</seg>
<seg xml:id="KR2o0025_tls_023-504a.15">是也。</seg>
<seg xml:id="KR2o0025_tls_023-504a.16">循流溯源，</seg>
<seg xml:id="KR2o0025_tls_023-504a.17">推而達於治道，</seg>
<seg xml:id="KR2o0025_tls_023-504a.18">《宋文之鑒》是也。</seg>
<seg xml:id="KR2o0025_tls_023-504a.19">相質披文，</seg>
<seg xml:id="KR2o0025_tls_023-504a.20">進而欲為史翼，</seg>
<seg xml:id="KR2o0025_tls_023-504a.21">《元文之類》是也。</seg>
<seg xml:id="KR2o0025_tls_023-504a.22">是數子之用心，</seg>
<seg xml:id="KR2o0025_tls_023-504a.23">可謂至矣。</seg>
<seg xml:id="KR2o0025_tls_023-504a.24">然而古者十五《國風》、八國《國語》，</seg>
<seg xml:id="KR2o0025_tls_023-504a.25">以及晉乘、楚梼杌、與夫各國春秋之旨繹之，</seg>
<seg xml:id="KR2o0025_tls_023-504a.26">則列國史書，</seg>
<seg xml:id="KR2o0025_tls_023-504a.27">與其文誥聲詩，</seg>
<seg xml:id="KR2o0025_tls_023-504a.28">相輔而行。</seg>
<seg xml:id="KR2o0025_tls_023-504a.29">在昔非無其例也。</seg>
<seg xml:id="KR2o0025_tls_023-504a.30">唐劉知幾嘗患史體載言繁瑣，</seg>
<seg xml:id="KR2o0025_tls_023-504a.31">欲取詔誥章疏之屬，</seg>
<seg xml:id="KR2o0025_tls_023-504a.32">以類相從，</seg>
<seg xml:id="KR2o0025_tls_023-504a.33">別為一體，</seg>
<seg xml:id="KR2o0025_tls_023-504a.34">入於紀傳之史，</seg>
<seg xml:id="KR2o0025_tls_023-504a.35">是未察古人各有成書，</seg>
<seg xml:id="KR2o0025_tls_023-504a.36">相輔益章之義矣。</seg>
<seg xml:id="KR2o0025_tls_023-504a.37">第窺古人之書，</seg>
<seg xml:id="KR2o0025_tls_023-504a.38">《國語》載言，</seg>
<seg xml:id="KR2o0025_tls_023-504a.39">必敘事之終始；</seg>
<seg xml:id="KR2o0025_tls_023-504a.40">《春秋》義授左氏，</seg>
<seg xml:id="KR2o0025_tls_023-504a.41">《詩》有國史之敘，</seg>
<seg xml:id="KR2o0025_tls_023-504a.42">故事去千載，</seg>
<seg xml:id="KR2o0025_tls_023-504a.43">讀者洞然無疑。</seg>
<seg xml:id="KR2o0025_tls_023-504a.44">後代選文諸家，</seg>
<seg xml:id="KR2o0025_tls_023-504a.45">掇取文辭，</seg>
<seg xml:id="KR2o0025_tls_023-504a.46">不復具其始末，</seg>
<seg xml:id="KR2o0025_tls_023-504a.47">如奏議可觀，</seg>
<seg xml:id="KR2o0025_tls_023-504a.48">而不載報可，</seg>
<seg xml:id="KR2o0025_tls_023-504a.49">寄言有讬，</seg>
<seg xml:id="KR2o0025_tls_023-504a.50">而不述時世，</seg>
<seg xml:id="KR2o0025_tls_023-504a.51">詩歌寓意，</seg>
<seg xml:id="KR2o0025_tls_023-504a.52">而不綴事由，</seg>
<seg xml:id="KR2o0025_tls_023-504a.53">則讀者無從委決，</seg>
<seg xml:id="KR2o0025_tls_023-504a.54">於史事復奚裨乎？</seg>
<seg xml:id="KR2o0025_tls_023-504a.55">《文選》、《文粹》，</seg>
<seg xml:id="KR2o0025_tls_023-504a.56">固無足責；</seg>
<seg xml:id="KR2o0025_tls_023-504a.57">《文鑒》、《文類》，</seg>
<seg xml:id="KR2o0025_tls_023-504a.58">見不及斯，</seg>
<seg xml:id="KR2o0025_tls_023-504a.59">豈非尺有所短者哉？</seg>
<seg xml:id="KR2o0025_tls_023-504a.60">近人修誌，</seg>
<seg xml:id="KR2o0025_tls_023-504a.61">藝文不載書目，</seg>
<seg xml:id="KR2o0025_tls_023-504a.62">濫入詩文雜體，</seg>
<seg xml:id="KR2o0025_tls_023-504a.63">其失固不待言；</seg>
<seg xml:id="KR2o0025_tls_023-504a.64">亦緣撰誌之時，</seg>
<seg xml:id="KR2o0025_tls_023-504a.65">先已不辨為一國史裁，</seg>
<seg xml:id="KR2o0025_tls_023-504a.66">其猥陋雜書，</seg>
<seg xml:id="KR2o0025_tls_023-504a.67">無所不有，</seg>
<seg xml:id="KR2o0025_tls_023-504a.68">亦何足怪？</seg>
<seg xml:id="KR2o0025_tls_023-504a.69">今茲稍為釐正，</seg>
<seg xml:id="KR2o0025_tls_023-504a.70">別具《文徵》，</seg>
<seg xml:id="KR2o0025_tls_023-504a.71">仍於詩文篇後，</seg>
<seg xml:id="KR2o0025_tls_023-504a.72">略具始末，</seg>
<seg xml:id="KR2o0025_tls_023-504a.73">便人觀覽，</seg>
<seg xml:id="KR2o0025_tls_023-504a.74">疑者闕之。</seg>
<seg xml:id="KR2o0025_tls_023-504a.75">聊於敘例，</seg>
<seg xml:id="KR2o0025_tls_023-504a.76">申明其旨云爾。</seg>
</p>
<p>
<seg xml:id="KR2o0025_tls_023-505a.1">奏議敘錄</seg>
</p>
<p>
<seg xml:id="KR2o0025_tls_023-506a.1">奏議之文，</seg>
<seg xml:id="KR2o0025_tls_023-506a.2">所以經事綜物，</seg>
<seg xml:id="KR2o0025_tls_023-506a.3">敷陳治道；</seg>
<seg xml:id="KR2o0025_tls_023-506a.4">文章之用，</seg>
<seg xml:id="KR2o0025_tls_023-506a.5">莫重於斯。</seg>
<seg xml:id="KR2o0025_tls_023-506a.6">而蕭統選文，</seg>
<seg xml:id="KR2o0025_tls_023-506a.7">用賦冠首；</seg>
<seg xml:id="KR2o0025_tls_023-506a.8">後代撰輯諸家，</seg>
<seg xml:id="KR2o0025_tls_023-506a.9">奉為一定科律，</seg>
<seg xml:id="KR2o0025_tls_023-506a.10">亦失所以重輕之義矣。</seg>
<seg xml:id="KR2o0025_tls_023-506a.11">如謂彼固辭章家言，</seg>
<seg xml:id="KR2o0025_tls_023-506a.12">本無當於史例，</seg>
<seg xml:id="KR2o0025_tls_023-506a.13">則賦乃六義附庸，</seg>
<seg xml:id="KR2o0025_tls_023-506a.14">而列於詩前；</seg>
<seg xml:id="KR2o0025_tls_023-506a.15">騷為賦之鼻祖，</seg>
<seg xml:id="KR2o0025_tls_023-506a.16">而別居詩後，</seg>
<seg xml:id="KR2o0025_tls_023-506a.17">其任情顛倒，</seg>
<seg xml:id="KR2o0025_tls_023-506a.18">亦復難以自解。</seg>
<seg xml:id="KR2o0025_tls_023-506a.19">而《文苑》、《文鑒》，</seg>
<seg xml:id="KR2o0025_tls_023-506a.20">從而宗之，</seg>
<seg xml:id="KR2o0025_tls_023-506a.21">又何說也？</seg>
<seg xml:id="KR2o0025_tls_023-506a.22">今以奏議冠首，</seg>
<seg xml:id="KR2o0025_tls_023-506a.23">以為輯文通例，</seg>
<seg xml:id="KR2o0025_tls_023-506a.24">竊比列史之首冠本紀云爾。</seg>
</p>
<p>
<seg xml:id="KR2o0025_tls_023-507a.1">史家之取奏議，</seg>
<seg xml:id="KR2o0025_tls_023-507a.2">如《尚書》之載訓誥，</seg>
<seg xml:id="KR2o0025_tls_023-507a.3">其有關一時之制度，</seg>
<seg xml:id="KR2o0025_tls_023-507a.4">裁入書誌之篇；</seg>
<seg xml:id="KR2o0025_tls_023-507a.5">其關於一人之樹立者，</seg>
<seg xml:id="KR2o0025_tls_023-507a.6">編諸列傳之內。</seg>
<seg xml:id="KR2o0025_tls_023-507a.7">然而紀傳篇幅，</seg>
<seg xml:id="KR2o0025_tls_023-507a.8">各有限斷，</seg>
<seg xml:id="KR2o0025_tls_023-507a.9">一代奏牘，</seg>
<seg xml:id="KR2o0025_tls_023-507a.10">文字繁多，</seg>
<seg xml:id="KR2o0025_tls_023-507a.11">廣收則史體不類，</seg>
<seg xml:id="KR2o0025_tls_023-507a.12">割愛則文有闕遺。</seg>
<seg xml:id="KR2o0025_tls_023-507a.13">按班氏《漢書》，</seg>
<seg xml:id="KR2o0025_tls_023-507a.14">備詳書奏，</seg>
<seg xml:id="KR2o0025_tls_023-507a.15">然覆檢《藝文志》內，</seg>
<seg xml:id="KR2o0025_tls_023-507a.16">石渠奏議之屬，</seg>
<seg xml:id="KR2o0025_tls_023-507a.17">《高祖》、《孝文》論述冊詔之傳，</seg>
<seg xml:id="KR2o0025_tls_023-507a.18">未嘗不於正史之外，</seg>
<seg xml:id="KR2o0025_tls_023-507a.19">別有專書。</seg>
<seg xml:id="KR2o0025_tls_023-507a.20">然則奏議之編，</seg>
<seg xml:id="KR2o0025_tls_023-507a.21">固與實錄起居註相為表裏者也。</seg>
<seg xml:id="KR2o0025_tls_023-507a.22">前人編《漢魏尚書》，</seg>
<seg xml:id="KR2o0025_tls_023-507a.23">近代編《名臣章奏》，</seg>
<seg xml:id="KR2o0025_tls_023-507a.24">皆體嚴用鉅，</seg>
<seg xml:id="KR2o0025_tls_023-507a.25">不若文士選文之例，</seg>
<seg xml:id="KR2o0025_tls_023-507a.26">而不知者，</seg>
<seg xml:id="KR2o0025_tls_023-507a.27">往往忽而不察，</seg>
<seg xml:id="KR2o0025_tls_023-507a.28">良可惜也。</seg>
</p>
<p>
<seg xml:id="KR2o0025_tls_023-508a.1">杜佑撰《通典》，</seg>
<seg xml:id="KR2o0025_tls_023-508a.2">於累朝制度之外，</seg>
<seg xml:id="KR2o0025_tls_023-508a.3">別為禮議二十餘卷，</seg>
<seg xml:id="KR2o0025_tls_023-508a.4">不必其言之見用與否，</seg>
<seg xml:id="KR2o0025_tls_023-508a.5">而談言有中，</seg>
<seg xml:id="KR2o0025_tls_023-508a.6">存其名理。</seg>
<seg xml:id="KR2o0025_tls_023-508a.7">此則著書之獨斷，</seg>
<seg xml:id="KR2o0025_tls_023-508a.8">編次之通裁，</seg>
<seg xml:id="KR2o0025_tls_023-508a.9">其旨可以意會，</seg>
<seg xml:id="KR2o0025_tls_023-508a.10">而其說不可得而跡泥者也。</seg>
<seg xml:id="KR2o0025_tls_023-508a.11">然而專門之書，</seg>
<seg xml:id="KR2o0025_tls_023-508a.12">自為裁制，</seg>
<seg xml:id="KR2o0025_tls_023-508a.13">或刪或節，</seg>
<seg xml:id="KR2o0025_tls_023-508a.14">固無不可。</seg>
<seg xml:id="KR2o0025_tls_023-508a.15">史誌之體，</seg>
<seg xml:id="KR2o0025_tls_023-508a.16">各有識職，</seg>
<seg xml:id="KR2o0025_tls_023-508a.17">徵文以補書誌之闕，</seg>
<seg xml:id="KR2o0025_tls_023-508a.18">則錄而不敘，</seg>
<seg xml:id="KR2o0025_tls_023-508a.19">自由舊章。</seg>
<seg xml:id="KR2o0025_tls_023-508a.20">今采得奏議四篇，</seg>
<seg xml:id="KR2o0025_tls_023-508a.21">咨詳稟帖三篇，</seg>
<seg xml:id="KR2o0025_tls_023-508a.22">亦附錄之，</seg>
<seg xml:id="KR2o0025_tls_023-508a.23">為其官府文書，</seg>
<seg xml:id="KR2o0025_tls_023-508a.24">近於奏議，</seg>
<seg xml:id="KR2o0025_tls_023-508a.25">故類入焉。</seg>
<seg xml:id="KR2o0025_tls_023-508a.26">其先後一以年月為次，</seg>
<seg xml:id="KR2o0025_tls_023-508a.27">所以備事之本末云爾。</seg>
</p>
<p>
<seg xml:id="KR2o0025_tls_023-509a.1">徵實敘錄</seg>
</p>
<p>
<seg xml:id="KR2o0025_tls_023-510a.1">徵實之文，</seg>
<seg xml:id="KR2o0025_tls_023-510a.2">史部傳記支流。</seg>
<seg xml:id="KR2o0025_tls_023-510a.3">古者史法謹嚴，</seg>
<seg xml:id="KR2o0025_tls_023-510a.4">記述之體，</seg>
<seg xml:id="KR2o0025_tls_023-510a.5">各有專家。</seg>
<seg xml:id="KR2o0025_tls_023-510a.6">是以魏晉以還，</seg>
<seg xml:id="KR2o0025_tls_023-510a.7">文人率有別集。</seg>
<seg xml:id="KR2o0025_tls_023-510a.8">然而諸史列傳，</seg>
<seg xml:id="KR2o0025_tls_023-510a.9">載其生平著述，</seg>
<seg xml:id="KR2o0025_tls_023-510a.10">止雲詩賦箴銘頌誄之屬，</seg>
<seg xml:id="KR2o0025_tls_023-510a.11">共若干篇而已。</seg>
<seg xml:id="KR2o0025_tls_023-510a.12">未聞載其記若干首，</seg>
<seg xml:id="KR2o0025_tls_023-510a.13">傳若干章，</seg>
<seg xml:id="KR2o0025_tls_023-510a.14">誌若干條，</seg>
<seg xml:id="KR2o0025_tls_023-510a.15">述若干種者也。</seg>
<seg xml:id="KR2o0025_tls_023-510a.16">由是觀之，</seg>
<seg xml:id="KR2o0025_tls_023-510a.17">則記傳誌述之體，</seg>
<seg xml:id="KR2o0025_tls_023-510a.18">古人各為專門之書，</seg>
<seg xml:id="KR2o0025_tls_023-510a.19">初無散著文集之內，</seg>
<seg xml:id="KR2o0025_tls_023-510a.20">概可知矣。</seg>
<seg xml:id="KR2o0025_tls_023-510a.21">唐宋以還，</seg>
<seg xml:id="KR2o0025_tls_023-510a.22">文集之風日熾，</seg>
<seg xml:id="KR2o0025_tls_023-510a.23">而專門之學杳然。</seg>
<seg xml:id="KR2o0025_tls_023-510a.24">於是一集之中，</seg>
<seg xml:id="KR2o0025_tls_023-510a.25">詩賦與經解並存，</seg>
<seg xml:id="KR2o0025_tls_023-510a.26">論說與記述同載，</seg>
<seg xml:id="KR2o0025_tls_023-510a.27">而裒然成集之書，</seg>
<seg xml:id="KR2o0025_tls_023-510a.28">始難定其家學之所在矣。</seg>
<seg xml:id="KR2o0025_tls_023-510a.29">若夫選輯之書，</seg>
<seg xml:id="KR2o0025_tls_023-510a.30">則蕭統《文選》不載傳記，</seg>
<seg xml:id="KR2o0025_tls_023-510a.31">《文苑》、《文鑒》始漸加詳，</seg>
<seg xml:id="KR2o0025_tls_023-510a.32">蓋其時勢然也。</seg>
<seg xml:id="KR2o0025_tls_023-510a.33">文人之集，</seg>
<seg xml:id="KR2o0025_tls_023-510a.34">可徵史裁，</seg>
<seg xml:id="KR2o0025_tls_023-510a.35">由於學不專家，</seg>
<seg xml:id="KR2o0025_tls_023-510a.36">事多旁出，</seg>
<seg xml:id="KR2o0025_tls_023-510a.37">豈不洵歟？</seg>
</p>
<p>
<seg xml:id="KR2o0025_tls_023-511a.1">徵實之體，</seg>
<seg xml:id="KR2o0025_tls_023-511a.2">自記事而外，</seg>
<seg xml:id="KR2o0025_tls_023-511a.3">又有數典之文，</seg>
<seg xml:id="KR2o0025_tls_023-511a.4">考據之家，</seg>
<seg xml:id="KR2o0025_tls_023-511a.5">所以別於敘述之文也。</seg>
<seg xml:id="KR2o0025_tls_023-511a.6">以史法例之，</seg>
<seg xml:id="KR2o0025_tls_023-511a.7">記事乃紀傳之餘，</seg>
<seg xml:id="KR2o0025_tls_023-511a.8">數典為書誌之裔，</seg>
<seg xml:id="KR2o0025_tls_023-511a.9">所謂同源而異流者也。</seg>
<seg xml:id="KR2o0025_tls_023-511a.10">記事之源，</seg>
<seg xml:id="KR2o0025_tls_023-511a.11">出於《春秋》，</seg>
<seg xml:id="KR2o0025_tls_023-511a.12">而數典之源，</seg>
<seg xml:id="KR2o0025_tls_023-511a.13">本乎官《禮》，</seg>
<seg xml:id="KR2o0025_tls_023-511a.14">其大端矣。</seg>
<seg xml:id="KR2o0025_tls_023-511a.15">數典之文，</seg>
<seg xml:id="KR2o0025_tls_023-511a.16">古來亦具專家，</seg>
<seg xml:id="KR2o0025_tls_023-511a.17">《戴記》而後，</seg>
<seg xml:id="KR2o0025_tls_023-511a.18">若班氏《白虎通議》，</seg>
<seg xml:id="KR2o0025_tls_023-511a.19">應氏《風俗通議》，</seg>
<seg xml:id="KR2o0025_tls_023-511a.20">蔡氏《獨斷》之類，</seg>
<seg xml:id="KR2o0025_tls_023-511a.21">不可勝數。</seg>
<seg xml:id="KR2o0025_tls_023-511a.22">而文人入集，</seg>
<seg xml:id="KR2o0025_tls_023-511a.23">則自隋唐以前，</seg>
<seg xml:id="KR2o0025_tls_023-511a.24">此體尤所未見者也。</seg>
<seg xml:id="KR2o0025_tls_023-511a.25">至於專門學衰，</seg>
<seg xml:id="KR2o0025_tls_023-511a.26">而文士偶據所得，</seg>
<seg xml:id="KR2o0025_tls_023-511a.27">筆為考辨，</seg>
<seg xml:id="KR2o0025_tls_023-511a.28">著為述議，</seg>
<seg xml:id="KR2o0025_tls_023-511a.29">成書則不足，</seg>
<seg xml:id="KR2o0025_tls_023-511a.30">削棄又可惜，</seg>
<seg xml:id="KR2o0025_tls_023-511a.31">於是無可如何，</seg>
<seg xml:id="KR2o0025_tls_023-511a.32">編入文集之中，</seg>
<seg xml:id="KR2o0025_tls_023-511a.33">與詩賦書表之屬，</seg>
<seg xml:id="KR2o0025_tls_023-511a.34">分占一體，</seg>
<seg xml:id="KR2o0025_tls_023-511a.35">此後世選文之不得不收者也。</seg>
</p>
<p>
<seg xml:id="KR2o0025_tls_023-512a.1">徵實之文，</seg>
<seg xml:id="KR2o0025_tls_023-512a.2">與本書紀事，</seg>
<seg xml:id="KR2o0025_tls_023-512a.3">尤相表裏，</seg>
<seg xml:id="KR2o0025_tls_023-512a.4">故采錄校別體為多。</seg>
<seg xml:id="KR2o0025_tls_023-512a.5">其傳狀之文，</seg>
<seg xml:id="KR2o0025_tls_023-512a.6">有與本誌列傳相仿佛者，</seg>
<seg xml:id="KR2o0025_tls_023-512a.7">正以詳略互存，</seg>
<seg xml:id="KR2o0025_tls_023-512a.8">且以見列傳采摭之所自，</seg>
<seg xml:id="KR2o0025_tls_023-512a.9">而筆削之善否工拙，</seg>
<seg xml:id="KR2o0025_tls_023-512a.10">可以聽後人之別擇審定焉，</seg>
<seg xml:id="KR2o0025_tls_023-512a.11">不敢自據為私也。</seg>
<seg xml:id="KR2o0025_tls_023-512a.12">碑刻之文，</seg>
<seg xml:id="KR2o0025_tls_023-512a.13">有時不入金石者，</seg>
<seg xml:id="KR2o0025_tls_023-512a.14">錄其全文，</seg>
<seg xml:id="KR2o0025_tls_023-512a.15">其重在徵事得實也。</seg>
<seg xml:id="KR2o0025_tls_023-512a.16">仍於篇後著石刻之款識，</seg>
<seg xml:id="KR2o0025_tls_023-512a.17">所以與金石相互見也。</seg>
</p>
<p>
<seg xml:id="KR2o0025_tls_023-513a.1">論說敘錄</seg>
</p>
<p>
<seg xml:id="KR2o0025_tls_023-514a.1">論說之文，</seg>
<seg xml:id="KR2o0025_tls_023-514a.2">其原出於《論語》。</seg>
<seg xml:id="KR2o0025_tls_023-514a.3">鄭氏《易》云：</seg>
<seg xml:id="KR2o0025_tls_023-514a.4">「雲電屯，</seg>
<seg xml:id="KR2o0025_tls_023-514a.5">君子以經綸。</seg>
<seg xml:id="KR2o0025_tls_023-514a.6">言論撰書禮，</seg>
<seg xml:id="KR2o0025_tls_023-514a.7">樂施政事。」</seg>
<seg xml:id="KR2o0025_tls_023-514a.8">蓋當其用，</seg>
<seg xml:id="KR2o0025_tls_023-514a.9">則為典謨訓誥；</seg>
<seg xml:id="KR2o0025_tls_023-514a.10">當其未用，</seg>
<seg xml:id="KR2o0025_tls_023-514a.11">則為論撰說議，</seg>
<seg xml:id="KR2o0025_tls_023-514a.12">聖人制作，</seg>
<seg xml:id="KR2o0025_tls_023-514a.13">其用雖異，</seg>
<seg xml:id="KR2o0025_tls_023-514a.14">而其本出於一也。</seg>
<seg xml:id="KR2o0025_tls_023-514a.15">周秦諸子，</seg>
<seg xml:id="KR2o0025_tls_023-514a.16">各守專家，</seg>
<seg xml:id="KR2o0025_tls_023-514a.17">雖其學有醇駁，</seg>
<seg xml:id="KR2o0025_tls_023-514a.18">語有平陂；</seg>
<seg xml:id="KR2o0025_tls_023-514a.19">然推其本意，</seg>
<seg xml:id="KR2o0025_tls_023-514a.20">則皆取其所欲行而不得行者，</seg>
<seg xml:id="KR2o0025_tls_023-514a.21">筆之於書，</seg>
<seg xml:id="KR2o0025_tls_023-514a.22">而非有意為文章華美之觀；</seg>
<seg xml:id="KR2o0025_tls_023-514a.23">是論說之本體也。</seg>
<seg xml:id="KR2o0025_tls_023-514a.24">自學不專門，</seg>
<seg xml:id="KR2o0025_tls_023-514a.25">而文求綺麗，</seg>
<seg xml:id="KR2o0025_tls_023-514a.26">於是文人撰集，</seg>
<seg xml:id="KR2o0025_tls_023-514a.27">說議繁多。</seg>
<seg xml:id="KR2o0025_tls_023-514a.28">其中一得之見，</seg>
<seg xml:id="KR2o0025_tls_023-514a.29">與夫偶合之言，</seg>
<seg xml:id="KR2o0025_tls_023-514a.30">往往亦有合於古人；</seg>
<seg xml:id="KR2o0025_tls_023-514a.31">而根本不深，</seg>
<seg xml:id="KR2o0025_tls_023-514a.32">旨趣未卓，</seg>
<seg xml:id="KR2o0025_tls_023-514a.33">或諸體雜出，</seg>
<seg xml:id="KR2o0025_tls_023-514a.34">自致參差；</seg>
<seg xml:id="KR2o0025_tls_023-514a.35">或先後匯觀，</seg>
<seg xml:id="KR2o0025_tls_023-514a.36">竟成復沓；</seg>
<seg xml:id="KR2o0025_tls_023-514a.37">此文集中之論說，</seg>
<seg xml:id="KR2o0025_tls_023-514a.38">所以異於諸子一家之言也。</seg>
<seg xml:id="KR2o0025_tls_023-514a.39">唐馬總撰《意林》，</seg>
<seg xml:id="KR2o0025_tls_023-514a.40">裁節諸子，</seg>
<seg xml:id="KR2o0025_tls_023-514a.41">標其名雋，</seg>
<seg xml:id="KR2o0025_tls_023-514a.42">此亦棄短取長之意也。</seg>
<seg xml:id="KR2o0025_tls_023-514a.43">今茲選文，</seg>
<seg xml:id="KR2o0025_tls_023-514a.44">存其論之合者，</seg>
<seg xml:id="KR2o0025_tls_023-514a.45">亦撰述之通義也。</seg>
</p>
<p>
<seg xml:id="KR2o0025_tls_023-515a.1">《文選》諸論，</seg>
<seg xml:id="KR2o0025_tls_023-515a.2">若《過秦》、《辨亡》諸篇，</seg>
<seg xml:id="KR2o0025_tls_023-515a.3">義取抑揚詠嘆，</seg>
<seg xml:id="KR2o0025_tls_023-515a.4">旨非抉摘發揮；</seg>
<seg xml:id="KR2o0025_tls_023-515a.5">是乃史家論贊之屬，</seg>
<seg xml:id="KR2o0025_tls_023-515a.6">其源略近詩人比興一流，</seg>
<seg xml:id="KR2o0025_tls_023-515a.7">與唐宋諸論，</seg>
<seg xml:id="KR2o0025_tls_023-515a.8">名同實異。</seg>
<seg xml:id="KR2o0025_tls_023-515a.9">然《養生》、《博弈》諸篇，</seg>
<seg xml:id="KR2o0025_tls_023-515a.10">則已自有命意；</seg>
<seg xml:id="KR2o0025_tls_023-515a.11">斯固文集盛行，</seg>
<seg xml:id="KR2o0025_tls_023-515a.12">諸子風衰之會也。</seg>
<seg xml:id="KR2o0025_tls_023-515a.13">蕭氏不察，</seg>
<seg xml:id="KR2o0025_tls_023-515a.14">同編一類，</seg>
<seg xml:id="KR2o0025_tls_023-515a.15">非其質矣。</seg>
</p>
<p>
<seg xml:id="KR2o0025_tls_023-516a.1">諸子一變而為文集之論議，</seg>
<seg xml:id="KR2o0025_tls_023-516a.2">再變而為說部之劄記，</seg>
<seg xml:id="KR2o0025_tls_023-516a.3">則宋人有志於學，</seg>
<seg xml:id="KR2o0025_tls_023-516a.4">而為返樸還淳之會也。</seg>
<seg xml:id="KR2o0025_tls_023-516a.5">然嗜好多端，</seg>
<seg xml:id="KR2o0025_tls_023-516a.6">既不能屏除文士習氣，</seg>
<seg xml:id="KR2o0025_tls_023-516a.7">而為之太易，</seg>
<seg xml:id="KR2o0025_tls_023-516a.8">又不能得其深造逢源。</seg>
<seg xml:id="KR2o0025_tls_023-516a.9">遍閱作者，</seg>
<seg xml:id="KR2o0025_tls_023-516a.10">求其始末，</seg>
<seg xml:id="KR2o0025_tls_023-516a.11">大抵是收拾文集之餘，</seg>
<seg xml:id="KR2o0025_tls_023-516a.12">取其偶然所得，</seg>
<seg xml:id="KR2o0025_tls_023-516a.13">一時未能結撰者，</seg>
<seg xml:id="KR2o0025_tls_023-516a.14">劄而記之，</seg>
<seg xml:id="KR2o0025_tls_023-516a.15">積少致多，</seg>
<seg xml:id="KR2o0025_tls_023-516a.16">裒成其帙耳。</seg>
<seg xml:id="KR2o0025_tls_023-516a.17">故義理率多可觀，</seg>
<seg xml:id="KR2o0025_tls_023-516a.18">而宗旨終難究索也。</seg>
</p>
<p>
<seg xml:id="KR2o0025_tls_023-517a.1">永清文獻荒蕪，</seg>
<seg xml:id="KR2o0025_tls_023-517a.2">論說之文，</seg>
<seg xml:id="KR2o0025_tls_023-517a.3">無可采擇，</seg>
<seg xml:id="KR2o0025_tls_023-517a.4">約存一首，</seg>
<seg xml:id="KR2o0025_tls_023-517a.5">聊以備體，</seg>
<seg xml:id="KR2o0025_tls_023-517a.6">非敢謂有合於古人也。</seg>
</p>
<p>
<seg xml:id="KR2o0025_tls_023-518a.1">詩賦敘錄</seg>
</p>
<p>
<seg xml:id="KR2o0025_tls_023-519a.1">詩賦者，</seg>
<seg xml:id="KR2o0025_tls_023-519a.2">六籍之鼓吹，</seg>
<seg xml:id="KR2o0025_tls_023-519a.3">文章之宣節也。</seg>
<seg xml:id="KR2o0025_tls_023-519a.4">古者聲詩立教，</seg>
<seg xml:id="KR2o0025_tls_023-519a.5">鏗鏘肄於司樂，</seg>
<seg xml:id="KR2o0025_tls_023-519a.6">篇什敘於太史；</seg>
<seg xml:id="KR2o0025_tls_023-519a.7">事領專官，</seg>
<seg xml:id="KR2o0025_tls_023-519a.8">業傳學者；</seg>
<seg xml:id="KR2o0025_tls_023-519a.9">欲通聲音之道，</seg>
<seg xml:id="KR2o0025_tls_023-519a.10">或求風教所施，</seg>
<seg xml:id="KR2o0025_tls_023-519a.11">詢諸掌故，</seg>
<seg xml:id="KR2o0025_tls_023-519a.12">本末犁然，</seg>
<seg xml:id="KR2o0025_tls_023-519a.13">其具存矣。</seg>
<seg xml:id="KR2o0025_tls_023-519a.14">自詩樂分源，</seg>
<seg xml:id="KR2o0025_tls_023-519a.15">俗工惟習工尺，</seg>
<seg xml:id="KR2o0025_tls_023-519a.16">文士僅攻月露；</seg>
<seg xml:id="KR2o0025_tls_023-519a.17">於是聲詩之道，</seg>
<seg xml:id="KR2o0025_tls_023-519a.18">不與政事相通；</seg>
<seg xml:id="KR2o0025_tls_023-519a.19">而業之守在專官，</seg>
<seg xml:id="KR2o0025_tls_023-519a.20">存諸掌故者，</seg>
<seg xml:id="KR2o0025_tls_023-519a.21">蓋茫然而不可復追矣。</seg>
<seg xml:id="KR2o0025_tls_023-519a.22">然漢魏而還，</seg>
<seg xml:id="KR2o0025_tls_023-519a.23">歌行樂府，</seg>
<seg xml:id="KR2o0025_tls_023-519a.24">指事類情；</seg>
<seg xml:id="KR2o0025_tls_023-519a.25">就其至者，</seg>
<seg xml:id="KR2o0025_tls_023-519a.26">亦可考其文辭，</seg>
<seg xml:id="KR2o0025_tls_023-519a.27">證其時事。</seg>
<seg xml:id="KR2o0025_tls_023-519a.28">唐宋以後，</seg>
<seg xml:id="KR2o0025_tls_023-519a.29">雖云文士所業，</seg>
<seg xml:id="KR2o0025_tls_023-519a.30">而作者繼起，</seg>
<seg xml:id="KR2o0025_tls_023-519a.31">發揮微隱，</seg>
<seg xml:id="KR2o0025_tls_023-519a.32">敷陳政教；</seg>
<seg xml:id="KR2o0025_tls_023-519a.33">采其尤者，</seg>
<seg xml:id="KR2o0025_tls_023-519a.34">亦可不愧古人。</seg>
<seg xml:id="KR2o0025_tls_023-519a.35">故選文至於詩賦，</seg>
<seg xml:id="KR2o0025_tls_023-519a.36">能不墜於文人綺語之習，</seg>
<seg xml:id="KR2o0025_tls_023-519a.37">斯庶幾矣。</seg>
</p>
<p>
<seg xml:id="KR2o0025_tls_023-520a.1">劉氏《七略》，</seg>
<seg xml:id="KR2o0025_tls_023-520a.2">以封禪儀記入《禮經》，</seg>
<seg xml:id="KR2o0025_tls_023-520a.3">秦官奏議、《太史公書》入《春秋》，</seg>
<seg xml:id="KR2o0025_tls_023-520a.4">而《詩賦》自為一略，</seg>
<seg xml:id="KR2o0025_tls_023-520a.5">不隸《詩經》；</seg>
<seg xml:id="KR2o0025_tls_023-520a.6">則以部帙繁多，</seg>
<seg xml:id="KR2o0025_tls_023-520a.7">不能不別為部次也。</seg>
<seg xml:id="KR2o0025_tls_023-520a.8">惜其敘例，</seg>
<seg xml:id="KR2o0025_tls_023-520a.9">不能申明原委，</seg>
<seg xml:id="KR2o0025_tls_023-520a.10">致開後世詩賦文集混一而不能犁晰之端耳。</seg>
<seg xml:id="KR2o0025_tls_023-520a.11">至於賦乃六義之一，</seg>
<seg xml:id="KR2o0025_tls_023-520a.12">其體誦而不歌。</seg>
<seg xml:id="KR2o0025_tls_023-520a.13">而劉《略》所收，</seg>
<seg xml:id="KR2o0025_tls_023-520a.14">篇第倍蓰於詩，</seg>
<seg xml:id="KR2o0025_tls_023-520a.15">於是以賦冠前，</seg>
<seg xml:id="KR2o0025_tls_023-520a.16">而詩歌雜體，</seg>
<seg xml:id="KR2o0025_tls_023-520a.17">反附於後，</seg>
<seg xml:id="KR2o0025_tls_023-520a.18">以致蕭《選》以下，</seg>
<seg xml:id="KR2o0025_tls_023-520a.19">奉為一定章程，</seg>
<seg xml:id="KR2o0025_tls_023-520a.20">可謂失所輕重者矣。</seg>
<seg xml:id="KR2o0025_tls_023-520a.21">又其詩賦區為五種，</seg>
<seg xml:id="KR2o0025_tls_023-520a.22">若雜賦一門，</seg>
<seg xml:id="KR2o0025_tls_023-520a.23">皆無專主名氏，</seg>
<seg xml:id="KR2o0025_tls_023-520a.24">體如後世總集之異於別集。</seg>
<seg xml:id="KR2o0025_tls_023-520a.25">詩歌一門，</seg>
<seg xml:id="KR2o0025_tls_023-520a.26">自為一類，</seg>
<seg xml:id="KR2o0025_tls_023-520a.27">雖無敘例，</seg>
<seg xml:id="KR2o0025_tls_023-520a.28">觀者猶可以意辨之，</seg>
<seg xml:id="KR2o0025_tls_023-520a.29">知所類別。</seg>
<seg xml:id="KR2o0025_tls_023-520a.30">至屈原以下二十家，</seg>
<seg xml:id="KR2o0025_tls_023-520a.31">陸賈以下二十一家，</seg>
<seg xml:id="KR2o0025_tls_023-520a.32">孫卿以下二十五家，</seg>
<seg xml:id="KR2o0025_tls_023-520a.33">門類既分為三，</seg>
<seg xml:id="KR2o0025_tls_023-520a.34">當日必有其說；</seg>
<seg xml:id="KR2o0025_tls_023-520a.35">而敘例闕如<note>如諸子之目後敘明某家者流，其原出於古者某官云云是也。</note>，</seg>
<seg xml:id="KR2o0025_tls_023-520a.36">不與諸子之書，</seg>
<seg xml:id="KR2o0025_tls_023-520a.37">同申原委；</seg>
<seg xml:id="KR2o0025_tls_023-520a.38">此詩賦一略，</seg>
<seg xml:id="KR2o0025_tls_023-520a.39">後人所為欲究遺文，</seg>
<seg xml:id="KR2o0025_tls_023-520a.40">而莫知宗旨者也。</seg>
</p>
<p>
<seg xml:id="KR2o0025_tls_023-521a.1">州縣文徵，</seg>
<seg xml:id="KR2o0025_tls_023-521a.2">選輯詩賦，</seg>
<seg xml:id="KR2o0025_tls_023-521a.3">古者《國風》之遺意也。</seg>
<seg xml:id="KR2o0025_tls_023-521a.4">舊誌八景諸詩，</seg>
<seg xml:id="KR2o0025_tls_023-521a.5">頗染文士習氣，</seg>
<seg xml:id="KR2o0025_tls_023-521a.6">故悉刪之，</seg>
<seg xml:id="KR2o0025_tls_023-521a.7">所以嚴史例也。</seg>
<seg xml:id="KR2o0025_tls_023-521a.8">文丞相詞與《祭漯河文》，</seg>
<seg xml:id="KR2o0025_tls_023-521a.9">非詩賦而並錄之者，</seg>
<seg xml:id="KR2o0025_tls_023-521a.10">有韻之文，</seg>
<seg xml:id="KR2o0025_tls_023-521a.11">如銘箴頌誄，</seg>
<seg xml:id="KR2o0025_tls_023-521a.12">皆古詩之遺也。</seg>
</p>
<p>
<seg xml:id="KR2o0025_tls_023-522a.1">亳州志人物表例議上</seg>
</p>
<p>
<seg xml:id="KR2o0025_tls_023-523a.1">班固《古今人表》，</seg>
<seg xml:id="KR2o0025_tls_023-523a.2">為世詬詈久矣。</seg>
<seg xml:id="KR2o0025_tls_023-523a.3">由今觀之，</seg>
<seg xml:id="KR2o0025_tls_023-523a.4">斷代之書，</seg>
<seg xml:id="KR2o0025_tls_023-523a.5">或可無需人表；</seg>
<seg xml:id="KR2o0025_tls_023-523a.6">通古之史，</seg>
<seg xml:id="KR2o0025_tls_023-523a.7">不可無人表也。</seg>
<seg xml:id="KR2o0025_tls_023-523a.8">固以斷代為書，</seg>
<seg xml:id="KR2o0025_tls_023-523a.9">承遷有作，</seg>
<seg xml:id="KR2o0025_tls_023-523a.10">凡遷史所闕門類，</seg>
<seg xml:id="KR2o0025_tls_023-523a.11">固則補之；</seg>
<seg xml:id="KR2o0025_tls_023-523a.12">非如紀傳所列君臣事跡，</seg>
<seg xml:id="KR2o0025_tls_023-523a.13">但畫西京為界也。</seg>
<seg xml:id="KR2o0025_tls_023-523a.14">是以《地理》及於《禹貢》、《周官》，</seg>
<seg xml:id="KR2o0025_tls_023-523a.15">《五行》羅列春秋戰國；</seg>
<seg xml:id="KR2o0025_tls_023-523a.16">人表之例，</seg>
<seg xml:id="KR2o0025_tls_023-523a.17">可類推矣。</seg>
<seg xml:id="KR2o0025_tls_023-523a.18">人表之失，</seg>
<seg xml:id="KR2o0025_tls_023-523a.19">不當以九格定人，</seg>
<seg xml:id="KR2o0025_tls_023-523a.20">強分位置，</seg>
<seg xml:id="KR2o0025_tls_023-523a.21">而聖仁智愚，</seg>
<seg xml:id="KR2o0025_tls_023-523a.22">妄加品藻，</seg>
<seg xml:id="KR2o0025_tls_023-523a.23">不得《春秋》謹嚴之旨。</seg>
<seg xml:id="KR2o0025_tls_023-523a.24">又劉知幾摘其有古無今，</seg>
<seg xml:id="KR2o0025_tls_023-523a.25">名與實舛，</seg>
<seg xml:id="KR2o0025_tls_023-523a.26">說亦良允。</seg>
<seg xml:id="KR2o0025_tls_023-523a.27">其餘紛紛議其不當作者，</seg>
<seg xml:id="KR2o0025_tls_023-523a.28">皆不足為班氏病也。</seg>
<seg xml:id="KR2o0025_tls_023-523a.29">向令去其九等高下，</seg>
<seg xml:id="KR2o0025_tls_023-523a.30">與夫仁聖愚智之名，</seg>
<seg xml:id="KR2o0025_tls_023-523a.31">而以貴賤尊卑區分品地，</seg>
<seg xml:id="KR2o0025_tls_023-523a.32">或以都分國別異有標題，</seg>
<seg xml:id="KR2o0025_tls_023-523a.33">橫列為經，</seg>
<seg xml:id="KR2o0025_tls_023-523a.34">而以年代先後標著上方，</seg>
<seg xml:id="KR2o0025_tls_023-523a.35">以為之緯；</seg>
<seg xml:id="KR2o0025_tls_023-523a.36">且明著其說曰，</seg>
<seg xml:id="KR2o0025_tls_023-523a.37">取補遷書，</seg>
<seg xml:id="KR2o0025_tls_023-523a.38">作列傳之稽檢。</seg>
<seg xml:id="KR2o0025_tls_023-523a.39">則其立例，</seg>
<seg xml:id="KR2o0025_tls_023-523a.40">當為後代著通史者一定科律，</seg>
<seg xml:id="KR2o0025_tls_023-523a.41">而豈至反為人詬詈哉？</seg>
<seg xml:id="KR2o0025_tls_023-523a.42">甚矣，</seg>
<seg xml:id="KR2o0025_tls_023-523a.43">千古良法，</seg>
<seg xml:id="KR2o0025_tls_023-523a.44">沈溺於眾毀之餘，</seg>
<seg xml:id="KR2o0025_tls_023-523a.45">而無有精史裁者，</seg>
<seg xml:id="KR2o0025_tls_023-523a.46">為之救其弊而善所用也。</seg>
<seg xml:id="KR2o0025_tls_023-523a.47">近代馬氏《繹史》，</seg>
<seg xml:id="KR2o0025_tls_023-523a.48">蓋嘗用其例矣。</seg>
<seg xml:id="KR2o0025_tls_023-523a.49">然馬氏之書，</seg>
<seg xml:id="KR2o0025_tls_023-523a.50">本屬纂類，</seg>
<seg xml:id="KR2o0025_tls_023-523a.51">不為著作。</seg>
<seg xml:id="KR2o0025_tls_023-523a.52">推其用意，</seg>
<seg xml:id="KR2o0025_tls_023-523a.53">不過三代去今日久，</seg>
<seg xml:id="KR2o0025_tls_023-523a.54">事文雜出，</seg>
<seg xml:id="KR2o0025_tls_023-523a.55">茫無端緒，</seg>
<seg xml:id="KR2o0025_tls_023-523a.56">列為人表，</seg>
<seg xml:id="KR2o0025_tls_023-523a.57">則一經傳姓名考耳。</seg>
<seg xml:id="KR2o0025_tls_023-523a.58">且猶貶置班表，</seg>
<seg xml:id="KR2o0025_tls_023-523a.59">不解可為遷書補隙；</seg>
<seg xml:id="KR2o0025_tls_023-523a.60">又不解擴其義類，</seg>
<seg xml:id="KR2o0025_tls_023-523a.61">可為史氏通裁；</seg>
<seg xml:id="KR2o0025_tls_023-523a.62">顧曰人表，</seg>
<seg xml:id="KR2o0025_tls_023-523a.63">若為《繹史》而作，</seg>
<seg xml:id="KR2o0025_tls_023-523a.64">則亦未為知類者也。</seg>
</p>
<p>
<seg xml:id="KR2o0025_tls_023-524a.1">夫通古之史，</seg>
<seg xml:id="KR2o0025_tls_023-524a.2">所書事跡，</seg>
<seg xml:id="KR2o0025_tls_023-524a.3">多取簡編故實；</seg>
<seg xml:id="KR2o0025_tls_023-524a.4">非如當代紀載，</seg>
<seg xml:id="KR2o0025_tls_023-524a.5">得於耳聞目見，</seg>
<seg xml:id="KR2o0025_tls_023-524a.6">虛實可以互參。</seg>
<seg xml:id="KR2o0025_tls_023-524a.7">而既為著作，</seg>
<seg xml:id="KR2o0025_tls_023-524a.8">自命專家，</seg>
<seg xml:id="KR2o0025_tls_023-524a.9">則列傳去取，</seg>
<seg xml:id="KR2o0025_tls_023-524a.10">必有別識心裁，</seg>
<seg xml:id="KR2o0025_tls_023-524a.11">成其家言；</seg>
<seg xml:id="KR2o0025_tls_023-524a.12">而不能盡類以收，</seg>
<seg xml:id="KR2o0025_tls_023-524a.13">同於排纂，</seg>
<seg xml:id="KR2o0025_tls_023-524a.14">亦其勢也<note>即如《左傳》中事，收入《史記》。而子產、叔向諸人，不能皆編列傳。《人表》安可不立？</note>。</seg>
<seg xml:id="KR2o0025_tls_023-524a.15">至前人行事，</seg>
<seg xml:id="KR2o0025_tls_023-524a.16">雜見傳記，</seg>
<seg xml:id="KR2o0025_tls_023-524a.17">姓名隱顯，</seg>
<seg xml:id="KR2o0025_tls_023-524a.18">不無詳略異同。</seg>
<seg xml:id="KR2o0025_tls_023-524a.19">列傳裁斷所餘，</seg>
<seg xml:id="KR2o0025_tls_023-524a.20">不以人表收其梗概，</seg>
<seg xml:id="KR2o0025_tls_023-524a.21">則略者致譏掛漏，</seg>
<seg xml:id="KR2o0025_tls_023-524a.22">詳者被謗偏徇，</seg>
<seg xml:id="KR2o0025_tls_023-524a.23">即後人讀我之書，</seg>
<seg xml:id="KR2o0025_tls_023-524a.24">亦覺闕然少繩檢矣。</seg>
<seg xml:id="KR2o0025_tls_023-524a.25">故班氏之《人表》，</seg>
<seg xml:id="KR2o0025_tls_023-524a.26">於古蓋有所受，</seg>
<seg xml:id="KR2o0025_tls_023-524a.27">不可以輕議也。</seg>
</p>
<p>
<seg xml:id="KR2o0025_tls_023-525a.1">亳州志人物表例議中</seg>
</p>
<p>
<seg xml:id="KR2o0025_tls_023-526a.1">或曰：</seg>
<seg xml:id="KR2o0025_tls_023-526a.2">通史之需人表，</seg>
<seg xml:id="KR2o0025_tls_023-526a.3">信矣。</seg>
<seg xml:id="KR2o0025_tls_023-526a.4">斷代之史，</seg>
<seg xml:id="KR2o0025_tls_023-526a.5">子言或可無需人表，</seg>
<seg xml:id="KR2o0025_tls_023-526a.6">或之雲者，</seg>
<seg xml:id="KR2o0025_tls_023-526a.7">未定辭也。</seg>
<seg xml:id="KR2o0025_tls_023-526a.8">斷代無需徵古，</seg>
<seg xml:id="KR2o0025_tls_023-526a.9">何當有人表歟？曰：</seg>
<seg xml:id="KR2o0025_tls_023-526a.10">斷代書不一類，</seg>
<seg xml:id="KR2o0025_tls_023-526a.11">約計蓋有三門，</seg>
<seg xml:id="KR2o0025_tls_023-526a.12">然皆不可無人表也。</seg>
<seg xml:id="KR2o0025_tls_023-526a.13">較於通史，</seg>
<seg xml:id="KR2o0025_tls_023-526a.14">自稍緩耳；</seg>
<seg xml:id="KR2o0025_tls_023-526a.15">有之，</seg>
<seg xml:id="KR2o0025_tls_023-526a.16">斯為美矣。</seg>
<seg xml:id="KR2o0025_tls_023-526a.17">史之有列傳也，</seg>
<seg xml:id="KR2o0025_tls_023-526a.18">猶《春秋》之有《左氏》也。</seg>
<seg xml:id="KR2o0025_tls_023-526a.19">《左氏》依經而次年月，</seg>
<seg xml:id="KR2o0025_tls_023-526a.20">列傳分人而著標題，</seg>
<seg xml:id="KR2o0025_tls_023-526a.21">其體稍異；</seg>
<seg xml:id="KR2o0025_tls_023-526a.22">而其為用，</seg>
<seg xml:id="KR2o0025_tls_023-526a.23">則皆取足以備經<note>《春秋》。</note>紀<note>本紀。</note>之本末而已矣。</seg>
<seg xml:id="KR2o0025_tls_023-526a.24">治《左氏》者，</seg>
<seg xml:id="KR2o0025_tls_023-526a.25">嘗有列國《公子譜》矣。</seg>
<seg xml:id="KR2o0025_tls_023-526a.26">治斷代紀傳之文者，</seg>
<seg xml:id="KR2o0025_tls_023-526a.27">僅有班《書》、《人表》，</seg>
<seg xml:id="KR2o0025_tls_023-526a.28">甫著錄而已為叢詬所加，</seg>
<seg xml:id="KR2o0025_tls_023-526a.29">孰敢再議人物之條貫歟？</seg>
<seg xml:id="KR2o0025_tls_023-526a.30">夫《春秋》、《公子》、《謚族》諸譜<note>杜預等。</note>，</seg>
<seg xml:id="KR2o0025_tls_023-526a.31">《名字異同》諸錄<note>馮繼先等。</note>，</seg>
<seg xml:id="KR2o0025_tls_023-526a.32">治編年者，</seg>
<seg xml:id="KR2o0025_tls_023-526a.33">如彼其詳。</seg>
<seg xml:id="KR2o0025_tls_023-526a.34">而紀傳之史，</seg>
<seg xml:id="KR2o0025_tls_023-526a.35">僅一列傳目錄，</seg>
<seg xml:id="KR2o0025_tls_023-526a.36">而列傳數有限制；</seg>
<seg xml:id="KR2o0025_tls_023-526a.37">即年表世表，</seg>
<seg xml:id="KR2o0025_tls_023-526a.38">亦僅著王侯將相，</seg>
<seg xml:id="KR2o0025_tls_023-526a.39">勢自不能兼該人物，</seg>
<seg xml:id="KR2o0025_tls_023-526a.40">類別區分。</seg>
<seg xml:id="KR2o0025_tls_023-526a.41">是以學者論世知人，</seg>
<seg xml:id="KR2o0025_tls_023-526a.42">與夫檢尋史傳去取義例，</seg>
<seg xml:id="KR2o0025_tls_023-526a.43">大抵渺然難知；</seg>
<seg xml:id="KR2o0025_tls_023-526a.44">則人表之不可闕也，</seg>
<seg xml:id="KR2o0025_tls_023-526a.45">信矣。</seg>
</p>
<p>
<seg xml:id="KR2o0025_tls_023-527a.1">顧氏炎武曰：</seg>
<seg xml:id="KR2o0025_tls_023-527a.2">「史無年表，</seg>
<seg xml:id="KR2o0025_tls_023-527a.3">則列傳不得不多；</seg>
<seg xml:id="KR2o0025_tls_023-527a.4">列傳既多，</seg>
<seg xml:id="KR2o0025_tls_023-527a.5">則文繁而事反遺漏。」</seg>
<seg xml:id="KR2o0025_tls_023-527a.6">因謂其失始於陳壽，</seg>
<seg xml:id="KR2o0025_tls_023-527a.7">而範、沈、姚、李諸家，</seg>
<seg xml:id="KR2o0025_tls_023-527a.8">咸短於此。</seg>
<seg xml:id="KR2o0025_tls_023-527a.9">顧氏之說，</seg>
<seg xml:id="KR2o0025_tls_023-527a.10">可謂知一而不知二矣。</seg>
<seg xml:id="KR2o0025_tls_023-527a.11">年表自不可廢；</seg>
<seg xml:id="KR2o0025_tls_023-527a.12">然王公將相，</seg>
<seg xml:id="KR2o0025_tls_023-527a.13">範、沈、姚、李諸史，</seg>
<seg xml:id="KR2o0025_tls_023-527a.14">所占篇幅幾何？</seg>
<seg xml:id="KR2o0025_tls_023-527a.15">唐宋之史，</seg>
<seg xml:id="KR2o0025_tls_023-527a.16">復立年表，</seg>
<seg xml:id="KR2o0025_tls_023-527a.17">而列傳之繁，</seg>
<seg xml:id="KR2o0025_tls_023-527a.18">乃數倍於範沈諸書，</seg>
<seg xml:id="KR2o0025_tls_023-527a.19">年表何救於列傳之多歟？</seg>
<seg xml:id="KR2o0025_tls_023-527a.20">夫不立人表，</seg>
<seg xml:id="KR2o0025_tls_023-527a.21">則列傳不得不多，</seg>
<seg xml:id="KR2o0025_tls_023-527a.22">年表猶其次焉者耳。</seg>
<seg xml:id="KR2o0025_tls_023-527a.23">而人表方為史家怪笑，</seg>
<seg xml:id="KR2o0025_tls_023-527a.24">不敢復犯，</seg>
<seg xml:id="KR2o0025_tls_023-527a.25">宜其紛紛著傳，</seg>
<seg xml:id="KR2o0025_tls_023-527a.26">如填戶版，</seg>
<seg xml:id="KR2o0025_tls_023-527a.27">而難為決斷，</seg>
<seg xml:id="KR2o0025_tls_023-527a.28">定去取矣。</seg>
</p>
<p>
<seg xml:id="KR2o0025_tls_023-528a.1">夫通古之史，</seg>
<seg xml:id="KR2o0025_tls_023-528a.2">所取於古紀載，</seg>
<seg xml:id="KR2o0025_tls_023-528a.3">簡冊具存；</seg>
<seg xml:id="KR2o0025_tls_023-528a.4">不立人表，</seg>
<seg xml:id="KR2o0025_tls_023-528a.5">或可如遷史之待補於固，</seg>
<seg xml:id="KR2o0025_tls_023-528a.6">未為晚也。</seg>
<seg xml:id="KR2o0025_tls_023-528a.7">斷代之史，</seg>
<seg xml:id="KR2o0025_tls_023-528a.8">或取裁於簿書記註，</seg>
<seg xml:id="KR2o0025_tls_023-528a.9">或得之於耳目見聞，</seg>
<seg xml:id="KR2o0025_tls_023-528a.10">勢必不能盡類而書，</seg>
<seg xml:id="KR2o0025_tls_023-528a.11">而又不能必其事之無有，</seg>
<seg xml:id="KR2o0025_tls_023-528a.12">牽聯而及；</seg>
<seg xml:id="KR2o0025_tls_023-528a.13">則縱攬人名，</seg>
<seg xml:id="KR2o0025_tls_023-528a.14">區類為表，</seg>
<seg xml:id="KR2o0025_tls_023-528a.15">亦足以自見凡例，</seg>
<seg xml:id="KR2o0025_tls_023-528a.16">且嚴列傳通裁，</seg>
<seg xml:id="KR2o0025_tls_023-528a.17">豈可更待後之人乎？</seg>
<seg xml:id="KR2o0025_tls_023-528a.18">夫斷代之史，</seg>
<seg xml:id="KR2o0025_tls_023-528a.19">上者如班、陳之專門名家，</seg>
<seg xml:id="KR2o0025_tls_023-528a.20">次者如晉唐之集眾所長，</seg>
<seg xml:id="KR2o0025_tls_023-528a.21">下者如宋元之強分抑配。</seg>
<seg xml:id="KR2o0025_tls_023-528a.22">專門名家之史，</seg>
<seg xml:id="KR2o0025_tls_023-528a.23">非人表不足以明其獨斷別裁；</seg>
<seg xml:id="KR2o0025_tls_023-528a.24">集眾所長之史，</seg>
<seg xml:id="KR2o0025_tls_023-528a.25">非人表不足以杜其參差同異；</seg>
<seg xml:id="KR2o0025_tls_023-528a.26">強分抑配之史，</seg>
<seg xml:id="KR2o0025_tls_023-528a.27">非人表不足以制其蕪濫猥棼。</seg>
<seg xml:id="KR2o0025_tls_023-528a.28">故曰，</seg>
<seg xml:id="KR2o0025_tls_023-528a.29">斷代之史，</seg>
<seg xml:id="KR2o0025_tls_023-528a.30">約計三門，</seg>
<seg xml:id="KR2o0025_tls_023-528a.31">皆不可無人表也。</seg>
</p>
<p>
<seg xml:id="KR2o0025_tls_023-529a.1">亳州志人物表例議下</seg>
</p>
<p>
<seg xml:id="KR2o0025_tls_023-530a.1">方誌之表人物，</seg>
<seg xml:id="KR2o0025_tls_023-530a.2">何所仿乎？曰：</seg>
<seg xml:id="KR2o0025_tls_023-530a.3">將以救方誌之弊也，</seg>
<seg xml:id="KR2o0025_tls_023-530a.4">非謂必欲仿乎史也，</seg>
<seg xml:id="KR2o0025_tls_023-530a.5">而史裁亦於是具焉而已。</seg>
<seg xml:id="KR2o0025_tls_023-530a.6">今之修方誌者，</seg>
<seg xml:id="KR2o0025_tls_023-530a.7">其志人物，</seg>
<seg xml:id="KR2o0025_tls_023-530a.8">使人無可表也。</seg>
<seg xml:id="KR2o0025_tls_023-530a.9">且其所誌人物，</seg>
<seg xml:id="KR2o0025_tls_023-530a.10">反類人物表焉，</seg>
<seg xml:id="KR2o0025_tls_023-530a.11">而更無所謂人物誌焉，</seg>
<seg xml:id="KR2o0025_tls_023-530a.12">而表又非其表也。</seg>
<seg xml:id="KR2o0025_tls_023-530a.13">蓋方誌之弊也久矣！</seg>
<seg xml:id="KR2o0025_tls_023-530a.14">史自司馬以來，</seg>
<seg xml:id="KR2o0025_tls_023-530a.15">列傳之體，</seg>
<seg xml:id="KR2o0025_tls_023-530a.16">未有易焉者也。</seg>
<seg xml:id="KR2o0025_tls_023-530a.17">方誌為國史所取裁，</seg>
<seg xml:id="KR2o0025_tls_023-530a.18">則列人物而為傳，</seg>
<seg xml:id="KR2o0025_tls_023-530a.19">宜較國史加詳。</seg>
<seg xml:id="KR2o0025_tls_023-530a.20">而今之志人物者，</seg>
<seg xml:id="KR2o0025_tls_023-530a.21">刪略事實，</seg>
<seg xml:id="KR2o0025_tls_023-530a.22">總擷大意，</seg>
<seg xml:id="KR2o0025_tls_023-530a.23">約略方幅，</seg>
<seg xml:id="KR2o0025_tls_023-530a.24">區分門類。</seg>
<seg xml:id="KR2o0025_tls_023-530a.25">其文非敘非論，</seg>
<seg xml:id="KR2o0025_tls_023-530a.26">似散似駢；</seg>
<seg xml:id="KR2o0025_tls_023-530a.27">尺牘寒溫之辭，</seg>
<seg xml:id="KR2o0025_tls_023-530a.28">簿書結勘之語，</seg>
<seg xml:id="KR2o0025_tls_023-530a.29">濫收猥入，</seg>
<seg xml:id="KR2o0025_tls_023-530a.30">無復翦裁。</seg>
<seg xml:id="KR2o0025_tls_023-530a.31">至於品皆曾、史，</seg>
<seg xml:id="KR2o0025_tls_023-530a.32">治盡報、黃，</seg>
<seg xml:id="KR2o0025_tls_023-530a.33">學必漢儒，</seg>
<seg xml:id="KR2o0025_tls_023-530a.34">貞皆姜女，</seg>
<seg xml:id="KR2o0025_tls_023-530a.35">面目如一，</seg>
<seg xml:id="KR2o0025_tls_023-530a.36">情性難求；</seg>
<seg xml:id="KR2o0025_tls_023-530a.37">斯固等於自鄶無譏，</seg>
<seg xml:id="KR2o0025_tls_023-530a.38">存而不論可矣。</seg>
<seg xml:id="KR2o0025_tls_023-530a.39">即有一二矯矯，</seg>
<seg xml:id="KR2o0025_tls_023-530a.40">雅尚別裁，</seg>
<seg xml:id="KR2o0025_tls_023-530a.41">則又簡略其辭，</seg>
<seg xml:id="KR2o0025_tls_023-530a.42">謬讬高古；</seg>
<seg xml:id="KR2o0025_tls_023-530a.43">或仿竹書記註，</seg>
<seg xml:id="KR2o0025_tls_023-530a.44">或摩石刻題名，</seg>
<seg xml:id="KR2o0025_tls_023-530a.45">雖無庸惡膚言，</seg>
<seg xml:id="KR2o0025_tls_023-530a.46">實味通裁達識；</seg>
<seg xml:id="KR2o0025_tls_023-530a.47">所謂似表非表，</seg>
<seg xml:id="KR2o0025_tls_023-530a.48">似註非註，</seg>
<seg xml:id="KR2o0025_tls_023-530a.49">其為痼弊久矣。</seg>
<seg xml:id="KR2o0025_tls_023-530a.50">是以國史寧取家乘，</seg>
<seg xml:id="KR2o0025_tls_023-530a.51">不收方誌，</seg>
<seg xml:id="KR2o0025_tls_023-530a.52">凡以此也。</seg>
</p>
<p>
<seg xml:id="KR2o0025_tls_023-531a.1">夫誌也，</seg>
<seg xml:id="KR2o0025_tls_023-531a.2">誌也。</seg>
<seg xml:id="KR2o0025_tls_023-531a.3">人物列傳，</seg>
<seg xml:id="KR2o0025_tls_023-531a.4">必取別識心裁，</seg>
<seg xml:id="KR2o0025_tls_023-531a.5">法《春秋》之謹嚴，</seg>
<seg xml:id="KR2o0025_tls_023-531a.6">含詩人之比興。</seg>
<seg xml:id="KR2o0025_tls_023-531a.7">離合取舍，</seg>
<seg xml:id="KR2o0025_tls_023-531a.8">將以成其家言；</seg>
<seg xml:id="KR2o0025_tls_023-531a.9">雖曰一方之志，</seg>
<seg xml:id="KR2o0025_tls_023-531a.10">亦國史之具體而微矣。</seg>
<seg xml:id="KR2o0025_tls_023-531a.11">今為人物列表，</seg>
<seg xml:id="KR2o0025_tls_023-531a.12">其善蓋有三焉。</seg>
<seg xml:id="KR2o0025_tls_023-531a.13">前代帝王後紀，</seg>
<seg xml:id="KR2o0025_tls_023-531a.14">今存故里，</seg>
<seg xml:id="KR2o0025_tls_023-531a.15">誌家收於人物，</seg>
<seg xml:id="KR2o0025_tls_023-531a.16">於義未安；</seg>
<seg xml:id="KR2o0025_tls_023-531a.17">削而不載，</seg>
<seg xml:id="KR2o0025_tls_023-531a.18">又似闕典。</seg>
<seg xml:id="KR2o0025_tls_023-531a.19">是以方誌遇此，</seg>
<seg xml:id="KR2o0025_tls_023-531a.20">聚訟紛然，</seg>
<seg xml:id="KR2o0025_tls_023-531a.21">而私智穿鑿之流，</seg>
<seg xml:id="KR2o0025_tls_023-531a.22">往往節錄本紀，</seg>
<seg xml:id="KR2o0025_tls_023-531a.23">巧更名目，</seg>
<seg xml:id="KR2o0025_tls_023-531a.24">輾轉位置，</seg>
<seg xml:id="KR2o0025_tls_023-531a.25">終無確當。</seg>
<seg xml:id="KR2o0025_tls_023-531a.26">今於傳刪人物，</seg>
<seg xml:id="KR2o0025_tls_023-531a.27">而於表列帝王，</seg>
<seg xml:id="KR2o0025_tls_023-531a.28">則去取皆宜，</seg>
<seg xml:id="KR2o0025_tls_023-531a.29">永為成法。</seg>
<seg xml:id="KR2o0025_tls_023-531a.30">其善一也。</seg>
<seg xml:id="KR2o0025_tls_023-531a.31">史傳人物本詳，</seg>
<seg xml:id="KR2o0025_tls_023-531a.32">誌家反節其略，</seg>
<seg xml:id="KR2o0025_tls_023-531a.33">此本類書摘比，</seg>
<seg xml:id="KR2o0025_tls_023-531a.34">實非史氏通裁。</seg>
<seg xml:id="KR2o0025_tls_023-531a.35">然既舉事文，</seg>
<seg xml:id="KR2o0025_tls_023-531a.36">歸於其義，</seg>
<seg xml:id="KR2o0025_tls_023-531a.37">則簡冊具有名姓，</seg>
<seg xml:id="KR2o0025_tls_023-531a.38">亦必不能一概而收，</seg>
<seg xml:id="KR2o0025_tls_023-531a.39">如類纂也。</seg>
<seg xml:id="KR2o0025_tls_023-531a.40">茲於古人見史策者，</seg>
<seg xml:id="KR2o0025_tls_023-531a.41">傳例茍無可登，</seg>
<seg xml:id="KR2o0025_tls_023-531a.42">列名人物之表，</seg>
<seg xml:id="KR2o0025_tls_023-531a.43">庶幾密而不猥，</seg>
<seg xml:id="KR2o0025_tls_023-531a.44">疏而不漏。</seg>
<seg xml:id="KR2o0025_tls_023-531a.45">其善二也。</seg>
<seg xml:id="KR2o0025_tls_023-531a.46">史家事跡，</seg>
<seg xml:id="KR2o0025_tls_023-531a.47">目詳於耳，</seg>
<seg xml:id="KR2o0025_tls_023-531a.48">寬今嚴古，</seg>
<seg xml:id="KR2o0025_tls_023-531a.49">勢有使然。</seg>
<seg xml:id="KR2o0025_tls_023-531a.50">至於鄉黨自好，</seg>
<seg xml:id="KR2o0025_tls_023-531a.51">家庭小善，</seg>
<seg xml:id="KR2o0025_tls_023-531a.52">義行但存標題，</seg>
<seg xml:id="KR2o0025_tls_023-531a.53">節操止開年例；</seg>
<seg xml:id="KR2o0025_tls_023-531a.54">史法不收，</seg>
<seg xml:id="KR2o0025_tls_023-531a.55">誌家宜具。</seg>
<seg xml:id="KR2o0025_tls_023-531a.56">傳無可著之實，</seg>
<seg xml:id="KR2o0025_tls_023-531a.57">則文不繁猥；</seg>
<seg xml:id="KR2o0025_tls_023-531a.58">表有特著之名，</seg>
<seg xml:id="KR2o0025_tls_023-531a.59">則義無屈抑，</seg>
<seg xml:id="KR2o0025_tls_023-531a.60">其善三也。</seg>
<seg xml:id="KR2o0025_tls_023-531a.61">凡此三者，</seg>
<seg xml:id="KR2o0025_tls_023-531a.62">皆近誌之通病，</seg>
<seg xml:id="KR2o0025_tls_023-531a.63">而作家之所難言。</seg>
<seg xml:id="KR2o0025_tls_023-531a.64">故曰：</seg>
<seg xml:id="KR2o0025_tls_023-531a.65">方誌之表人物，</seg>
<seg xml:id="KR2o0025_tls_023-531a.66">將以救方誌之弊也。</seg>
</p>
<p>
<seg xml:id="KR2o0025_tls_023-532a.1">亳州志掌故例議上</seg>
</p>
<p>
<seg xml:id="KR2o0025_tls_023-533a.1">先王制作，</seg>
<seg xml:id="KR2o0025_tls_023-533a.2">存乎六藝，</seg>
<seg xml:id="KR2o0025_tls_023-533a.3">明其條貫，</seg>
<seg xml:id="KR2o0025_tls_023-533a.4">天下示諸掌乎？</seg>
<seg xml:id="KR2o0025_tls_023-533a.5">夫《書》道政事，</seg>
<seg xml:id="KR2o0025_tls_023-533a.6">典、謨、貢、範，</seg>
<seg xml:id="KR2o0025_tls_023-533a.7">可以為經要矣。</seg>
<seg xml:id="KR2o0025_tls_023-533a.8">而《周官》器數，</seg>
<seg xml:id="KR2o0025_tls_023-533a.9">不入四代之書。</seg>
<seg xml:id="KR2o0025_tls_023-533a.10">夏禮、殷禮，</seg>
<seg xml:id="KR2o0025_tls_023-533a.11">夫子能言，</seg>
<seg xml:id="KR2o0025_tls_023-533a.12">而今已不存其籍。</seg>
<seg xml:id="KR2o0025_tls_023-533a.13">蓋政教典訓之大，</seg>
<seg xml:id="KR2o0025_tls_023-533a.14">自為專書；</seg>
<seg xml:id="KR2o0025_tls_023-533a.15">而人官物曲之細，</seg>
<seg xml:id="KR2o0025_tls_023-533a.16">別存其籍，</seg>
<seg xml:id="KR2o0025_tls_023-533a.17">其義各有攸當。</seg>
<seg xml:id="KR2o0025_tls_023-533a.18">故以周孔經綸，</seg>
<seg xml:id="KR2o0025_tls_023-533a.19">不能合為一也。</seg>
<seg xml:id="KR2o0025_tls_023-533a.20">司馬遷氏紹法《春秋》，</seg>
<seg xml:id="KR2o0025_tls_023-533a.21">著為十二本紀，</seg>
<seg xml:id="KR2o0025_tls_023-533a.22">其年表列傳，</seg>
<seg xml:id="KR2o0025_tls_023-533a.23">次第為篇，</seg>
<seg xml:id="KR2o0025_tls_023-533a.24">足以備其事之本末；</seg>
<seg xml:id="KR2o0025_tls_023-533a.25">而於典章制度，</seg>
<seg xml:id="KR2o0025_tls_023-533a.26">所以經緯人倫，</seg>
<seg xml:id="KR2o0025_tls_023-533a.27">綱維世宙之具，</seg>
<seg xml:id="KR2o0025_tls_023-533a.28">別為八書，</seg>
<seg xml:id="KR2o0025_tls_023-533a.29">以討論之。</seg>
<seg xml:id="KR2o0025_tls_023-533a.30">班氏廣為十誌，</seg>
<seg xml:id="KR2o0025_tls_023-533a.31">後史因之，</seg>
<seg xml:id="KR2o0025_tls_023-533a.32">互有損益，</seg>
<seg xml:id="KR2o0025_tls_023-533a.33">遂為史家一定法矣。</seg>
<seg xml:id="KR2o0025_tls_023-533a.34">昔韓宣子見《易象》、《春秋》，</seg>
<seg xml:id="KR2o0025_tls_023-533a.35">以謂周《禮》在魯。</seg>
<seg xml:id="KR2o0025_tls_023-533a.36">左氏綜紀《春秋》，</seg>
<seg xml:id="KR2o0025_tls_023-533a.37">多稱禮經。</seg>
<seg xml:id="KR2o0025_tls_023-533a.38">書誌之原，</seg>
<seg xml:id="KR2o0025_tls_023-533a.39">蓋出官《禮》。</seg>
<seg xml:id="KR2o0025_tls_023-533a.40">《天官》未改天文，</seg>
<seg xml:id="KR2o0025_tls_023-533a.41">《平準》未改食貨，</seg>
<seg xml:id="KR2o0025_tls_023-533a.42">猶存《漢書》一二名義，</seg>
<seg xml:id="KR2o0025_tls_023-533a.43">可想見也。</seg>
<seg xml:id="KR2o0025_tls_023-533a.44">鄭樵乃云：</seg>
<seg xml:id="KR2o0025_tls_023-533a.45">「誌之大原，</seg>
<seg xml:id="KR2o0025_tls_023-533a.46">出於《爾雅》」，</seg>
<seg xml:id="KR2o0025_tls_023-533a.47">非其質矣。</seg>
<seg xml:id="KR2o0025_tls_023-533a.48">然遷、固書誌，</seg>
<seg xml:id="KR2o0025_tls_023-533a.49">采其綱領，</seg>
<seg xml:id="KR2o0025_tls_023-533a.50">討論大凡，</seg>
<seg xml:id="KR2o0025_tls_023-533a.51">使誦習者可以推驗一朝梗概，</seg>
<seg xml:id="KR2o0025_tls_023-533a.52">得與紀傳互相發明，</seg>
<seg xml:id="KR2o0025_tls_023-533a.53">足矣。</seg>
<seg xml:id="KR2o0025_tls_023-533a.54">至於名物器數，</seg>
<seg xml:id="KR2o0025_tls_023-533a.55">以謂別有專書，</seg>
<seg xml:id="KR2o0025_tls_023-533a.56">不求全備，</seg>
<seg xml:id="KR2o0025_tls_023-533a.57">猶左氏之數典徵文，</seg>
<seg xml:id="KR2o0025_tls_023-533a.58">不必具《周官》之纖悉也。</seg>
<seg xml:id="KR2o0025_tls_023-533a.59">司馬《禮書》末云：</seg>
<seg xml:id="KR2o0025_tls_023-533a.60">「俎豆之事，</seg>
<seg xml:id="KR2o0025_tls_023-533a.61">則有司存。」</seg>
<seg xml:id="KR2o0025_tls_023-533a.62">其他抑可知矣。</seg>
</p>
<p>
<seg xml:id="KR2o0025_tls_023-534a.1">自沈、範以降，</seg>
<seg xml:id="KR2o0025_tls_023-534a.2">討論之旨漸微，</seg>
<seg xml:id="KR2o0025_tls_023-534a.3">器數之加漸廣。</seg>
<seg xml:id="KR2o0025_tls_023-534a.4">至歐陽《新唐》之志，</seg>
<seg xml:id="KR2o0025_tls_023-534a.5">以十三名目，</seg>
<seg xml:id="KR2o0025_tls_023-534a.6">成書至五十卷，</seg>
<seg xml:id="KR2o0025_tls_023-534a.7">官府簿書，</seg>
<seg xml:id="KR2o0025_tls_023-534a.8">泉貨註記，</seg>
<seg xml:id="KR2o0025_tls_023-534a.9">分門別類，</seg>
<seg xml:id="KR2o0025_tls_023-534a.10">惟恐不詳。</seg>
<seg xml:id="KR2o0025_tls_023-534a.11">《宋》、《金》、《元史》繁猥愈甚，</seg>
<seg xml:id="KR2o0025_tls_023-534a.12">盈床疊幾，</seg>
<seg xml:id="KR2o0025_tls_023-534a.13">難窺統要。</seg>
<seg xml:id="KR2o0025_tls_023-534a.14">是殆欲以《周官》職事，</seg>
<seg xml:id="KR2o0025_tls_023-534a.15">經禮容儀，</seg>
<seg xml:id="KR2o0025_tls_023-534a.16">盡入《春秋》，</seg>
<seg xml:id="KR2o0025_tls_023-534a.17">始稱全體。</seg>
<seg xml:id="KR2o0025_tls_023-534a.18">則夫子刪述《禮》、《樂》、《詩》、《書》，</seg>
<seg xml:id="KR2o0025_tls_023-534a.19">不必分經為六矣。</seg>
<seg xml:id="KR2o0025_tls_023-534a.20">夫馬、班書誌，</seg>
<seg xml:id="KR2o0025_tls_023-534a.21">當其創始，</seg>
<seg xml:id="KR2o0025_tls_023-534a.22">略存諸子之遺。</seg>
<seg xml:id="KR2o0025_tls_023-534a.23">《管子》、《呂覽》、《鴻烈》諸家，</seg>
<seg xml:id="KR2o0025_tls_023-534a.24">所述天文地圓官圖樂制之篇，</seg>
<seg xml:id="KR2o0025_tls_023-534a.25">采掇制數，</seg>
<seg xml:id="KR2o0025_tls_023-534a.26">運以心裁，</seg>
<seg xml:id="KR2o0025_tls_023-534a.27">勒成一家之言，</seg>
<seg xml:id="KR2o0025_tls_023-534a.28">其所仿也。</seg>
<seg xml:id="KR2o0025_tls_023-534a.29">馬、班豈不知名數器物，</seg>
<seg xml:id="KR2o0025_tls_023-534a.30">不容忽略，</seg>
<seg xml:id="KR2o0025_tls_023-534a.31">蓋謂各有成書，</seg>
<seg xml:id="KR2o0025_tls_023-534a.32">不容於一家之言，</seg>
<seg xml:id="KR2o0025_tls_023-534a.33">曲折求備耳。</seg>
<seg xml:id="KR2o0025_tls_023-534a.34">如欲曲折求備，</seg>
<seg xml:id="KR2o0025_tls_023-534a.35">則文必繁蕪，</seg>
<seg xml:id="KR2o0025_tls_023-534a.36">例必龐雜，</seg>
<seg xml:id="KR2o0025_tls_023-534a.37">而事或反晦而不顯矣。</seg>
<seg xml:id="KR2o0025_tls_023-534a.38">惟夫經生策括，</seg>
<seg xml:id="KR2o0025_tls_023-534a.39">類家纂要，</seg>
<seg xml:id="KR2o0025_tls_023-534a.40">本非著作，</seg>
<seg xml:id="KR2o0025_tls_023-534a.41">但欲事物兼該，</seg>
<seg xml:id="KR2o0025_tls_023-534a.42">便於尋檢，</seg>
<seg xml:id="KR2o0025_tls_023-534a.43">此則猥陋無足責耳。</seg>
<seg xml:id="KR2o0025_tls_023-534a.44">史家綱紀群言，</seg>
<seg xml:id="KR2o0025_tls_023-534a.45">將勒不朽，</seg>
<seg xml:id="KR2o0025_tls_023-534a.46">而惟沾沾器數，</seg>
<seg xml:id="KR2o0025_tls_023-534a.47">拾給不暇，</seg>
<seg xml:id="KR2o0025_tls_023-534a.48">是不知《春秋》官《禮》，</seg>
<seg xml:id="KR2o0025_tls_023-534a.49">意可互求，</seg>
<seg xml:id="KR2o0025_tls_023-534a.50">而例則不可混合者也。</seg>
</p>
<p>
<seg xml:id="KR2o0025_tls_023-535a.1">亳州志掌故例議中</seg>
</p>
<p>
<seg xml:id="KR2o0025_tls_023-536a.1">簿書纖悉，</seg>
<seg xml:id="KR2o0025_tls_023-536a.2">既不可混史誌，</seg>
<seg xml:id="KR2o0025_tls_023-536a.3">而古人甲乙張本，</seg>
<seg xml:id="KR2o0025_tls_023-536a.4">後世又無由而知，</seg>
<seg xml:id="KR2o0025_tls_023-536a.5">則欲考古制而得其詳，</seg>
<seg xml:id="KR2o0025_tls_023-536a.6">其道何從？曰：</seg>
<seg xml:id="KR2o0025_tls_023-536a.7">叔孫章程，</seg>
<seg xml:id="KR2o0025_tls_023-536a.8">韓信軍法，</seg>
<seg xml:id="KR2o0025_tls_023-536a.9">蕭何律令，</seg>
<seg xml:id="KR2o0025_tls_023-536a.10">皆漢初經要之書，</seg>
<seg xml:id="KR2o0025_tls_023-536a.11">猶《周官》之六典也。</seg>
<seg xml:id="KR2o0025_tls_023-536a.12">《漢志》禮樂刑法，</seg>
<seg xml:id="KR2o0025_tls_023-536a.13">不能賅而存之，</seg>
<seg xml:id="KR2o0025_tls_023-536a.14">亦以其書自隸宮府，</seg>
<seg xml:id="KR2o0025_tls_023-536a.15">人可咨於有司而得之也。</seg>
<seg xml:id="KR2o0025_tls_023-536a.16">官失書亡，</seg>
<seg xml:id="KR2o0025_tls_023-536a.17">則以其體繁重，</seg>
<seg xml:id="KR2o0025_tls_023-536a.18">勢自不能行遠，</seg>
<seg xml:id="KR2o0025_tls_023-536a.19">自古如是，</seg>
<seg xml:id="KR2o0025_tls_023-536a.20">不獨漢為然矣。</seg>
<seg xml:id="KR2o0025_tls_023-536a.21">歐、宋諸家，</seg>
<seg xml:id="KR2o0025_tls_023-536a.22">不達其故，</seg>
<seg xml:id="KR2o0025_tls_023-536a.23">乃欲藉史力以傳之。</seg>
<seg xml:id="KR2o0025_tls_023-536a.24">夫文章易傳，</seg>
<seg xml:id="KR2o0025_tls_023-536a.25">而度數難久，</seg>
<seg xml:id="KR2o0025_tls_023-536a.26">故《禮》亡過半，</seg>
<seg xml:id="KR2o0025_tls_023-536a.27">而《樂經》全逸。</seg>
<seg xml:id="KR2o0025_tls_023-536a.28">六藝且然，</seg>
<seg xml:id="KR2o0025_tls_023-536a.29">況史文乎？</seg>
<seg xml:id="KR2o0025_tls_023-536a.30">且《唐書》倍漢，</seg>
<seg xml:id="KR2o0025_tls_023-536a.31">而《宋史》倍唐，</seg>
<seg xml:id="KR2o0025_tls_023-536a.32">已若不可勝矣。</seg>
<seg xml:id="KR2o0025_tls_023-536a.33">萬物之情，</seg>
<seg xml:id="KR2o0025_tls_023-536a.34">各有所極。</seg>
<seg xml:id="KR2o0025_tls_023-536a.35">倘後人再倍《唐》、《宋》而成書，</seg>
<seg xml:id="KR2o0025_tls_023-536a.36">則連床架屋，</seg>
<seg xml:id="KR2o0025_tls_023-536a.37">毋論人生耳目之力必不能周，</seg>
<seg xml:id="KR2o0025_tls_023-536a.38">抑且遲之又久，</seg>
<seg xml:id="KR2o0025_tls_023-536a.39">終亦必亡。</seg>
<seg xml:id="KR2o0025_tls_023-536a.40">是則因度數繁重，</seg>
<seg xml:id="KR2o0025_tls_023-536a.41">反並史文而亡之矣，</seg>
<seg xml:id="KR2o0025_tls_023-536a.42">又何史力尚能存度數哉？</seg>
</p>
<p>
<seg xml:id="KR2o0025_tls_023-537a.1">然則前代章程故事，</seg>
<seg xml:id="KR2o0025_tls_023-537a.2">將遂聽其亡歟？曰：</seg>
<seg xml:id="KR2o0025_tls_023-537a.3">史學亡於唐，</seg>
<seg xml:id="KR2o0025_tls_023-537a.4">而史法亦莫具於唐。</seg>
<seg xml:id="KR2o0025_tls_023-537a.5">歐陽《唐志》未出，</seg>
<seg xml:id="KR2o0025_tls_023-537a.6">而唐人已有窺於典章制度，</seg>
<seg xml:id="KR2o0025_tls_023-537a.7">不可求全於史誌也。</seg>
<seg xml:id="KR2o0025_tls_023-537a.8">劉氏有《政典》，</seg>
<seg xml:id="KR2o0025_tls_023-537a.9">杜氏有《通典》，</seg>
<seg xml:id="KR2o0025_tls_023-537a.10">並仿《周官》六典，</seg>
<seg xml:id="KR2o0025_tls_023-537a.11">包羅典章，</seg>
<seg xml:id="KR2o0025_tls_023-537a.12">鉅細兼收，</seg>
<seg xml:id="KR2o0025_tls_023-537a.13">書盈百帙。</seg>
<seg xml:id="KR2o0025_tls_023-537a.14">未嘗不曰君臣事跡，</seg>
<seg xml:id="KR2o0025_tls_023-537a.15">紀傳可詳，</seg>
<seg xml:id="KR2o0025_tls_023-537a.16">制度名數，</seg>
<seg xml:id="KR2o0025_tls_023-537a.17">書誌難於賅備，</seg>
<seg xml:id="KR2o0025_tls_023-537a.18">故修之至汲汲也。</seg>
<seg xml:id="KR2o0025_tls_023-537a.19">至於宋初王氏有《唐會要》、《五代會要》，</seg>
<seg xml:id="KR2o0025_tls_023-537a.20">其後徐氏更為《兩漢會要》，</seg>
<seg xml:id="KR2o0025_tls_023-537a.21">則補苴前古，</seg>
<seg xml:id="KR2o0025_tls_023-537a.22">括代為書。</seg>
<seg xml:id="KR2o0025_tls_023-537a.23">雖與劉、杜之典，</seg>
<seg xml:id="KR2o0025_tls_023-537a.24">同源異流，</seg>
<seg xml:id="KR2o0025_tls_023-537a.25">要皆綜核典章，</seg>
<seg xml:id="KR2o0025_tls_023-537a.26">別於史誌，</seg>
<seg xml:id="KR2o0025_tls_023-537a.27">義例昭然，</seg>
<seg xml:id="KR2o0025_tls_023-537a.28">不可易矣。</seg>
<seg xml:id="KR2o0025_tls_023-537a.29">夫唐宋所為典要，</seg>
<seg xml:id="KR2o0025_tls_023-537a.30">既已如彼；</seg>
<seg xml:id="KR2o0025_tls_023-537a.31">後人修唐宋書，</seg>
<seg xml:id="KR2o0025_tls_023-537a.32">即以其法，</seg>
<seg xml:id="KR2o0025_tls_023-537a.33">紀綱唐宋制度，</seg>
<seg xml:id="KR2o0025_tls_023-537a.34">使與紀傳之史，</seg>
<seg xml:id="KR2o0025_tls_023-537a.35">相輔而行；</seg>
<seg xml:id="KR2o0025_tls_023-537a.36">則《春秋》、《周禮》，</seg>
<seg xml:id="KR2o0025_tls_023-537a.37">並接源流。</seg>
<seg xml:id="KR2o0025_tls_023-537a.38">弈世遵行，</seg>
<seg xml:id="KR2o0025_tls_023-537a.39">不亦善乎？</seg>
<seg xml:id="KR2o0025_tls_023-537a.40">何歐陽述《唐》，</seg>
<seg xml:id="KR2o0025_tls_023-537a.41">元人纂《宋》，</seg>
<seg xml:id="KR2o0025_tls_023-537a.42">反取前史未收之器數，</seg>
<seg xml:id="KR2o0025_tls_023-537a.43">而猥加羅列，</seg>
<seg xml:id="KR2o0025_tls_023-537a.44">則亦不善度乎時矣。」</seg>
<seg xml:id="KR2o0025_tls_023-537a.45">或謂《通典》、《會要》之書，</seg>
<seg xml:id="KR2o0025_tls_023-537a.46">較馬、班書誌之體為加詳耳。</seg>
<seg xml:id="KR2o0025_tls_023-537a.47">其於器物名數，</seg>
<seg xml:id="KR2o0025_tls_023-537a.48">亦復不能甄綜賅備，</seg>
<seg xml:id="KR2o0025_tls_023-537a.49">故考古者不能不參質他書，</seg>
<seg xml:id="KR2o0025_tls_023-537a.50">此又非知言也。</seg>
<seg xml:id="KR2o0025_tls_023-537a.51">古物茍存於今，</seg>
<seg xml:id="KR2o0025_tls_023-537a.52">雖戶版之籍，</seg>
<seg xml:id="KR2o0025_tls_023-537a.53">市井泉貨之簿，</seg>
<seg xml:id="KR2o0025_tls_023-537a.54">未始不可備考證也。</seg>
<seg xml:id="KR2o0025_tls_023-537a.55">如欲皆存而無裁制，</seg>
<seg xml:id="KR2o0025_tls_023-537a.56">則岱嶽不足供藏書，</seg>
<seg xml:id="KR2o0025_tls_023-537a.57">滄海不足為墨瀋也。</seg>
<seg xml:id="KR2o0025_tls_023-537a.58">故為史學計其長策，</seg>
<seg xml:id="KR2o0025_tls_023-537a.59">紀、表、誌、傳，</seg>
<seg xml:id="KR2o0025_tls_023-537a.60">率由舊章；</seg>
<seg xml:id="KR2o0025_tls_023-537a.61">再推周典遺意，</seg>
<seg xml:id="KR2o0025_tls_023-537a.62">就其官司簿籍，</seg>
<seg xml:id="KR2o0025_tls_023-537a.63">刪取名物器數，</seg>
<seg xml:id="KR2o0025_tls_023-537a.64">略有條貫，</seg>
<seg xml:id="KR2o0025_tls_023-537a.65">以存一時掌故，</seg>
<seg xml:id="KR2o0025_tls_023-537a.66">與史相輔而不相侵，</seg>
<seg xml:id="KR2o0025_tls_023-537a.67">雖為百世不易之規，</seg>
<seg xml:id="KR2o0025_tls_023-537a.68">可也。</seg>
</p>
<p>
<seg xml:id="KR2o0025_tls_023-538a.1">亳州志掌故例議下</seg>
</p>
<p>
<seg xml:id="KR2o0025_tls_023-539a.1">掌故之原，</seg>
<seg xml:id="KR2o0025_tls_023-539a.2">始於官《禮》。</seg>
<seg xml:id="KR2o0025_tls_023-539a.3">百官具於朝廷，</seg>
<seg xml:id="KR2o0025_tls_023-539a.4">則惟國史書誌，</seg>
<seg xml:id="KR2o0025_tls_023-539a.5">得而擷其要，</seg>
<seg xml:id="KR2o0025_tls_023-539a.6">國家會典會要之書，</seg>
<seg xml:id="KR2o0025_tls_023-539a.7">得而備其物與數矣。</seg>
<seg xml:id="KR2o0025_tls_023-539a.8">撰方誌者，</seg>
<seg xml:id="KR2o0025_tls_023-539a.9">何得分誌與掌故乎？曰：</seg>
<seg xml:id="KR2o0025_tls_023-539a.10">部寺卿監之志，</seg>
<seg xml:id="KR2o0025_tls_023-539a.11">即掌故也；</seg>
<seg xml:id="KR2o0025_tls_023-539a.12">擬於《周官》，</seg>
<seg xml:id="KR2o0025_tls_023-539a.13">猶夏官之有《司馬法》，</seg>
<seg xml:id="KR2o0025_tls_023-539a.14">冬官之有《考工記》也。</seg>
<seg xml:id="KR2o0025_tls_023-539a.15">部府州縣之志，</seg>
<seg xml:id="KR2o0025_tls_023-539a.16">乃國史之分體，</seg>
<seg xml:id="KR2o0025_tls_023-539a.17">擬於周制，</seg>
<seg xml:id="KR2o0025_tls_023-539a.18">猶晉《乘》、楚《梼杌》、與魯《春秋》也。</seg>
<seg xml:id="KR2o0025_tls_023-539a.19">郡縣異於封建，</seg>
<seg xml:id="KR2o0025_tls_023-539a.20">則掌故皆出朝廷之制度耳。</seg>
<seg xml:id="KR2o0025_tls_023-539a.21">六曹職掌，</seg>
<seg xml:id="KR2o0025_tls_023-539a.22">在上頒而行之，</seg>
<seg xml:id="KR2o0025_tls_023-539a.23">在下承而奉之，</seg>
<seg xml:id="KR2o0025_tls_023-539a.24">較之國史，</seg>
<seg xml:id="KR2o0025_tls_023-539a.25">具體而微。</seg>
<seg xml:id="KR2o0025_tls_023-539a.26">誌與掌故，</seg>
<seg xml:id="KR2o0025_tls_023-539a.27">各有其不可易，</seg>
<seg xml:id="KR2o0025_tls_023-539a.28">不容混也。</seg>
</p>
<p>
<seg xml:id="KR2o0025_tls_023-540a.1">今之方誌，</seg>
<seg xml:id="KR2o0025_tls_023-540a.2">猥瑣庸陋，</seg>
<seg xml:id="KR2o0025_tls_023-540a.3">求於史家義例，</seg>
<seg xml:id="KR2o0025_tls_023-540a.4">似誌非誌，</seg>
<seg xml:id="KR2o0025_tls_023-540a.5">似掌故而又非掌故，</seg>
<seg xml:id="KR2o0025_tls_023-540a.6">蓋無以譏為也。</seg>
<seg xml:id="KR2o0025_tls_023-540a.7">然簿書案牘，</seg>
<seg xml:id="KR2o0025_tls_023-540a.8">頒於功令，</seg>
<seg xml:id="KR2o0025_tls_023-540a.9">守於吏典，</seg>
<seg xml:id="KR2o0025_tls_023-540a.10">自有一定科律；</seg>
<seg xml:id="KR2o0025_tls_023-540a.11">雖有奇才，</seg>
<seg xml:id="KR2o0025_tls_023-540a.12">不能為加；</seg>
<seg xml:id="KR2o0025_tls_023-540a.13">雖有愚拙，</seg>
<seg xml:id="KR2o0025_tls_023-540a.14">不能為損；</seg>
<seg xml:id="KR2o0025_tls_023-540a.15">名勝大邦，</seg>
<seg xml:id="KR2o0025_tls_023-540a.16">與荒僻陋邑，</seg>
<seg xml:id="KR2o0025_tls_023-540a.17">無以異也。</seg>
<seg xml:id="KR2o0025_tls_023-540a.18">故求於今日之志，</seg>
<seg xml:id="KR2o0025_tls_023-540a.19">不可得而見古人之史裁；</seg>
<seg xml:id="KR2o0025_tls_023-540a.20">求於今日之案牘，</seg>
<seg xml:id="KR2o0025_tls_023-540a.21">實可因而見古人之章程制度。</seg>
<seg xml:id="KR2o0025_tls_023-540a.22">故曰：</seg>
<seg xml:id="KR2o0025_tls_023-540a.23">禮失求諸野也。</seg>
<seg xml:id="KR2o0025_tls_023-540a.24">夫治國史者，</seg>
<seg xml:id="KR2o0025_tls_023-540a.25">因推國史以及掌故，</seg>
<seg xml:id="KR2o0025_tls_023-540a.26">蓋史法未亡，</seg>
<seg xml:id="KR2o0025_tls_023-540a.27">而掌故之義不明，</seg>
<seg xml:id="KR2o0025_tls_023-540a.28">故病史也。</seg>
<seg xml:id="KR2o0025_tls_023-540a.29">治方誌者，</seg>
<seg xml:id="KR2o0025_tls_023-540a.30">轉從掌故而正方誌；</seg>
<seg xml:id="KR2o0025_tls_023-540a.31">蓋誌義久亡，</seg>
<seg xml:id="KR2o0025_tls_023-540a.32">而掌故之守未墜；</seg>
<seg xml:id="KR2o0025_tls_023-540a.33">修其掌故，</seg>
<seg xml:id="KR2o0025_tls_023-540a.34">則誌義轉可明矣。</seg>
<seg xml:id="KR2o0025_tls_023-540a.35">《易》曰：</seg>
<seg xml:id="KR2o0025_tls_023-540a.36">「窮則變，</seg>
<seg xml:id="KR2o0025_tls_023-540a.37">變則通，</seg>
<seg xml:id="KR2o0025_tls_023-540a.38">通則久。」</seg>
<seg xml:id="KR2o0025_tls_023-540a.39">誌義欲其簡而明也，</seg>
<seg xml:id="KR2o0025_tls_023-540a.40">然而事不可不備也。</seg>
<seg xml:id="KR2o0025_tls_023-540a.41">掌故欲其整以理也，</seg>
<seg xml:id="KR2o0025_tls_023-540a.42">然而要不容不挈也。</seg>
<seg xml:id="KR2o0025_tls_023-540a.43">徒以簡略為誌，</seg>
<seg xml:id="KR2o0025_tls_023-540a.44">此《朝邑》、《武功》之陋識也。</seg>
<seg xml:id="KR2o0025_tls_023-540a.45">但知詳備為掌故，</seg>
<seg xml:id="KR2o0025_tls_023-540a.46">則胥史優為之，</seg>
<seg xml:id="KR2o0025_tls_023-540a.47">而不知其不可行矣。</seg>
<seg xml:id="KR2o0025_tls_023-540a.48">夫誌者，</seg>
<seg xml:id="KR2o0025_tls_023-540a.49">誌也。</seg>
<seg xml:id="KR2o0025_tls_023-540a.50">其事其文之外，</seg>
<seg xml:id="KR2o0025_tls_023-540a.51">蓋有義焉。</seg>
<seg xml:id="KR2o0025_tls_023-540a.52">所謂操約之道者此也。</seg>
<seg xml:id="KR2o0025_tls_023-540a.53">而或誤以並省事跡，</seg>
<seg xml:id="KR2o0025_tls_023-540a.54">刪削文字，</seg>
<seg xml:id="KR2o0025_tls_023-540a.55">謂之簡也；</seg>
<seg xml:id="KR2o0025_tls_023-540a.56">其去古人，</seg>
<seg xml:id="KR2o0025_tls_023-540a.57">不亦遠乎？</seg>
<seg xml:id="KR2o0025_tls_023-540a.58">夫名家撰述，</seg>
<seg xml:id="KR2o0025_tls_023-540a.59">意之所在，</seg>
<seg xml:id="KR2o0025_tls_023-540a.60">必有別裁，</seg>
<seg xml:id="KR2o0025_tls_023-540a.61">或詳人之所略，</seg>
<seg xml:id="KR2o0025_tls_023-540a.62">或棄人之所取，</seg>
<seg xml:id="KR2o0025_tls_023-540a.63">初無一成之法。</seg>
<seg xml:id="KR2o0025_tls_023-540a.64">要讀之者，</seg>
<seg xml:id="KR2o0025_tls_023-540a.65">美愛傳久，</seg>
<seg xml:id="KR2o0025_tls_023-540a.66">而恍然見義於事文間，</seg>
<seg xml:id="KR2o0025_tls_023-540a.67">斯乃有關於名教也。</seg>
<seg xml:id="KR2o0025_tls_023-540a.68">然不整齊掌故，</seg>
<seg xml:id="KR2o0025_tls_023-540a.69">別為專書，</seg>
<seg xml:id="KR2o0025_tls_023-540a.70">則誌亦不能自見其意矣。</seg>
</p>
<p>
<seg xml:id="KR2o0025_tls_023-541a.1">目錄 文史通義</seg>
</p>
<p>
<seg xml:id="KR2o0025_tls_023-542a.1">◀上一卷 卷八 全書終</seg>
</p>
<p>
<seg xml:id="KR2o0025_tls_023-543a.1">答甄秀才論修誌第一書</seg>
</p>
<p>
<seg xml:id="KR2o0025_tls_023-544a.1">文安宰幣聘修誌，</seg>
<seg xml:id="KR2o0025_tls_023-544a.2">兄於史事久負，</seg>
<seg xml:id="KR2o0025_tls_023-544a.3">不得小試，</seg>
<seg xml:id="KR2o0025_tls_023-544a.4">此行宜踴躍。</seg>
<seg xml:id="KR2o0025_tls_023-544a.5">仆有何知，</seg>
<seg xml:id="KR2o0025_tls_023-544a.6">乃承辱詢。</seg>
<seg xml:id="KR2o0025_tls_023-544a.7">抑盛意不可不復，</seg>
<seg xml:id="KR2o0025_tls_023-544a.8">敢於平日所留意者，</seg>
<seg xml:id="KR2o0025_tls_023-544a.9">約舉數條，</seg>
<seg xml:id="KR2o0025_tls_023-544a.10">希高明裁擇！</seg>
<seg xml:id="KR2o0025_tls_023-544a.11">有不然處，</seg>
<seg xml:id="KR2o0025_tls_023-544a.12">還相告也。</seg>
</p>
<p>
<seg xml:id="KR2o0025_tls_023-545a.1">一、州郡均隸職方，</seg>
<seg xml:id="KR2o0025_tls_023-545a.2">自不得如封建之國別為史，</seg>
<seg xml:id="KR2o0025_tls_023-545a.3">然義例不可不明。</seg>
<seg xml:id="KR2o0025_tls_023-545a.4">如傳之與誌，</seg>
<seg xml:id="KR2o0025_tls_023-545a.5">本二體也。</seg>
<seg xml:id="KR2o0025_tls_023-545a.6">今之修誌，</seg>
<seg xml:id="KR2o0025_tls_023-545a.7">既舉人物典制而概稱曰誌，</seg>
<seg xml:id="KR2o0025_tls_023-545a.8">則名宦鄉賢之屬，</seg>
<seg xml:id="KR2o0025_tls_023-545a.9">不得別立傳之色目。</seg>
<seg xml:id="KR2o0025_tls_023-545a.10">傳既別分色目，</seg>
<seg xml:id="KR2o0025_tls_023-545a.11">則禮樂兵刑之屬，</seg>
<seg xml:id="KR2o0025_tls_023-545a.12">不得仍從誌之公稱矣。</seg>
<seg xml:id="KR2o0025_tls_023-545a.13">竊思誌為全書總名，</seg>
<seg xml:id="KR2o0025_tls_023-545a.14">皇恩慶典，</seg>
<seg xml:id="KR2o0025_tls_023-545a.15">當錄為外紀；</seg>
<seg xml:id="KR2o0025_tls_023-545a.16">官師銓除，</seg>
<seg xml:id="KR2o0025_tls_023-545a.17">當畫為年譜；</seg>
<seg xml:id="KR2o0025_tls_023-545a.18">典籍法制，</seg>
<seg xml:id="KR2o0025_tls_023-545a.19">則為考以著之；</seg>
<seg xml:id="KR2o0025_tls_023-545a.20">人物名宦，</seg>
<seg xml:id="KR2o0025_tls_023-545a.21">則為傳以列之。</seg>
<seg xml:id="KR2o0025_tls_023-545a.22">變易名色，</seg>
<seg xml:id="KR2o0025_tls_023-545a.23">既無僣史之嫌；</seg>
<seg xml:id="KR2o0025_tls_023-545a.24">綱舉目張，</seg>
<seg xml:id="KR2o0025_tls_023-545a.25">又無遺漏之患。</seg>
<seg xml:id="KR2o0025_tls_023-545a.26">其他率以類附。</seg>
<seg xml:id="KR2o0025_tls_023-545a.27">至事有不倫，</seg>
<seg xml:id="KR2o0025_tls_023-545a.28">則例以義起，</seg>
<seg xml:id="KR2o0025_tls_023-545a.29">別為創制可也。</seg>
<seg xml:id="KR2o0025_tls_023-545a.30">瑣屑繁碎，</seg>
<seg xml:id="KR2o0025_tls_023-545a.31">無關懲創，</seg>
<seg xml:id="KR2o0025_tls_023-545a.32">則削而不存可也。</seg>
<seg xml:id="KR2o0025_tls_023-545a.33">詳贍明備，</seg>
<seg xml:id="KR2o0025_tls_023-545a.34">整齊畫一，</seg>
<seg xml:id="KR2o0025_tls_023-545a.35">乃可為國史取材；</seg>
<seg xml:id="KR2o0025_tls_023-545a.36">否則縱極精采，</seg>
<seg xml:id="KR2o0025_tls_023-545a.37">不過一家小說耳，</seg>
<seg xml:id="KR2o0025_tls_023-545a.38">又何裨焉？</seg>
</p>
<p>
<seg xml:id="KR2o0025_tls_023-546a.1">一、今世誌藝文者，</seg>
<seg xml:id="KR2o0025_tls_023-546a.2">多取長吏及邑紳所為詩賦記序雜文，</seg>
<seg xml:id="KR2o0025_tls_023-546a.3">依類相附；</seg>
<seg xml:id="KR2o0025_tls_023-546a.4">甚而風雲月露之無關懲創，</seg>
<seg xml:id="KR2o0025_tls_023-546a.5">生祠碑頌之全無實徵，</seg>
<seg xml:id="KR2o0025_tls_023-546a.6">亦胥入焉。</seg>
<seg xml:id="KR2o0025_tls_023-546a.7">此姑無論是非，</seg>
<seg xml:id="KR2o0025_tls_023-546a.8">即使文俱典則，</seg>
<seg xml:id="KR2o0025_tls_023-546a.9">詩必雅馴，</seg>
<seg xml:id="KR2o0025_tls_023-546a.10">而銓次類錄，</seg>
<seg xml:id="KR2o0025_tls_023-546a.11">諸體務臻，</seg>
<seg xml:id="KR2o0025_tls_023-546a.12">此亦選文之例，</seg>
<seg xml:id="KR2o0025_tls_023-546a.13">非復誌乘之體矣。</seg>
<seg xml:id="KR2o0025_tls_023-546a.14">夫既誌藝文，</seg>
<seg xml:id="KR2o0025_tls_023-546a.15">當仿《三通》、《七略》之意，</seg>
<seg xml:id="KR2o0025_tls_023-546a.16">取是邦學士著選書籍，</seg>
<seg xml:id="KR2o0025_tls_023-546a.17">分其部匯，</seg>
<seg xml:id="KR2o0025_tls_023-546a.18">首標目錄，</seg>
<seg xml:id="KR2o0025_tls_023-546a.19">次序顛末，</seg>
<seg xml:id="KR2o0025_tls_023-546a.20">刪蕪擷秀，</seg>
<seg xml:id="KR2o0025_tls_023-546a.21">掇取大旨，</seg>
<seg xml:id="KR2o0025_tls_023-546a.22">論其得失，</seg>
<seg xml:id="KR2o0025_tls_023-546a.23">比類成編，</seg>
<seg xml:id="KR2o0025_tls_023-546a.24">乃使後人得所考據，</seg>
<seg xml:id="KR2o0025_tls_023-546a.25">或可為館閣讎校取材，</seg>
<seg xml:id="KR2o0025_tls_023-546a.26">斯不失為誌乘體爾。</seg>
<seg xml:id="KR2o0025_tls_023-546a.27">至壇廟碑銘，</seg>
<seg xml:id="KR2o0025_tls_023-546a.28">城堤紀述，</seg>
<seg xml:id="KR2o0025_tls_023-546a.29">利弊論著，</seg>
<seg xml:id="KR2o0025_tls_023-546a.30">土物題詠，</seg>
<seg xml:id="KR2o0025_tls_023-546a.31">則附入物產、田賦、風俗、地理諸考，</seg>
<seg xml:id="KR2o0025_tls_023-546a.32">以見得失之由，</seg>
<seg xml:id="KR2o0025_tls_023-546a.33">沿革之故；</seg>
<seg xml:id="KR2o0025_tls_023-546a.34">如班史取延年、賈讓諸疏入《河渠誌》，</seg>
<seg xml:id="KR2o0025_tls_023-546a.35">賈誼、晁錯諸疏入《食貨誌》之例，</seg>
<seg xml:id="KR2o0025_tls_023-546a.36">可也。</seg>
<seg xml:id="KR2o0025_tls_023-546a.37">學士論著，</seg>
<seg xml:id="KR2o0025_tls_023-546a.38">有可見其生平抱負，</seg>
<seg xml:id="KR2o0025_tls_023-546a.39">則全錄於本傳；</seg>
<seg xml:id="KR2o0025_tls_023-546a.40">如班史錄《天人三策》於《董仲舒傳》，</seg>
<seg xml:id="KR2o0025_tls_023-546a.41">錄《治安》諸疏於《賈誼列傳》之例，</seg>
<seg xml:id="KR2o0025_tls_023-546a.42">可也。</seg>
<seg xml:id="KR2o0025_tls_023-546a.43">至墓誌傳贊之屬，</seg>
<seg xml:id="KR2o0025_tls_023-546a.44">核實無虛，</seg>
<seg xml:id="KR2o0025_tls_023-546a.45">已有定倫，</seg>
<seg xml:id="KR2o0025_tls_023-546a.46">則即取為傳文；</seg>
<seg xml:id="KR2o0025_tls_023-546a.47">如班史仍《史記·自序》而為《司馬遷傳》，</seg>
<seg xml:id="KR2o0025_tls_023-546a.48">仍揚雄《自序》而為《揚雄列傳》之例，</seg>
<seg xml:id="KR2o0025_tls_023-546a.49">可也。</seg>
<seg xml:id="KR2o0025_tls_023-546a.50">此一定之例，</seg>
<seg xml:id="KR2o0025_tls_023-546a.51">無可疑慮，</seg>
<seg xml:id="KR2o0025_tls_023-546a.52">而相沿不改，</seg>
<seg xml:id="KR2o0025_tls_023-546a.53">則甚矣史識之難也！</seg>
</p>
<p>
<seg xml:id="KR2o0025_tls_023-547a.1">一、凡捐資修誌，</seg>
<seg xml:id="KR2o0025_tls_023-547a.2">開局延儒，</seg>
<seg xml:id="KR2o0025_tls_023-547a.3">實學未聞，</seg>
<seg xml:id="KR2o0025_tls_023-547a.4">凡例先廣，</seg>
<seg xml:id="KR2o0025_tls_023-547a.5">務新耳目，</seg>
<seg xml:id="KR2o0025_tls_023-547a.6">頓易舊書；</seg>
<seg xml:id="KR2o0025_tls_023-547a.7">其實顛倒狙公，</seg>
<seg xml:id="KR2o0025_tls_023-547a.8">有何真見？</seg>
<seg xml:id="KR2o0025_tls_023-547a.9">州郡立誌，</seg>
<seg xml:id="KR2o0025_tls_023-547a.10">仿自前明。</seg>
<seg xml:id="KR2o0025_tls_023-547a.11">當時草創之初，</seg>
<seg xml:id="KR2o0025_tls_023-547a.12">雖義例不甚整齊，</seg>
<seg xml:id="KR2o0025_tls_023-547a.13">文辭尚貴真實，</seg>
<seg xml:id="KR2o0025_tls_023-547a.14">翦裁多自己出；</seg>
<seg xml:id="KR2o0025_tls_023-547a.15">非若近日之習套相沿，</seg>
<seg xml:id="KR2o0025_tls_023-547a.16">輕雋小生，</seg>
<seg xml:id="KR2o0025_tls_023-547a.17">史字未曾全識，</seg>
<seg xml:id="KR2o0025_tls_023-547a.18">皆可奮筆妄修，</seg>
<seg xml:id="KR2o0025_tls_023-547a.19">竊叨餼脯者。</seg>
<seg xml:id="KR2o0025_tls_023-547a.20">然其書百無一存。</seg>
<seg xml:id="KR2o0025_tls_023-547a.21">此皆後淩前替，</seg>
<seg xml:id="KR2o0025_tls_023-547a.22">修新誌者，</seg>
<seg xml:id="KR2o0025_tls_023-547a.23">襲舊誌之紀載，</seg>
<seg xml:id="KR2o0025_tls_023-547a.24">而滅作者之姓名。</seg>
<seg xml:id="KR2o0025_tls_023-547a.25">充其義類，</seg>
<seg xml:id="KR2o0025_tls_023-547a.26">將班《書》既出，</seg>
<seg xml:id="KR2o0025_tls_023-547a.27">《史記》即付祖龍；</seg>
<seg xml:id="KR2o0025_tls_023-547a.28">歐、宋成書，</seg>
<seg xml:id="KR2o0025_tls_023-547a.29">《舊唐》遂可覆甕與？</seg>
<seg xml:id="KR2o0025_tls_023-547a.30">仆以謂修誌者，</seg>
<seg xml:id="KR2o0025_tls_023-547a.31">當續前人之紀載，</seg>
<seg xml:id="KR2o0025_tls_023-547a.32">不當毀前人之成書。</seg>
<seg xml:id="KR2o0025_tls_023-547a.33">即前誌義例不明，</seg>
<seg xml:id="KR2o0025_tls_023-547a.34">文辭乖舛，</seg>
<seg xml:id="KR2o0025_tls_023-547a.35">我別為創制，</seg>
<seg xml:id="KR2o0025_tls_023-547a.36">更改成書；</seg>
<seg xml:id="KR2o0025_tls_023-547a.37">亦當聽其並行，</seg>
<seg xml:id="KR2o0025_tls_023-547a.38">新新相續，</seg>
<seg xml:id="KR2o0025_tls_023-547a.39">不得擅毀；</seg>
<seg xml:id="KR2o0025_tls_023-547a.40">彼此得失，</seg>
<seg xml:id="KR2o0025_tls_023-547a.41">觀者自有公論。</seg>
<seg xml:id="KR2o0025_tls_023-547a.42">仍取前書卷帙目錄，</seg>
<seg xml:id="KR2o0025_tls_023-547a.43">作者姓氏，</seg>
<seg xml:id="KR2o0025_tls_023-547a.44">錄入新誌藝文考中，</seg>
<seg xml:id="KR2o0025_tls_023-547a.45">以備遺亡；</seg>
<seg xml:id="KR2o0025_tls_023-547a.46">庶得大公無我之意，</seg>
<seg xml:id="KR2o0025_tls_023-547a.47">且吾亦不致見毀於後人矣。</seg>
</p>
<p>
<seg xml:id="KR2o0025_tls_023-548a.1">一、誌之為體，</seg>
<seg xml:id="KR2o0025_tls_023-548a.2">當詳於史，</seg>
<seg xml:id="KR2o0025_tls_023-548a.3">而今之誌乘所載，</seg>
<seg xml:id="KR2o0025_tls_023-548a.4">百不及一。</seg>
<seg xml:id="KR2o0025_tls_023-548a.5">此無他，</seg>
<seg xml:id="KR2o0025_tls_023-548a.6">搜羅采輯，</seg>
<seg xml:id="KR2o0025_tls_023-548a.7">一時之耳目難周；</seg>
<seg xml:id="KR2o0025_tls_023-548a.8">掌故備藏，</seg>
<seg xml:id="KR2o0025_tls_023-548a.9">平日之專司無主也。</seg>
<seg xml:id="KR2o0025_tls_023-548a.10">嘗擬當事者，</seg>
<seg xml:id="KR2o0025_tls_023-548a.11">欲使誌無遺漏，</seg>
<seg xml:id="KR2o0025_tls_023-548a.12">平日當立一誌乘科房，</seg>
<seg xml:id="KR2o0025_tls_023-548a.13">僉掾吏之稍通文墨者為之。</seg>
<seg xml:id="KR2o0025_tls_023-548a.14">凡政教典故，</seg>
<seg xml:id="KR2o0025_tls_023-548a.15">堂行事實，</seg>
<seg xml:id="KR2o0025_tls_023-548a.16">六曹案牘，</seg>
<seg xml:id="KR2o0025_tls_023-548a.17">一切皆令關會，</seg>
<seg xml:id="KR2o0025_tls_023-548a.18">目錄真跡，</seg>
<seg xml:id="KR2o0025_tls_023-548a.19">匯冊存庫。</seg>
<seg xml:id="KR2o0025_tls_023-548a.20">異日開局纂修，</seg>
<seg xml:id="KR2o0025_tls_023-548a.21">取裁甚富，</seg>
<seg xml:id="KR2o0025_tls_023-548a.22">雖不當比擬列國史官，</seg>
<seg xml:id="KR2o0025_tls_023-548a.23">亦庶得州閭史胥之遺意。</seg>
<seg xml:id="KR2o0025_tls_023-548a.24">今既無及，</seg>
<seg xml:id="KR2o0025_tls_023-548a.25">當建言為將來法也。</seg>
</p>
<p>
<seg xml:id="KR2o0025_tls_023-549a.1">一、誌乃史體，</seg>
<seg xml:id="KR2o0025_tls_023-549a.2">原屬天下公物，</seg>
<seg xml:id="KR2o0025_tls_023-549a.3">非一家墓誌壽文，</seg>
<seg xml:id="KR2o0025_tls_023-549a.4">可以漫為浮譽，</seg>
<seg xml:id="KR2o0025_tls_023-549a.5">悅人耳目者。</seg>
<seg xml:id="KR2o0025_tls_023-549a.6">聞近世纂修，</seg>
<seg xml:id="KR2o0025_tls_023-549a.7">往往賄賂公行，</seg>
<seg xml:id="KR2o0025_tls_023-549a.8">請讬作傳，</seg>
<seg xml:id="KR2o0025_tls_023-549a.9">全無徵實。</seg>
<seg xml:id="KR2o0025_tls_023-549a.10">此雖不肖浮薄文人所為，</seg>
<seg xml:id="KR2o0025_tls_023-549a.11">然善惡懲創，</seg>
<seg xml:id="KR2o0025_tls_023-549a.12">自不可廢。</seg>
<seg xml:id="KR2o0025_tls_023-549a.13">今之誌書，</seg>
<seg xml:id="KR2o0025_tls_023-549a.14">從無錄及不善者，</seg>
<seg xml:id="KR2o0025_tls_023-549a.15">一則善善欲長之習見，</seg>
<seg xml:id="KR2o0025_tls_023-549a.16">一則懼罹後患之虛心爾。</seg>
<seg xml:id="KR2o0025_tls_023-549a.17">仆謂譏貶原不可為誌體，</seg>
<seg xml:id="KR2o0025_tls_023-549a.18">據事直書，</seg>
<seg xml:id="KR2o0025_tls_023-549a.19">善否自見，</seg>
<seg xml:id="KR2o0025_tls_023-549a.20">直寬隱彰之意同；</seg>
<seg xml:id="KR2o0025_tls_023-549a.21">不可專事浮文，</seg>
<seg xml:id="KR2o0025_tls_023-549a.22">以虛譽為事也。</seg>
</p>
<p>
<seg xml:id="KR2o0025_tls_023-550a.1">一、史誌之書，</seg>
<seg xml:id="KR2o0025_tls_023-550a.2">有裨風教者，</seg>
<seg xml:id="KR2o0025_tls_023-550a.3">原因傳述忠孝節義，</seg>
<seg xml:id="KR2o0025_tls_023-550a.4">凜凜烈烈，</seg>
<seg xml:id="KR2o0025_tls_023-550a.5">有聲有色，</seg>
<seg xml:id="KR2o0025_tls_023-550a.6">使百世而下，</seg>
<seg xml:id="KR2o0025_tls_023-550a.7">怯者勇生，</seg>
<seg xml:id="KR2o0025_tls_023-550a.8">貪者廉立。</seg>
<seg xml:id="KR2o0025_tls_023-550a.9">《史記》好俠，</seg>
<seg xml:id="KR2o0025_tls_023-550a.10">多寫刺客畸流，</seg>
<seg xml:id="KR2o0025_tls_023-550a.11">猶足令人輕生增氣；</seg>
<seg xml:id="KR2o0025_tls_023-550a.12">況天地間大節大義，</seg>
<seg xml:id="KR2o0025_tls_023-550a.13">綱常賴以扶持，</seg>
<seg xml:id="KR2o0025_tls_023-550a.14">世教賴以撐柱者乎？</seg>
<seg xml:id="KR2o0025_tls_023-550a.15">每見文人修誌，</seg>
<seg xml:id="KR2o0025_tls_023-550a.16">凡景物流連，</seg>
<seg xml:id="KR2o0025_tls_023-550a.17">可騁文筆，</seg>
<seg xml:id="KR2o0025_tls_023-550a.18">典故考訂，</seg>
<seg xml:id="KR2o0025_tls_023-550a.19">可誇博雅之處，</seg>
<seg xml:id="KR2o0025_tls_023-550a.20">無不津津累牘。</seg>
<seg xml:id="KR2o0025_tls_023-550a.21">一至孝子忠臣，</seg>
<seg xml:id="KR2o0025_tls_023-550a.22">義夫節婦，</seg>
<seg xml:id="KR2o0025_tls_023-550a.23">則寥寥數筆；</seg>
<seg xml:id="KR2o0025_tls_023-550a.24">甚而空存姓氏，</seg>
<seg xml:id="KR2o0025_tls_023-550a.25">行述一字不詳，</seg>
<seg xml:id="KR2o0025_tls_023-550a.26">使觀者若閱縣令署役卯簿，</seg>
<seg xml:id="KR2o0025_tls_023-550a.27">又何取焉？</seg>
<seg xml:id="KR2o0025_tls_023-550a.28">竊謂邑誌搜羅不過數十年，</seg>
<seg xml:id="KR2o0025_tls_023-550a.29">采訪不過百十里，</seg>
<seg xml:id="KR2o0025_tls_023-550a.30">聞見自有真據，</seg>
<seg xml:id="KR2o0025_tls_023-550a.31">宜加意采輯，</seg>
<seg xml:id="KR2o0025_tls_023-550a.32">廣為傳述；</seg>
<seg xml:id="KR2o0025_tls_023-550a.33">使觀者有所興起，</seg>
<seg xml:id="KR2o0025_tls_023-550a.34">宿草秋原之下，</seg>
<seg xml:id="KR2o0025_tls_023-550a.35">必有拜彤管而泣秋雨者矣。</seg>
<seg xml:id="KR2o0025_tls_023-550a.36">尤當取窮鄉僻壤，</seg>
<seg xml:id="KR2o0025_tls_023-550a.37">畸行奇節，</seg>
<seg xml:id="KR2o0025_tls_023-550a.38">子孫困於無力，</seg>
<seg xml:id="KR2o0025_tls_023-550a.39">或有格於成例，</seg>
<seg xml:id="KR2o0025_tls_023-550a.40">不得邀旌獎者，</seg>
<seg xml:id="KR2o0025_tls_023-550a.41">蹤跡既實，</seg>
<seg xml:id="KR2o0025_tls_023-550a.42">務為立傳，</seg>
<seg xml:id="KR2o0025_tls_023-550a.43">以備采風者觀覽，</seg>
<seg xml:id="KR2o0025_tls_023-550a.44">庶乎善善欲長之意。</seg>
</p>
<p>
<seg xml:id="KR2o0025_tls_023-551a.1">已上六條，</seg>
<seg xml:id="KR2o0025_tls_023-551a.2">就仆所見，</seg>
<seg xml:id="KR2o0025_tls_023-551a.3">未敢自謂必然。</seg>
<seg xml:id="KR2o0025_tls_023-551a.4">而今世刻行諸誌，</seg>
<seg xml:id="KR2o0025_tls_023-551a.5">誠有未見其可者。</seg>
<seg xml:id="KR2o0025_tls_023-551a.6">丈夫生不為史臣，</seg>
<seg xml:id="KR2o0025_tls_023-551a.7">亦當從名公巨卿，</seg>
<seg xml:id="KR2o0025_tls_023-551a.8">執筆充書記，</seg>
<seg xml:id="KR2o0025_tls_023-551a.9">而因得論列當世，</seg>
<seg xml:id="KR2o0025_tls_023-551a.10">以文章見用於時。</seg>
<seg xml:id="KR2o0025_tls_023-551a.11">如纂修誌乘，</seg>
<seg xml:id="KR2o0025_tls_023-551a.12">亦其中之一事也。</seg>
<seg xml:id="KR2o0025_tls_023-551a.13">今之所謂修誌，</seg>
<seg xml:id="KR2o0025_tls_023-551a.14">令長徒務空名，</seg>
<seg xml:id="KR2o0025_tls_023-551a.15">作者又鮮學識；</seg>
<seg xml:id="KR2o0025_tls_023-551a.16">上不過圖註勤事考成，</seg>
<seg xml:id="KR2o0025_tls_023-551a.17">下不過茍資館谷祿利。</seg>
<seg xml:id="KR2o0025_tls_023-551a.18">甚而邑紳因之以啟奔競，</seg>
<seg xml:id="KR2o0025_tls_023-551a.19">文士得之以舞曲筆；</seg>
<seg xml:id="KR2o0025_tls_023-551a.20">主賓各挾成見，</seg>
<seg xml:id="KR2o0025_tls_023-551a.21">同局或起牴牾，</seg>
<seg xml:id="KR2o0025_tls_023-551a.22">則其於修誌事，</seg>
<seg xml:id="KR2o0025_tls_023-551a.23">雖不為亦可也。</seg>
<seg xml:id="KR2o0025_tls_023-551a.24">乃如足下負抱史才，</seg>
<seg xml:id="KR2o0025_tls_023-551a.25">常恨不得一當牛刀小試。</seg>
<seg xml:id="KR2o0025_tls_023-551a.26">向與仆往復商論，</seg>
<seg xml:id="KR2o0025_tls_023-551a.27">窺兄底蘊，</seg>
<seg xml:id="KR2o0025_tls_023-551a.28">當非茍然為者。</seg>
<seg xml:id="KR2o0025_tls_023-551a.29">文安君又能虛心傾領，</seg>
<seg xml:id="KR2o0025_tls_023-551a.30">致幣敦請，</seg>
<seg xml:id="KR2o0025_tls_023-551a.31">自必一破從前宿習；</seg>
<seg xml:id="KR2o0025_tls_023-551a.32">殺青未畢，</seg>
<seg xml:id="KR2o0025_tls_023-551a.33">而觀者駭愕，</seg>
<seg xml:id="KR2o0025_tls_023-551a.34">以為創特，</seg>
<seg xml:id="KR2o0025_tls_023-551a.35">又豈一邑之書，</seg>
<seg xml:id="KR2o0025_tls_023-551a.36">而實天下之書矣。</seg>
<seg xml:id="KR2o0025_tls_023-551a.37">仆於此事，</seg>
<seg xml:id="KR2o0025_tls_023-551a.38">無能為役，</seg>
<seg xml:id="KR2o0025_tls_023-551a.39">辱存商榷，</seg>
<seg xml:id="KR2o0025_tls_023-551a.40">陳其固陋之衷，</seg>
<seg xml:id="KR2o0025_tls_023-551a.41">以庶幾螢燭增輝之義，</seg>
<seg xml:id="KR2o0025_tls_023-551a.42">兄其有以進我乎？</seg>
</p>
<p>
<seg xml:id="KR2o0025_tls_023-552a.1">答甄秀才論修誌第二書</seg>
</p>
<p>
<seg xml:id="KR2o0025_tls_023-553a.1">日前敬籌末議，</seg>
<seg xml:id="KR2o0025_tls_023-553a.2">薄殖淺陋，</seg>
<seg xml:id="KR2o0025_tls_023-553a.3">猥無定見，</seg>
<seg xml:id="KR2o0025_tls_023-553a.4">非復冀有補高深，</seg>
<seg xml:id="KR2o0025_tls_023-553a.5">聊以塞責雲耳。</seg>
<seg xml:id="KR2o0025_tls_023-553a.6">乃辱教答，</seg>
<seg xml:id="KR2o0025_tls_023-553a.7">借獎有加，</seg>
<seg xml:id="KR2o0025_tls_023-553a.8">高標遠引，</seg>
<seg xml:id="KR2o0025_tls_023-553a.9">辭意摯懇，</seg>
<seg xml:id="KR2o0025_tls_023-553a.10">讀之真愧且畏也！</seg>
<seg xml:id="KR2o0025_tls_023-553a.11">足下負良史才，</seg>
<seg xml:id="KR2o0025_tls_023-553a.12">博而能斷，</seg>
<seg xml:id="KR2o0025_tls_023-553a.13">軒視前古，</seg>
<seg xml:id="KR2o0025_tls_023-553a.14">意誌直欲駕範軼陳，</seg>
<seg xml:id="KR2o0025_tls_023-553a.15">區區郡邑誌乘，</seg>
<seg xml:id="KR2o0025_tls_023-553a.16">不啻牛刀割鷇。</seg>
<seg xml:id="KR2o0025_tls_023-553a.17">乃才大心虛，</seg>
<seg xml:id="KR2o0025_tls_023-553a.18">不恥往復下問。</seg>
<seg xml:id="KR2o0025_tls_023-553a.19">鄙陋如仆，</seg>
<seg xml:id="KR2o0025_tls_023-553a.20">何以副若谷之懷耶？</seg>
<seg xml:id="KR2o0025_tls_023-553a.21">前書粗陳梗概，</seg>
<seg xml:id="KR2o0025_tls_023-553a.22">過辱虛譽，</seg>
<seg xml:id="KR2o0025_tls_023-553a.23">且欲悉詢其詳。</seg>
<seg xml:id="KR2o0025_tls_023-553a.24">仆雖非其人，</seg>
<seg xml:id="KR2o0025_tls_023-553a.25">輒因高情肫摯之深，</seg>
<seg xml:id="KR2o0025_tls_023-553a.26">不敢無一辭以覆，</seg>
<seg xml:id="KR2o0025_tls_023-553a.27">幸商擇焉。</seg>
</p>
<p>
<seg xml:id="KR2o0025_tls_023-554a.1">一、體裁宜得史法也。</seg>
<seg xml:id="KR2o0025_tls_023-554a.2">州縣誌乘，</seg>
<seg xml:id="KR2o0025_tls_023-554a.3">混雜無次，</seg>
<seg xml:id="KR2o0025_tls_023-554a.4">既非正體，</seg>
<seg xml:id="KR2o0025_tls_023-554a.5">編分紀表，</seg>
<seg xml:id="KR2o0025_tls_023-554a.6">亦涉僣妄。</seg>
<seg xml:id="KR2o0025_tls_023-554a.7">故前書折衷立法，</seg>
<seg xml:id="KR2o0025_tls_023-554a.8">以外紀、年譜、考、傳四體為主，</seg>
<seg xml:id="KR2o0025_tls_023-554a.9">所以避僣史之嫌，</seg>
<seg xml:id="KR2o0025_tls_023-554a.10">而求紀載之實也。</seg>
<seg xml:id="KR2o0025_tls_023-554a.11">然虛名宜避國史，</seg>
<seg xml:id="KR2o0025_tls_023-554a.12">而實意當法古人。</seg>
<seg xml:id="KR2o0025_tls_023-554a.13">外紀年譜之屬，</seg>
<seg xml:id="KR2o0025_tls_023-554a.14">今世誌乘，</seg>
<seg xml:id="KR2o0025_tls_023-554a.15">百中僅見一二。</seg>
<seg xml:id="KR2o0025_tls_023-554a.16">若考之與傳，</seg>
<seg xml:id="KR2o0025_tls_023-554a.17">今雖渾稱誌傳，</seg>
<seg xml:id="KR2o0025_tls_023-554a.18">其實二者之實，</seg>
<seg xml:id="KR2o0025_tls_023-554a.19">未嘗不載；</seg>
<seg xml:id="KR2o0025_tls_023-554a.20">特不能合於古史良法者，</seg>
<seg xml:id="KR2o0025_tls_023-554a.21">考體多失之繁碎，</seg>
<seg xml:id="KR2o0025_tls_023-554a.22">而傳體多失之渾同也。</seg>
<seg xml:id="KR2o0025_tls_023-554a.23">考之為體，</seg>
<seg xml:id="KR2o0025_tls_023-554a.24">乃仿書誌而作。</seg>
<seg xml:id="KR2o0025_tls_023-554a.25">子長八書，</seg>
<seg xml:id="KR2o0025_tls_023-554a.26">孟堅十誌，</seg>
<seg xml:id="KR2o0025_tls_023-554a.27">綜核典章，</seg>
<seg xml:id="KR2o0025_tls_023-554a.28">包函甚廣。</seg>
<seg xml:id="KR2o0025_tls_023-554a.29">範史分三十誌，</seg>
<seg xml:id="KR2o0025_tls_023-554a.30">《唐書》廣五十篇，</seg>
<seg xml:id="KR2o0025_tls_023-554a.31">則已浸廣。</seg>
<seg xml:id="KR2o0025_tls_023-554a.32">至元修《宋史》，</seg>
<seg xml:id="KR2o0025_tls_023-554a.33">誌分百六十餘。</seg>
<seg xml:id="KR2o0025_tls_023-554a.34">議者譏為科吏檔冊。</seg>
<seg xml:id="KR2o0025_tls_023-554a.35">然亦僅失裁制，</seg>
<seg xml:id="KR2o0025_tls_023-554a.36">致成汗漫；</seg>
<seg xml:id="KR2o0025_tls_023-554a.37">非若今之州縣誌書，</seg>
<seg xml:id="KR2o0025_tls_023-554a.38">多分題目，</seg>
<seg xml:id="KR2o0025_tls_023-554a.39">浩無統攝也。</seg>
<seg xml:id="KR2o0025_tls_023-554a.40">如星野疆域沿革，</seg>
<seg xml:id="KR2o0025_tls_023-554a.41">山川物產，</seg>
<seg xml:id="KR2o0025_tls_023-554a.42">俱地理誌中事也，</seg>
<seg xml:id="KR2o0025_tls_023-554a.43">戶口賦役，</seg>
<seg xml:id="KR2o0025_tls_023-554a.44">征榷市糴，</seg>
<seg xml:id="KR2o0025_tls_023-554a.45">俱食貨考中事也；</seg>
<seg xml:id="KR2o0025_tls_023-554a.46">災祥歌謠，</seg>
<seg xml:id="KR2o0025_tls_023-554a.47">變異水旱，</seg>
<seg xml:id="KR2o0025_tls_023-554a.48">俱五行誌中事也；</seg>
<seg xml:id="KR2o0025_tls_023-554a.49">朝賀壇廟祀典，</seg>
<seg xml:id="KR2o0025_tls_023-554a.50">鄉飲賓興，</seg>
<seg xml:id="KR2o0025_tls_023-554a.51">俱禮儀誌中事也。</seg>
<seg xml:id="KR2o0025_tls_023-554a.52">凡百大小，</seg>
<seg xml:id="KR2o0025_tls_023-554a.53">均可類推。</seg>
<seg xml:id="KR2o0025_tls_023-554a.54">篇首冠以總名，</seg>
<seg xml:id="KR2o0025_tls_023-554a.55">下乃縷分件悉，</seg>
<seg xml:id="KR2o0025_tls_023-554a.56">匯列成編；</seg>
<seg xml:id="KR2o0025_tls_023-554a.57">非惟總萃易觀，</seg>
<seg xml:id="KR2o0025_tls_023-554a.58">亦且謹嚴得體。</seg>
<seg xml:id="KR2o0025_tls_023-554a.59">此等款目，</seg>
<seg xml:id="KR2o0025_tls_023-554a.60">直在一更置耳。</seg>
<seg xml:id="KR2o0025_tls_023-554a.61">而今誌猥瑣繁碎，</seg>
<seg xml:id="KR2o0025_tls_023-554a.62">不啻市井泉貨註簿，</seg>
<seg xml:id="KR2o0025_tls_023-554a.63">米鹽淩雜，</seg>
<seg xml:id="KR2o0025_tls_023-554a.64">又何觀焉？</seg>
<seg xml:id="KR2o0025_tls_023-554a.65">或以長篇大章，</seg>
<seg xml:id="KR2o0025_tls_023-554a.66">如班固《食貨》，</seg>
<seg xml:id="KR2o0025_tls_023-554a.67">馬遷《平準》，</seg>
<seg xml:id="KR2o0025_tls_023-554a.68">大難結構。</seg>
<seg xml:id="KR2o0025_tls_023-554a.69">豈知文體既合史例，</seg>
<seg xml:id="KR2o0025_tls_023-554a.70">即使措辭如布算子，</seg>
<seg xml:id="KR2o0025_tls_023-554a.71">亦自條理可觀，</seg>
<seg xml:id="KR2o0025_tls_023-554a.72">切實有用。</seg>
<seg xml:id="KR2o0025_tls_023-554a.73">文字正不必沾沾顧慮，</seg>
<seg xml:id="KR2o0025_tls_023-554a.74">好為繁瑣也。</seg>
</p>
<p>
<seg xml:id="KR2o0025_tls_023-555a.1">一、成文宜標作者也。</seg>
<seg xml:id="KR2o0025_tls_023-555a.2">班襲遷史，</seg>
<seg xml:id="KR2o0025_tls_023-555a.3">孝武以前，</seg>
<seg xml:id="KR2o0025_tls_023-555a.4">多用原文，</seg>
<seg xml:id="KR2o0025_tls_023-555a.5">不更別異；</seg>
<seg xml:id="KR2o0025_tls_023-555a.6">以《史》、《漢》同一紀載，</seg>
<seg xml:id="KR2o0025_tls_023-555a.7">而遷史久已通行，</seg>
<seg xml:id="KR2o0025_tls_023-555a.8">故無嫌也。</seg>
<seg xml:id="KR2o0025_tls_023-555a.9">他若詔令書表之屬，</seg>
<seg xml:id="KR2o0025_tls_023-555a.10">則因其本人本事而明敘之，</seg>
<seg xml:id="KR2o0025_tls_023-555a.11">故亦無嫌於抄錄成文。</seg>
<seg xml:id="KR2o0025_tls_023-555a.12">至《史記》贊秦，</seg>
<seg xml:id="KR2o0025_tls_023-555a.13">全用賈生三論，</seg>
<seg xml:id="KR2o0025_tls_023-555a.14">則以「善哉賈生推言」</seg>
<seg xml:id="KR2o0025_tls_023-555a.15">一句引起。</seg>
<seg xml:id="KR2o0025_tls_023-555a.16">《漢書·遷傳》全用《史記自序》，</seg>
<seg xml:id="KR2o0025_tls_023-555a.17">則以「遷之自序雲爾」</seg>
<seg xml:id="KR2o0025_tls_023-555a.18">一句作收。</seg>
<seg xml:id="KR2o0025_tls_023-555a.19">雖用成文，</seg>
<seg xml:id="KR2o0025_tls_023-555a.20">而賓主分明，</seg>
<seg xml:id="KR2o0025_tls_023-555a.21">不同襲善。</seg>
<seg xml:id="KR2o0025_tls_023-555a.22">誌為史體，</seg>
<seg xml:id="KR2o0025_tls_023-555a.23">其中不無引用成文，</seg>
<seg xml:id="KR2o0025_tls_023-555a.24">若如俗下之藝文選集，</seg>
<seg xml:id="KR2o0025_tls_023-555a.25">則作者本名，</seg>
<seg xml:id="KR2o0025_tls_023-555a.26">自應標於目錄之下。</seg>
<seg xml:id="KR2o0025_tls_023-555a.27">今若刊去所載文辭，</seg>
<seg xml:id="KR2o0025_tls_023-555a.28">分類載入考傳諸體，</seg>
<seg xml:id="KR2o0025_tls_023-555a.29">則作者本名易於刊去，</seg>
<seg xml:id="KR2o0025_tls_023-555a.30">須仍復如《史》《漢》之例，</seg>
<seg xml:id="KR2o0025_tls_023-555a.31">標而出之。</seg>
<seg xml:id="KR2o0025_tls_023-555a.32">至文有蔓長，</seg>
<seg xml:id="KR2o0025_tls_023-555a.33">須加刪節者，</seg>
<seg xml:id="KR2o0025_tls_023-555a.34">則以「其略曰」</seg>
<seg xml:id="KR2o0025_tls_023-555a.35">三字領起，</seg>
<seg xml:id="KR2o0025_tls_023-555a.36">如孟堅載賈誼諸疏之例，</seg>
<seg xml:id="KR2o0025_tls_023-555a.37">可也。</seg>
<seg xml:id="KR2o0025_tls_023-555a.38">援引舊文，</seg>
<seg xml:id="KR2o0025_tls_023-555a.39">自足以議論者，</seg>
<seg xml:id="KR2o0025_tls_023-555a.40">則如《伯夷列傳》中，</seg>
<seg xml:id="KR2o0025_tls_023-555a.41">入「其傳曰」</seg>
<seg xml:id="KR2o0025_tls_023-555a.42">雲雲一段文字之例，</seg>
<seg xml:id="KR2o0025_tls_023-555a.43">可也。</seg>
<seg xml:id="KR2o0025_tls_023-555a.44">至若前綴序引，</seg>
<seg xml:id="KR2o0025_tls_023-555a.45">後附論贊，</seg>
<seg xml:id="KR2o0025_tls_023-555a.46">今世纂家，</seg>
<seg xml:id="KR2o0025_tls_023-555a.47">多稱野史氏曰，</seg>
<seg xml:id="KR2o0025_tls_023-555a.48">或稱外史氏曰，</seg>
<seg xml:id="KR2o0025_tls_023-555a.49">揆之於理，</seg>
<seg xml:id="KR2o0025_tls_023-555a.50">均未允協；</seg>
<seg xml:id="KR2o0025_tls_023-555a.51">莫如直仿東漢之例，</seg>
<seg xml:id="KR2o0025_tls_023-555a.52">標出論曰、序曰之體為安。</seg>
<seg xml:id="KR2o0025_tls_023-555a.53">至反覆辨正，</seg>
<seg xml:id="KR2o0025_tls_023-555a.54">存疑附異，</seg>
<seg xml:id="KR2o0025_tls_023-555a.55">或加案曰亦可。</seg>
<seg xml:id="KR2o0025_tls_023-555a.56">否則直入本文，</seg>
<seg xml:id="KR2o0025_tls_023-555a.57">不加標目，</seg>
<seg xml:id="KR2o0025_tls_023-555a.58">隨時斟酌，</seg>
<seg xml:id="KR2o0025_tls_023-555a.59">均在夫相體裁衣耳。</seg>
</p>
<p>
<seg xml:id="KR2o0025_tls_023-556a.1">一、傳體宜歸畫一也。</seg>
<seg xml:id="KR2o0025_tls_023-556a.2">列傳行述入藝文誌，</seg>
<seg xml:id="KR2o0025_tls_023-556a.3">前書已辨其非。</seg>
<seg xml:id="KR2o0025_tls_023-556a.4">然國史取材邑誌，</seg>
<seg xml:id="KR2o0025_tls_023-556a.5">人物尤屬緊要。</seg>
<seg xml:id="KR2o0025_tls_023-556a.6">蓋典章法令，</seg>
<seg xml:id="KR2o0025_tls_023-556a.7">國有會典，</seg>
<seg xml:id="KR2o0025_tls_023-556a.8">官有案牘，</seg>
<seg xml:id="KR2o0025_tls_023-556a.9">其事由上而下，</seg>
<seg xml:id="KR2o0025_tls_023-556a.10">故天下通同，</seg>
<seg xml:id="KR2o0025_tls_023-556a.11">即或偶有遺脫，</seg>
<seg xml:id="KR2o0025_tls_023-556a.12">不患無從考證。</seg>
<seg xml:id="KR2o0025_tls_023-556a.13">至於人物一流，</seg>
<seg xml:id="KR2o0025_tls_023-556a.14">自非位望通顯，</seg>
<seg xml:id="KR2o0025_tls_023-556a.15">太常議謚，</seg>
<seg xml:id="KR2o0025_tls_023-556a.16">史臣立傳，</seg>
<seg xml:id="KR2o0025_tls_023-556a.17">則姓名無由達乎京師。</seg>
<seg xml:id="KR2o0025_tls_023-556a.18">其幽獨之士，</seg>
<seg xml:id="KR2o0025_tls_023-556a.19">貞淑之女，</seg>
<seg xml:id="KR2o0025_tls_023-556a.20">幸邀旌獎，</seg>
<seg xml:id="KR2o0025_tls_023-556a.21">按厥檔冊，</seg>
<seg xml:id="KR2o0025_tls_023-556a.22">直不啻花名卯冊耳。</seg>
<seg xml:id="KR2o0025_tls_023-556a.23">必待下詔纂修，</seg>
<seg xml:id="KR2o0025_tls_023-556a.24">開館投牒，</seg>
<seg xml:id="KR2o0025_tls_023-556a.25">然後得核。</seg>
<seg xml:id="KR2o0025_tls_023-556a.26">故其事由下而上，</seg>
<seg xml:id="KR2o0025_tls_023-556a.27">邑誌不詳備，</seg>
<seg xml:id="KR2o0025_tls_023-556a.28">則日後何由而證也？</seg>
<seg xml:id="KR2o0025_tls_023-556a.29">夫傳即史之列傳體爾。</seg>
<seg xml:id="KR2o0025_tls_023-556a.30">《儒林》、《遊俠》，</seg>
<seg xml:id="KR2o0025_tls_023-556a.31">遷《史》首標總目；</seg>
<seg xml:id="KR2o0025_tls_023-556a.32">《文苑》、《道學》，</seg>
<seg xml:id="KR2o0025_tls_023-556a.33">《宋史》又畫三科。</seg>
<seg xml:id="KR2o0025_tls_023-556a.34">先儒譏其標幟啟爭，</seg>
<seg xml:id="KR2o0025_tls_023-556a.35">然亦止標目不及審慎爾。</seg>
<seg xml:id="KR2o0025_tls_023-556a.36">非若後世誌乘傳述碑版，</seg>
<seg xml:id="KR2o0025_tls_023-556a.37">統列藝文。</seg>
<seg xml:id="KR2o0025_tls_023-556a.38">及作人物列傳，</seg>
<seg xml:id="KR2o0025_tls_023-556a.39">又必專標色目，</seg>
<seg xml:id="KR2o0025_tls_023-556a.40">若忠臣、孝子、名賢、文苑之類，</seg>
<seg xml:id="KR2o0025_tls_023-556a.41">挨次排纂，</seg>
<seg xml:id="KR2o0025_tls_023-556a.42">每人多不過八九行，</seg>
<seg xml:id="KR2o0025_tls_023-556a.43">少或一二三行，</seg>
<seg xml:id="KR2o0025_tls_023-556a.44">名曰傳略。</seg>
<seg xml:id="KR2o0025_tls_023-556a.45">夫誌曰輶軒實錄，</seg>
<seg xml:id="KR2o0025_tls_023-556a.46">宜詳於史，</seg>
<seg xml:id="KR2o0025_tls_023-556a.47">而乃以略體行之，</seg>
<seg xml:id="KR2o0025_tls_023-556a.48">此何說也？</seg>
<seg xml:id="KR2o0025_tls_023-556a.49">至於標目所不能該，</seg>
<seg xml:id="KR2o0025_tls_023-556a.50">義類兼有所附，</seg>
<seg xml:id="KR2o0025_tls_023-556a.51">非以董宣入《酷吏》，</seg>
<seg xml:id="KR2o0025_tls_023-556a.52">則於《周臣》闕韓通耳。</seg>
<seg xml:id="KR2o0025_tls_023-556a.53">按《史記》列傳七十，</seg>
<seg xml:id="KR2o0025_tls_023-556a.54">惟《循吏》、《儒林》而下九篇，</seg>
<seg xml:id="KR2o0025_tls_023-556a.55">標出總目。</seg>
<seg xml:id="KR2o0025_tls_023-556a.56">《漢書》自《外戚》、《佞幸》而上七篇，</seg>
<seg xml:id="KR2o0025_tls_023-556a.57">標出總目。</seg>
<seg xml:id="KR2o0025_tls_023-556a.58">江都傳列三策，</seg>
<seg xml:id="KR2o0025_tls_023-556a.59">不必列以《儒林》；</seg>
<seg xml:id="KR2o0025_tls_023-556a.60">東方特好詼諧，</seg>
<seg xml:id="KR2o0025_tls_023-556a.61">不必列入《滑稽》。</seg>
<seg xml:id="KR2o0025_tls_023-556a.62">傳例既寬，</seg>
<seg xml:id="KR2o0025_tls_023-556a.63">便可載瑰特之行於法律之外；</seg>
<seg xml:id="KR2o0025_tls_023-556a.64">行相似者，</seg>
<seg xml:id="KR2o0025_tls_023-556a.65">比而附之；</seg>
<seg xml:id="KR2o0025_tls_023-556a.66">文章多者，</seg>
<seg xml:id="KR2o0025_tls_023-556a.67">錄而入之。</seg>
<seg xml:id="KR2o0025_tls_023-556a.68">但以庸濫徇情為戒，</seg>
<seg xml:id="KR2o0025_tls_023-556a.69">不以篇幅廣狹為拘，</seg>
<seg xml:id="KR2o0025_tls_023-556a.70">乃屬善之善耳。</seg>
</p>
<p>
<seg xml:id="KR2o0025_tls_023-557a.1">一、論斷宜守謹嚴也。</seg>
<seg xml:id="KR2o0025_tls_023-557a.2">史遷序引斷語，</seg>
<seg xml:id="KR2o0025_tls_023-557a.3">俱稱太史公曰雲雲，</seg>
<seg xml:id="KR2o0025_tls_023-557a.4">所以別於敘事之文，</seg>
<seg xml:id="KR2o0025_tls_023-557a.5">並非專標色目。</seg>
<seg xml:id="KR2o0025_tls_023-557a.6">自班固作贊，</seg>
<seg xml:id="KR2o0025_tls_023-557a.7">範史撰論，</seg>
<seg xml:id="KR2o0025_tls_023-557a.8">亦已少靡。</seg>
<seg xml:id="KR2o0025_tls_023-557a.9">南朝諸史，</seg>
<seg xml:id="KR2o0025_tls_023-557a.10">則於傳誌之末，</seg>
<seg xml:id="KR2o0025_tls_023-557a.11">散文作論，</seg>
<seg xml:id="KR2o0025_tls_023-557a.12">又用韻語，</seg>
<seg xml:id="KR2o0025_tls_023-557a.13">仿孟堅自敘體作贊，</seg>
<seg xml:id="KR2o0025_tls_023-557a.14">以綴論文之後，</seg>
<seg xml:id="KR2o0025_tls_023-557a.15">屋下架屋，</seg>
<seg xml:id="KR2o0025_tls_023-557a.16">斯為多文。</seg>
<seg xml:id="KR2o0025_tls_023-557a.17">自後相沿，</seg>
<seg xml:id="KR2o0025_tls_023-557a.18">制體不一。</seg>
<seg xml:id="KR2o0025_tls_023-557a.19">至明祖纂修《元史》，</seg>
<seg xml:id="KR2o0025_tls_023-557a.20">諭宋濂等據事直書，</seg>
<seg xml:id="KR2o0025_tls_023-557a.21">勿加論贊。</seg>
<seg xml:id="KR2o0025_tls_023-557a.22">雖寓謹嚴之意，</seg>
<seg xml:id="KR2o0025_tls_023-557a.23">亦非公是之道。</seg>
<seg xml:id="KR2o0025_tls_023-557a.24">仆則以為是非褒貶，</seg>
<seg xml:id="KR2o0025_tls_023-557a.25">第欲其平，</seg>
<seg xml:id="KR2o0025_tls_023-557a.26">論贊不妨附入；</seg>
<seg xml:id="KR2o0025_tls_023-557a.27">但不可作意軒輊，</seg>
<seg xml:id="KR2o0025_tls_023-557a.28">亦不得故恣吊詭。</seg>
<seg xml:id="KR2o0025_tls_023-557a.29">其有是非顯然，</seg>
<seg xml:id="KR2o0025_tls_023-557a.30">不待推論，</seg>
<seg xml:id="KR2o0025_tls_023-557a.31">及傳文已極抑揚，</seg>
<seg xml:id="KR2o0025_tls_023-557a.32">更無不盡之情者，</seg>
<seg xml:id="KR2o0025_tls_023-557a.33">不必勉強結撰，</seg>
<seg xml:id="KR2o0025_tls_023-557a.34">充備其數。</seg>
</p>
<p>
<seg xml:id="KR2o0025_tls_023-558a.1">一、典章宜歸詳悉也。</seg>
<seg xml:id="KR2o0025_tls_023-558a.2">仆言典章自上而下，</seg>
<seg xml:id="KR2o0025_tls_023-558a.3">可較人物為略，</seg>
<seg xml:id="KR2o0025_tls_023-558a.4">然是極言傳之宜更詳耳。</seg>
<seg xml:id="KR2o0025_tls_023-558a.5">學校祭祀，</seg>
<seg xml:id="KR2o0025_tls_023-558a.6">一切開載會典者，</seg>
<seg xml:id="KR2o0025_tls_023-558a.7">茍州縣所常舉行，</seg>
<seg xml:id="KR2o0025_tls_023-558a.8">豈可因而不載？</seg>
<seg xml:id="KR2o0025_tls_023-558a.9">會典簡帙浩繁，</seg>
<seg xml:id="KR2o0025_tls_023-558a.10">購閱非易。</seg>
<seg xml:id="KR2o0025_tls_023-558a.11">使散在州縣各誌，</seg>
<seg xml:id="KR2o0025_tls_023-558a.12">則人人可觀，</seg>
<seg xml:id="KR2o0025_tls_023-558a.13">豈非盛事？</seg>
<seg xml:id="KR2o0025_tls_023-558a.14">況州縣舉行之典，</seg>
<seg xml:id="KR2o0025_tls_023-558a.15">不過多費梨棗十餘枚耳。</seg>
<seg xml:id="KR2o0025_tls_023-558a.16">今誌多刪不載，</seg>
<seg xml:id="KR2o0025_tls_023-558a.17">未知所謂。</seg>
</p>
<p>
<seg xml:id="KR2o0025_tls_023-559a.1">一、自註宜加酌量也。</seg>
<seg xml:id="KR2o0025_tls_023-559a.2">班史自註於十誌尤多。</seg>
<seg xml:id="KR2o0025_tls_023-559a.3">以後史家文字，</seg>
<seg xml:id="KR2o0025_tls_023-559a.4">每用自註。</seg>
<seg xml:id="KR2o0025_tls_023-559a.5">宋人刻偽《蘇註杜詩》，</seg>
<seg xml:id="KR2o0025_tls_023-559a.6">其不可強通者，</seg>
<seg xml:id="KR2o0025_tls_023-559a.7">則又妄加「公自註」</seg>
<seg xml:id="KR2o0025_tls_023-559a.8">三字。</seg>
<seg xml:id="KR2o0025_tls_023-559a.9">後人覺其偽者，</seg>
<seg xml:id="KR2o0025_tls_023-559a.10">轉矯之曰：</seg>
<seg xml:id="KR2o0025_tls_023-559a.11">古人文字，</seg>
<seg xml:id="KR2o0025_tls_023-559a.12">從無自註。</seg>
<seg xml:id="KR2o0025_tls_023-559a.13">然則如司馬《潛虛》，</seg>
<seg xml:id="KR2o0025_tls_023-559a.14">自加象傳，</seg>
<seg xml:id="KR2o0025_tls_023-559a.15">又何如耶？</seg>
<seg xml:id="KR2o0025_tls_023-559a.16">誌體既取詳贍，</seg>
<seg xml:id="KR2o0025_tls_023-559a.17">行文又貴簡潔，</seg>
<seg xml:id="KR2o0025_tls_023-559a.18">以類纂之意，</seg>
<seg xml:id="KR2o0025_tls_023-559a.19">而行紀傳之文，</seg>
<seg xml:id="KR2o0025_tls_023-559a.20">非加自註，</seg>
<seg xml:id="KR2o0025_tls_023-559a.21">何以明暢？</seg>
<seg xml:id="KR2o0025_tls_023-559a.22">但行文所載之事實，</seg>
<seg xml:id="KR2o0025_tls_023-559a.23">有須詳考顛末，</seg>
<seg xml:id="KR2o0025_tls_023-559a.24">則可自註。</seg>
<seg xml:id="KR2o0025_tls_023-559a.25">如《潛虛》之自解文義，</seg>
<seg xml:id="KR2o0025_tls_023-559a.26">則非誌體所宜爾。</seg>
</p>
<p>
<seg xml:id="KR2o0025_tls_023-560a.1">一、文選宜相輔佐也。</seg>
<seg xml:id="KR2o0025_tls_023-560a.2">詩文雜體入藝文誌，</seg>
<seg xml:id="KR2o0025_tls_023-560a.3">固非體裁，</seg>
<seg xml:id="KR2o0025_tls_023-560a.4">是以前書欲取各體歸於傳考。</seg>
<seg xml:id="KR2o0025_tls_023-560a.5">然西京文字甚富，</seg>
<seg xml:id="KR2o0025_tls_023-560a.6">而班史所收之外，</seg>
<seg xml:id="KR2o0025_tls_023-560a.7">寥寥無覯者，</seg>
<seg xml:id="KR2o0025_tls_023-560a.8">以學士著撰，</seg>
<seg xml:id="KR2o0025_tls_023-560a.9">必合史例方收，</seg>
<seg xml:id="KR2o0025_tls_023-560a.10">而一切詩文賦頌，</seg>
<seg xml:id="KR2o0025_tls_023-560a.11">無昭明、李昉其人，</seg>
<seg xml:id="KR2o0025_tls_023-560a.12">先出而采輯之也。</seg>
<seg xml:id="KR2o0025_tls_023-560a.13">史體縱看，</seg>
<seg xml:id="KR2o0025_tls_023-560a.14">誌體橫看，</seg>
<seg xml:id="KR2o0025_tls_023-560a.15">其為綜核一也。</seg>
<seg xml:id="KR2o0025_tls_023-560a.16">然綜核者事詳，</seg>
<seg xml:id="KR2o0025_tls_023-560a.17">而因以及文。</seg>
<seg xml:id="KR2o0025_tls_023-560a.18">文有關於土風人事者，</seg>
<seg xml:id="KR2o0025_tls_023-560a.19">其類頗夥，</seg>
<seg xml:id="KR2o0025_tls_023-560a.20">史固不得而盡收之。</seg>
<seg xml:id="KR2o0025_tls_023-560a.21">以故昭明以來，</seg>
<seg xml:id="KR2o0025_tls_023-560a.22">括代為選，</seg>
<seg xml:id="KR2o0025_tls_023-560a.23">唐有《文苑》，</seg>
<seg xml:id="KR2o0025_tls_023-560a.24">宋有《文鑒》，</seg>
<seg xml:id="KR2o0025_tls_023-560a.25">元有《文類》，</seg>
<seg xml:id="KR2o0025_tls_023-560a.26">明有《文選》，</seg>
<seg xml:id="KR2o0025_tls_023-560a.27">廣為銓次，</seg>
<seg xml:id="KR2o0025_tls_023-560a.28">鉅細畢收，</seg>
<seg xml:id="KR2o0025_tls_023-560a.29">其可證史事之不逮者，</seg>
<seg xml:id="KR2o0025_tls_023-560a.30">不一而足。</seg>
<seg xml:id="KR2o0025_tls_023-560a.31">故左氏論次《國語》，</seg>
<seg xml:id="KR2o0025_tls_023-560a.32">未嘗不引諺證謠；</seg>
<seg xml:id="KR2o0025_tls_023-560a.33">而十五《國風》，</seg>
<seg xml:id="KR2o0025_tls_023-560a.34">亦未嘗不別為一編，</seg>
<seg xml:id="KR2o0025_tls_023-560a.35">均隸太史。</seg>
<seg xml:id="KR2o0025_tls_023-560a.36">此文選誌乘，</seg>
<seg xml:id="KR2o0025_tls_023-560a.37">交相裨益之明驗也。</seg>
<seg xml:id="KR2o0025_tls_023-560a.38">近楚撫於《湖廣通誌》之外，</seg>
<seg xml:id="KR2o0025_tls_023-560a.39">又選《三楚文獻錄》。</seg>
<seg xml:id="KR2o0025_tls_023-560a.40">江蘇宋撫軍聘邵毗陵修《明文錄》外，</seg>
<seg xml:id="KR2o0025_tls_023-560a.41">更撰《三吳文獻錄》等集，</seg>
<seg xml:id="KR2o0025_tls_023-560a.42">亦佐《江南通誌》之不及。</seg>
<seg xml:id="KR2o0025_tls_023-560a.43">仆淺陋寡聞，</seg>
<seg xml:id="KR2o0025_tls_023-560a.44">未知他省皆如是否？</seg>
<seg xml:id="KR2o0025_tls_023-560a.45">然即此一端，</seg>
<seg xml:id="KR2o0025_tls_023-560a.46">亦可類及。</seg>
<seg xml:id="KR2o0025_tls_023-560a.47">何如略仿《國風》遺意，</seg>
<seg xml:id="KR2o0025_tls_023-560a.48">取其有關民風流俗，</seg>
<seg xml:id="KR2o0025_tls_023-560a.49">參伍質證，</seg>
<seg xml:id="KR2o0025_tls_023-560a.50">可資考校，</seg>
<seg xml:id="KR2o0025_tls_023-560a.51">分列詩文記序諸體，</seg>
<seg xml:id="KR2o0025_tls_023-560a.52">勒為一邑之書，</seg>
<seg xml:id="KR2o0025_tls_023-560a.53">與誌相輔，</seg>
<seg xml:id="KR2o0025_tls_023-560a.54">當亦不為無補。</seg>
<seg xml:id="KR2o0025_tls_023-560a.55">但此非足下之力所克為者，</seg>
<seg xml:id="KR2o0025_tls_023-560a.56">盍乘間為當事告焉？</seg>
</p>
<p>
<seg xml:id="KR2o0025_tls_023-561a.1">一、列女宜分傳例也。</seg>
<seg xml:id="KR2o0025_tls_023-561a.2">列女名傳，</seg>
<seg xml:id="KR2o0025_tls_023-561a.3">創於劉向，</seg>
<seg xml:id="KR2o0025_tls_023-561a.4">分匯七篇，</seg>
<seg xml:id="KR2o0025_tls_023-561a.5">義近乎子；</seg>
<seg xml:id="KR2o0025_tls_023-561a.6">綴《頌》述《雅》，</seg>
<seg xml:id="KR2o0025_tls_023-561a.7">學通乎《詩》，</seg>
<seg xml:id="KR2o0025_tls_023-561a.8">而比事屬辭，</seg>
<seg xml:id="KR2o0025_tls_023-561a.9">實為史家之籍。</seg>
<seg xml:id="KR2o0025_tls_023-561a.10">班、馬二史，</seg>
<seg xml:id="KR2o0025_tls_023-561a.11">均闕此傳。</seg>
<seg xml:id="KR2o0025_tls_023-561a.12">自範蔚宗東漢書中，</seg>
<seg xml:id="KR2o0025_tls_023-561a.13">始載《列女》，</seg>
<seg xml:id="KR2o0025_tls_023-561a.14">後史因之，</seg>
<seg xml:id="KR2o0025_tls_023-561a.15">遂為定則。</seg>
<seg xml:id="KR2o0025_tls_023-561a.16">然後世史家所謂列女，</seg>
<seg xml:id="KR2o0025_tls_023-561a.17">則節烈之謂，</seg>
<seg xml:id="KR2o0025_tls_023-561a.18">而劉向所敘，</seg>
<seg xml:id="KR2o0025_tls_023-561a.19">乃羅列之謂也。</seg>
<seg xml:id="KR2o0025_tls_023-561a.20">節烈之烈為列女傳，</seg>
<seg xml:id="KR2o0025_tls_023-561a.21">則貞節之與殉烈，</seg>
<seg xml:id="KR2o0025_tls_023-561a.22">已自有殊；</seg>
<seg xml:id="KR2o0025_tls_023-561a.23">若孝女義婦，</seg>
<seg xml:id="KR2o0025_tls_023-561a.24">更不相入，</seg>
<seg xml:id="KR2o0025_tls_023-561a.25">而閨秀才婦，</seg>
<seg xml:id="KR2o0025_tls_023-561a.26">道姑仙女，</seg>
<seg xml:id="KR2o0025_tls_023-561a.27">永無入傳之例矣。</seg>
<seg xml:id="KR2o0025_tls_023-561a.28">夫婦道無成，</seg>
<seg xml:id="KR2o0025_tls_023-561a.29">節烈孝義之外，</seg>
<seg xml:id="KR2o0025_tls_023-561a.30">原可稍略；</seg>
<seg xml:id="KR2o0025_tls_023-561a.31">然班姬之盛德，</seg>
<seg xml:id="KR2o0025_tls_023-561a.32">曹昭之史才，</seg>
<seg xml:id="KR2o0025_tls_023-561a.33">蔡琰之文學，</seg>
<seg xml:id="KR2o0025_tls_023-561a.34">豈轉不及方技伶官之倫，</seg>
<seg xml:id="KR2o0025_tls_023-561a.35">更無可傳之道哉？</seg>
<seg xml:id="KR2o0025_tls_023-561a.36">劉向傳中，</seg>
<seg xml:id="KR2o0025_tls_023-561a.37">節烈孝義之外，</seg>
<seg xml:id="KR2o0025_tls_023-561a.38">才如妾婧，</seg>
<seg xml:id="KR2o0025_tls_023-561a.39">奇如魯女，</seg>
<seg xml:id="KR2o0025_tls_023-561a.40">無所不載；</seg>
<seg xml:id="KR2o0025_tls_023-561a.41">即下至施、旦，</seg>
<seg xml:id="KR2o0025_tls_023-561a.42">亦胥附焉。</seg>
<seg xml:id="KR2o0025_tls_023-561a.43">列之為義，</seg>
<seg xml:id="KR2o0025_tls_023-561a.44">可為廣矣。</seg>
<seg xml:id="KR2o0025_tls_023-561a.45">自東漢以後，</seg>
<seg xml:id="KR2o0025_tls_023-561a.46">諸史誤以羅列之列，</seg>
<seg xml:id="KR2o0025_tls_023-561a.47">為殉烈之烈，</seg>
<seg xml:id="KR2o0025_tls_023-561a.48">於是法律之外，</seg>
<seg xml:id="KR2o0025_tls_023-561a.49">可載者少，</seg>
<seg xml:id="KR2o0025_tls_023-561a.50">而蔡文姬之入史，</seg>
<seg xml:id="KR2o0025_tls_023-561a.51">人亦議之。</seg>
<seg xml:id="KR2o0025_tls_023-561a.52">今當另立貞節之傳，</seg>
<seg xml:id="KR2o0025_tls_023-561a.53">以載旌獎之名；</seg>
<seg xml:id="KR2o0025_tls_023-561a.54">其正載之外，</seg>
<seg xml:id="KR2o0025_tls_023-561a.55">茍有才情卓越，</seg>
<seg xml:id="KR2o0025_tls_023-561a.56">操守不同，</seg>
<seg xml:id="KR2o0025_tls_023-561a.57">或有文采可觀，</seg>
<seg xml:id="KR2o0025_tls_023-561a.58">一長擅絕者，</seg>
<seg xml:id="KR2o0025_tls_023-561a.59">不妨入於列女，</seg>
<seg xml:id="KR2o0025_tls_023-561a.60">以附方技、文苑、獨行諸傳之例；</seg>
<seg xml:id="KR2o0025_tls_023-561a.61">庶婦德之不盡出於節烈，</seg>
<seg xml:id="KR2o0025_tls_023-561a.62">而茍有一長足錄者，</seg>
<seg xml:id="KR2o0025_tls_023-561a.63">亦不致有湮沒之嘆雲。</seg>
<seg xml:id="KR2o0025_tls_023-561a.64">狂瞽之言，</seg>
<seg xml:id="KR2o0025_tls_023-561a.65">幸惟擇之！</seg>
<seg xml:id="KR2o0025_tls_023-561a.66">醉中草草，</seg>
<seg xml:id="KR2o0025_tls_023-561a.67">勿罪。</seg>
</p>
<p>
<seg xml:id="KR2o0025_tls_023-562a.1">與甄秀才論文選義例書(二)</seg>
</p>
<p>
<seg xml:id="KR2o0025_tls_023-563a.1">辱示《文選》義例，</seg>
<seg xml:id="KR2o0025_tls_023-563a.2">大有意思，</seg>
<seg xml:id="KR2o0025_tls_023-563a.3">非熟知此道甘苦，</seg>
<seg xml:id="KR2o0025_tls_023-563a.4">何以得此？</seg>
<seg xml:id="KR2o0025_tls_023-563a.5">第有少意商復。</seg>
<seg xml:id="KR2o0025_tls_023-563a.6">夫踵事增華，</seg>
<seg xml:id="KR2o0025_tls_023-563a.7">後來易為力；</seg>
<seg xml:id="KR2o0025_tls_023-563a.8">括代總選，</seg>
<seg xml:id="KR2o0025_tls_023-563a.9">須以史例觀之。</seg>
<seg xml:id="KR2o0025_tls_023-563a.10">昭明草創，</seg>
<seg xml:id="KR2o0025_tls_023-563a.11">與馬遷略同。</seg>
<seg xml:id="KR2o0025_tls_023-563a.12">由六朝視兩漢，</seg>
<seg xml:id="KR2o0025_tls_023-563a.13">略已，</seg>
<seg xml:id="KR2o0025_tls_023-563a.14">先秦略之略已。</seg>
<seg xml:id="KR2o0025_tls_023-563a.15">周則子夏《詩序》，</seg>
<seg xml:id="KR2o0025_tls_023-563a.16">屈子《離騷》而外，</seg>
<seg xml:id="KR2o0025_tls_023-563a.17">無他策焉。</seg>
<seg xml:id="KR2o0025_tls_023-563a.18">亦猶天漢視先秦，</seg>
<seg xml:id="KR2o0025_tls_023-563a.19">略已，</seg>
<seg xml:id="KR2o0025_tls_023-563a.20">周則略之略已。</seg>
<seg xml:id="KR2o0025_tls_023-563a.21">五帝三王，</seg>
<seg xml:id="KR2o0025_tls_023-563a.22">則本紀略載而外，</seg>
<seg xml:id="KR2o0025_tls_023-563a.23">不更詳焉。</seg>
<seg xml:id="KR2o0025_tls_023-563a.24">昭明兼八代，</seg>
<seg xml:id="KR2o0025_tls_023-563a.25">《史記》采三古，</seg>
<seg xml:id="KR2o0025_tls_023-563a.26">而又當創事，</seg>
<seg xml:id="KR2o0025_tls_023-563a.27">故例疏而文約。</seg>
<seg xml:id="KR2o0025_tls_023-563a.28">《文苑》、《文鑒》，</seg>
<seg xml:id="KR2o0025_tls_023-563a.29">皆包括一代；</seg>
<seg xml:id="KR2o0025_tls_023-563a.30">《漢書》《唐書》，</seg>
<seg xml:id="KR2o0025_tls_023-563a.31">皆專紀一朝；</seg>
<seg xml:id="KR2o0025_tls_023-563a.32">而又藉前規，</seg>
<seg xml:id="KR2o0025_tls_023-563a.33">故條密而文詳。</seg>
<seg xml:id="KR2o0025_tls_023-563a.34">《文苑》之補載陳隨，</seg>
<seg xml:id="KR2o0025_tls_023-563a.35">則續昭明之未備；</seg>
<seg xml:id="KR2o0025_tls_023-563a.36">《文鑒》之並收制科，</seg>
<seg xml:id="KR2o0025_tls_023-563a.37">則廣昭明之未登。</seg>
<seg xml:id="KR2o0025_tls_023-563a.38">亦猶班固《地誌》之兼采《職方》、《禹貢》，</seg>
<seg xml:id="KR2o0025_tls_023-563a.39">《隋書》諸誌之補述梁、陳、周、齊，</seg>
<seg xml:id="KR2o0025_tls_023-563a.40">例以義起，</seg>
<seg xml:id="KR2o0025_tls_023-563a.41">斟酌損益，</seg>
<seg xml:id="KR2o0025_tls_023-563a.42">固無不可耳。</seg>
<seg xml:id="KR2o0025_tls_023-563a.43">夫一代文獻，</seg>
<seg xml:id="KR2o0025_tls_023-563a.44">史不盡詳，</seg>
<seg xml:id="KR2o0025_tls_023-563a.45">全恃大部總選，</seg>
<seg xml:id="KR2o0025_tls_023-563a.46">得載諸部文字於律令之外，</seg>
<seg xml:id="KR2o0025_tls_023-563a.47">參互考校，</seg>
<seg xml:id="KR2o0025_tls_023-563a.48">可補二十一史之不逮。</seg>
<seg xml:id="KR2o0025_tls_023-563a.49">其事綦重，</seg>
<seg xml:id="KR2o0025_tls_023-563a.50">原與揣摩家評選文字不同，</seg>
<seg xml:id="KR2o0025_tls_023-563a.51">工拙繁簡，</seg>
<seg xml:id="KR2o0025_tls_023-563a.52">不可屑屑校重。</seg>
<seg xml:id="KR2o0025_tls_023-563a.53">讀書者但當采掇大意，</seg>
<seg xml:id="KR2o0025_tls_023-563a.54">以為博古之功，</seg>
<seg xml:id="KR2o0025_tls_023-563a.55">斯有益耳。</seg>
</p>
<p>
<seg xml:id="KR2o0025_tls_023-564a.1">駁文選義例書再答</seg>
</p>
<p>
<seg xml:id="KR2o0025_tls_023-565a.1">來書雲：</seg>
<seg xml:id="KR2o0025_tls_023-565a.2">「得兄所論《文選》義例，</seg>
<seg xml:id="KR2o0025_tls_023-565a.3">甚以為不然。</seg>
<seg xml:id="KR2o0025_tls_023-565a.4">文章一道，</seg>
<seg xml:id="KR2o0025_tls_023-565a.5">所該甚廣，</seg>
<seg xml:id="KR2o0025_tls_023-565a.6">史特其中一類耳。</seg>
<seg xml:id="KR2o0025_tls_023-565a.7">選家之例，</seg>
<seg xml:id="KR2o0025_tls_023-565a.8">繁博不倫，</seg>
<seg xml:id="KR2o0025_tls_023-565a.9">四部九流，</seg>
<seg xml:id="KR2o0025_tls_023-565a.10">何所不有？</seg>
<seg xml:id="KR2o0025_tls_023-565a.11">而兄概欲以史擬之。</seg>
<seg xml:id="KR2o0025_tls_023-565a.12">若馬若班，</seg>
<seg xml:id="KR2o0025_tls_023-565a.13">若表若誌，</seg>
<seg xml:id="KR2o0025_tls_023-565a.14">斤斤焉以蕭唐諸選，</seg>
<seg xml:id="KR2o0025_tls_023-565a.15">削趾適履，</seg>
<seg xml:id="KR2o0025_tls_023-565a.16">求其一得符合。</seg>
<seg xml:id="KR2o0025_tls_023-565a.17">將毋陳大士初學時文，</seg>
<seg xml:id="KR2o0025_tls_023-565a.18">而家書悉裁為八股式否？</seg>
<seg xml:id="KR2o0025_tls_023-565a.19">東西兩京文字，</seg>
<seg xml:id="KR2o0025_tls_023-565a.20">入選寥寥，</seg>
<seg xml:id="KR2o0025_tls_023-565a.21">而班、範兩史排纂，</seg>
<seg xml:id="KR2o0025_tls_023-565a.22">遂為定本。</seg>
<seg xml:id="KR2o0025_tls_023-565a.23">惟李陵塞外一書，</seg>
<seg xml:id="KR2o0025_tls_023-565a.24">班史不載，</seg>
<seg xml:id="KR2o0025_tls_023-565a.25">便近齊梁小兒，</seg>
<seg xml:id="KR2o0025_tls_023-565a.26">果選裨史之不逮乎？</seg>
<seg xml:id="KR2o0025_tls_023-565a.27">抑史裨選之不逮乎？</seg>
<seg xml:id="KR2o0025_tls_023-565a.28">編年有《綱目》，</seg>
<seg xml:id="KR2o0025_tls_023-565a.29">紀傳有廿一史，</seg>
<seg xml:id="KR2o0025_tls_023-565a.30">歷朝事已昭如日星。</seg>
<seg xml:id="KR2o0025_tls_023-565a.31">而兄復思配以文選，</seg>
<seg xml:id="KR2o0025_tls_023-565a.32">連床架屋，</seg>
<seg xml:id="KR2o0025_tls_023-565a.33">豈為風雲月露之辭，</seg>
<seg xml:id="KR2o0025_tls_023-565a.34">可以補柱下之藏耶？</seg>
<seg xml:id="KR2o0025_tls_023-565a.35">選事仿於六朝，</seg>
<seg xml:id="KR2o0025_tls_023-565a.36">而史體亦壞於是，</seg>
<seg xml:id="KR2o0025_tls_023-565a.37">選之無裨於史明矣。</seg>
<seg xml:id="KR2o0025_tls_023-565a.38">考鏡古今，</seg>
<seg xml:id="KR2o0025_tls_023-565a.39">論列得失，</seg>
<seg xml:id="KR2o0025_tls_023-565a.40">在乎卓犖之士，</seg>
<seg xml:id="KR2o0025_tls_023-565a.41">不循循株守章句；</seg>
<seg xml:id="KR2o0025_tls_023-565a.42">孺歌婦嘆，</seg>
<seg xml:id="KR2o0025_tls_023-565a.43">均可觀采，</seg>
<seg xml:id="KR2o0025_tls_023-565a.44">豈皆與史等哉？</seg>
<seg xml:id="KR2o0025_tls_023-565a.45">昔人稱杜甫詩史，</seg>
<seg xml:id="KR2o0025_tls_023-565a.46">而楊萬里駁之，</seg>
<seg xml:id="KR2o0025_tls_023-565a.47">以為《詩經》果可兼《尚書》否？</seg>
<seg xml:id="KR2o0025_tls_023-565a.48">兄觀書素卓犖，</seg>
<seg xml:id="KR2o0025_tls_023-565a.49">而今言猶似牽於訓詁然者，</seg>
<seg xml:id="KR2o0025_tls_023-565a.50">仆竊不喜。</seg>
<seg xml:id="KR2o0025_tls_023-565a.51">或有不然，</seg>
<seg xml:id="KR2o0025_tls_023-565a.52">速賜裁示！」</seg>
</p>
<p>
<seg xml:id="KR2o0025_tls_023-566a.1">惠書甚華而能辨，</seg>
<seg xml:id="KR2o0025_tls_023-566a.2">所賜於仆，</seg>
<seg xml:id="KR2o0025_tls_023-566a.3">豈淺鮮哉？</seg>
<seg xml:id="KR2o0025_tls_023-566a.4">然意旨似猶不甚相悉，</seg>
<seg xml:id="KR2o0025_tls_023-566a.5">而盛意不可虛，</seg>
<seg xml:id="KR2o0025_tls_023-566a.6">故敢以書報。</seg>
<seg xml:id="KR2o0025_tls_023-566a.7">文章一道，</seg>
<seg xml:id="KR2o0025_tls_023-566a.8">體制初不相沿，</seg>
<seg xml:id="KR2o0025_tls_023-566a.9">而原本各有所自。</seg>
<seg xml:id="KR2o0025_tls_023-566a.10">古人文字，</seg>
<seg xml:id="KR2o0025_tls_023-566a.11">其初繁然雜出，</seg>
<seg xml:id="KR2o0025_tls_023-566a.12">惟用所適，</seg>
<seg xml:id="KR2o0025_tls_023-566a.13">豈斤斤焉立一色目，</seg>
<seg xml:id="KR2o0025_tls_023-566a.14">而規規以求其一似哉？</seg>
<seg xml:id="KR2o0025_tls_023-566a.15">若雲文事本博，</seg>
<seg xml:id="KR2o0025_tls_023-566a.16">而史特於中占其一類，</seg>
<seg xml:id="KR2o0025_tls_023-566a.17">則類將不勝其繁。</seg>
<seg xml:id="KR2o0025_tls_023-566a.18">《伯夷》、《屈原》諸傳，</seg>
<seg xml:id="KR2o0025_tls_023-566a.19">夾敘夾議；</seg>
<seg xml:id="KR2o0025_tls_023-566a.20">而《莊周》、《列子》之書，</seg>
<seg xml:id="KR2o0025_tls_023-566a.21">又多假敘事以行文。</seg>
<seg xml:id="KR2o0025_tls_023-566a.22">兄以選例不可一概，</seg>
<seg xml:id="KR2o0025_tls_023-566a.23">則此等文字，</seg>
<seg xml:id="KR2o0025_tls_023-566a.24">將何以畫分乎？</seg>
<seg xml:id="KR2o0025_tls_023-566a.25">經史子集，</seg>
<seg xml:id="KR2o0025_tls_023-566a.26">久列四庫，</seg>
<seg xml:id="KR2o0025_tls_023-566a.27">其原始亦非遠。</seg>
<seg xml:id="KR2o0025_tls_023-566a.28">試論六藝之初，</seg>
<seg xml:id="KR2o0025_tls_023-566a.29">則經目本無有也。</seg>
<seg xml:id="KR2o0025_tls_023-566a.30">大《易》非以聖人之書而尊之，</seg>
<seg xml:id="KR2o0025_tls_023-566a.31">一子書耳。</seg>
<seg xml:id="KR2o0025_tls_023-566a.32">《書》與《春秋》，</seg>
<seg xml:id="KR2o0025_tls_023-566a.33">兩史籍耳。</seg>
<seg xml:id="KR2o0025_tls_023-566a.34">《詩》三百篇，</seg>
<seg xml:id="KR2o0025_tls_023-566a.35">文集耳。</seg>
<seg xml:id="KR2o0025_tls_023-566a.36">《儀禮》、《周官》，</seg>
<seg xml:id="KR2o0025_tls_023-566a.37">律令會典耳。</seg>
<seg xml:id="KR2o0025_tls_023-566a.38">自《易》藏太卜而外，</seg>
<seg xml:id="KR2o0025_tls_023-566a.39">其餘四者，</seg>
<seg xml:id="KR2o0025_tls_023-566a.40">均隸柱下之籍，</seg>
<seg xml:id="KR2o0025_tls_023-566a.41">而後人取以考證古今得失之林，</seg>
<seg xml:id="KR2o0025_tls_023-566a.42">未聞沾沾取其若《綱目》紀傳者，</seg>
<seg xml:id="KR2o0025_tls_023-566a.43">而專為史類，</seg>
<seg xml:id="KR2o0025_tls_023-566a.44">其他體近繁博，</seg>
<seg xml:id="KR2o0025_tls_023-566a.45">遽不得與於是選也。</seg>
<seg xml:id="KR2o0025_tls_023-566a.46">《詩》亡而後《春秋》作，</seg>
<seg xml:id="KR2o0025_tls_023-566a.47">《詩》類今之文選耳，</seg>
<seg xml:id="KR2o0025_tls_023-566a.48">而亦得與史相終始何哉？</seg>
<seg xml:id="KR2o0025_tls_023-566a.49">土風殊異，</seg>
<seg xml:id="KR2o0025_tls_023-566a.50">人事興衰，</seg>
<seg xml:id="KR2o0025_tls_023-566a.51">紀傳所不及詳，</seg>
<seg xml:id="KR2o0025_tls_023-566a.52">編年所不能錄，</seg>
<seg xml:id="KR2o0025_tls_023-566a.53">而參互考驗，</seg>
<seg xml:id="KR2o0025_tls_023-566a.54">其合於是中者，</seg>
<seg xml:id="KR2o0025_tls_023-566a.55">如《鴟梟》之於《金縢》，</seg>
<seg xml:id="KR2o0025_tls_023-566a.56">《乘舟》之於《左傳》之類；</seg>
<seg xml:id="KR2o0025_tls_023-566a.57">其出於是外者，</seg>
<seg xml:id="KR2o0025_tls_023-566a.58">如《七月》追述周先，</seg>
<seg xml:id="KR2o0025_tls_023-566a.59">《商頌》兼及異代之類；</seg>
<seg xml:id="KR2o0025_tls_023-566a.60">豈非文章史事，</seg>
<seg xml:id="KR2o0025_tls_023-566a.61">固相終始者與？</seg>
<seg xml:id="KR2o0025_tls_023-566a.62">兩京文字，</seg>
<seg xml:id="KR2o0025_tls_023-566a.63">入選甚少，</seg>
<seg xml:id="KR2o0025_tls_023-566a.64">不敵班、範所收，</seg>
<seg xml:id="KR2o0025_tls_023-566a.65">使當年早有如選《文苑》其人，</seg>
<seg xml:id="KR2o0025_tls_023-566a.66">裁為大部盛典，</seg>
<seg xml:id="KR2o0025_tls_023-566a.67">則兩漢事跡，</seg>
<seg xml:id="KR2o0025_tls_023-566a.68">吾知更赫赫如昨日矣。</seg>
<seg xml:id="KR2o0025_tls_023-566a.69">史體壞於六朝，</seg>
<seg xml:id="KR2o0025_tls_023-566a.70">自是風氣日下，</seg>
<seg xml:id="KR2o0025_tls_023-566a.71">非關《文選》。</seg>
<seg xml:id="KR2o0025_tls_023-566a.72">昭明所收過略，</seg>
<seg xml:id="KR2o0025_tls_023-566a.73">乃可恨耳。</seg>
<seg xml:id="KR2o0025_tls_023-566a.74">所雲不循循株守章句，</seg>
<seg xml:id="KR2o0025_tls_023-566a.75">不必列文於史中，</seg>
<seg xml:id="KR2o0025_tls_023-566a.76">顧斤斤畫文於史外，</seg>
<seg xml:id="KR2o0025_tls_023-566a.77">其見尚可謂之卓犖否？</seg>
<seg xml:id="KR2o0025_tls_023-566a.78">楊萬里不通太史觀風之意，</seg>
<seg xml:id="KR2o0025_tls_023-566a.79">故駁詩史之說。</seg>
<seg xml:id="KR2o0025_tls_023-566a.80">以兄之卓見而惑之，</seg>
<seg xml:id="KR2o0025_tls_023-566a.81">何哉？</seg>
</p>
<p>
<seg xml:id="KR2o0025_tls_023-567a.1">修誌十議(呈天門胡明府)</seg>
</p>
<p>
<seg xml:id="KR2o0025_tls_023-568a.1">修誌有二便：</seg>
<seg xml:id="KR2o0025_tls_023-568a.2">地近則易覈，</seg>
<seg xml:id="KR2o0025_tls_023-568a.3">時近則跡真。</seg>
<seg xml:id="KR2o0025_tls_023-568a.4">有三長：</seg>
<seg xml:id="KR2o0025_tls_023-568a.5">識足以斷凡例，</seg>
<seg xml:id="KR2o0025_tls_023-568a.6">明足以決去取，</seg>
<seg xml:id="KR2o0025_tls_023-568a.7">公足以絕請讬。</seg>
<seg xml:id="KR2o0025_tls_023-568a.8">有五難：</seg>
<seg xml:id="KR2o0025_tls_023-568a.9">清晰天度難，</seg>
<seg xml:id="KR2o0025_tls_023-568a.10">考衷古界難，</seg>
<seg xml:id="KR2o0025_tls_023-568a.11">調劑眾議難，</seg>
<seg xml:id="KR2o0025_tls_023-568a.12">廣徵藏書難，</seg>
<seg xml:id="KR2o0025_tls_023-568a.13">預杜是非難。</seg>
<seg xml:id="KR2o0025_tls_023-568a.14">有八忌：</seg>
<seg xml:id="KR2o0025_tls_023-568a.15">忌條理混雜，</seg>
<seg xml:id="KR2o0025_tls_023-568a.16">忌詳略失體，</seg>
<seg xml:id="KR2o0025_tls_023-568a.17">忌偏尚文辭，</seg>
<seg xml:id="KR2o0025_tls_023-568a.18">忌妝點名勝，</seg>
<seg xml:id="KR2o0025_tls_023-568a.19">忌擅翻舊案，</seg>
<seg xml:id="KR2o0025_tls_023-568a.20">忌浮記功績，</seg>
<seg xml:id="KR2o0025_tls_023-568a.21">忌泥古不變，</seg>
<seg xml:id="KR2o0025_tls_023-568a.22">忌貪載傳奇。</seg>
<seg xml:id="KR2o0025_tls_023-568a.23">有四體：</seg>
<seg xml:id="KR2o0025_tls_023-568a.24">皇恩慶典宜作紀，</seg>
<seg xml:id="KR2o0025_tls_023-568a.25">官師科甲宜作譜，</seg>
<seg xml:id="KR2o0025_tls_023-568a.26">典籍法制宜作考，</seg>
<seg xml:id="KR2o0025_tls_023-568a.27">名宦人物宜作傳。</seg>
<seg xml:id="KR2o0025_tls_023-568a.28">有四要：</seg>
<seg xml:id="KR2o0025_tls_023-568a.29">要簡，</seg>
<seg xml:id="KR2o0025_tls_023-568a.30">要嚴，</seg>
<seg xml:id="KR2o0025_tls_023-568a.31">要覈，</seg>
<seg xml:id="KR2o0025_tls_023-568a.32">要雅。</seg>
<seg xml:id="KR2o0025_tls_023-568a.33">今擬乘二便，</seg>
<seg xml:id="KR2o0025_tls_023-568a.34">盡三長，</seg>
<seg xml:id="KR2o0025_tls_023-568a.35">去五難，</seg>
<seg xml:id="KR2o0025_tls_023-568a.36">除八忌，</seg>
<seg xml:id="KR2o0025_tls_023-568a.37">而立四體，</seg>
<seg xml:id="KR2o0025_tls_023-568a.38">以歸四要。</seg>
<seg xml:id="KR2o0025_tls_023-568a.39">請略議其所以然者為十條。</seg>
<seg xml:id="KR2o0025_tls_023-568a.40">先陳事宜，</seg>
<seg xml:id="KR2o0025_tls_023-568a.41">後定凡例，</seg>
<seg xml:id="KR2o0025_tls_023-568a.42">庶乎畫宮於堵之意雲。</seg>
</p>
<p>
<seg xml:id="KR2o0025_tls_023-569a.1">一，</seg>
<seg xml:id="KR2o0025_tls_023-569a.2">議職掌。</seg>
<seg xml:id="KR2o0025_tls_023-569a.3">提調專主決斷是非，</seg>
<seg xml:id="KR2o0025_tls_023-569a.4">總裁專主筆削文辭，</seg>
<seg xml:id="KR2o0025_tls_023-569a.5">投牒者敘而不議，</seg>
<seg xml:id="KR2o0025_tls_023-569a.6">參閱者議而不斷，</seg>
<seg xml:id="KR2o0025_tls_023-569a.7">庶各不相侵，</seg>
<seg xml:id="KR2o0025_tls_023-569a.8">事有專責。</seg>
</p>
<p>
<seg xml:id="KR2o0025_tls_023-570a.1">二，</seg>
<seg xml:id="KR2o0025_tls_023-570a.2">議考證。</seg>
<seg xml:id="KR2o0025_tls_023-570a.3">邑誌雖小，</seg>
<seg xml:id="KR2o0025_tls_023-570a.4">體例無所不備。</seg>
<seg xml:id="KR2o0025_tls_023-570a.5">考核不厭精詳，</seg>
<seg xml:id="KR2o0025_tls_023-570a.6">折衷務祈盡善。</seg>
<seg xml:id="KR2o0025_tls_023-570a.7">所有應用之書，</seg>
<seg xml:id="KR2o0025_tls_023-570a.8">自省府鄰境諸誌而外，</seg>
<seg xml:id="KR2o0025_tls_023-570a.9">如《廿二史》、《三楚文獻錄》、《一統誌》、聖祖仁皇帝禦纂《方輿路程圖》、《大清會典》、《賦役全書》之屬，</seg>
<seg xml:id="KR2o0025_tls_023-570a.10">俱須加意采訪。</seg>
<seg xml:id="KR2o0025_tls_023-570a.11">他若邑紳所撰野乘、私記、文編、稗史、家譜、圖牒之類，</seg>
<seg xml:id="KR2o0025_tls_023-570a.12">凡可資搜討者，</seg>
<seg xml:id="KR2o0025_tls_023-570a.13">亦須出示徵收，</seg>
<seg xml:id="KR2o0025_tls_023-570a.14">博觀約取。</seg>
<seg xml:id="KR2o0025_tls_023-570a.15">其六曹案牘，</seg>
<seg xml:id="KR2o0025_tls_023-570a.16">律令文移，</seg>
<seg xml:id="KR2o0025_tls_023-570a.17">有關政教典故、風土利弊者，</seg>
<seg xml:id="KR2o0025_tls_023-570a.18">概令錄出副本，</seg>
<seg xml:id="KR2o0025_tls_023-570a.19">一體送館，</seg>
<seg xml:id="KR2o0025_tls_023-570a.20">以憑詳慎銓次。</seg>
<seg xml:id="KR2o0025_tls_023-570a.21">庶能鉅細無遺，</seg>
<seg xml:id="KR2o0025_tls_023-570a.22">永垂信史。</seg>
</p>
<p>
<seg xml:id="KR2o0025_tls_023-571a.1">三，</seg>
<seg xml:id="KR2o0025_tls_023-571a.2">議徵信。</seg>
<seg xml:id="KR2o0025_tls_023-571a.3">邑誌尤重人物，</seg>
<seg xml:id="KR2o0025_tls_023-571a.4">取舍貴辨真偽。</seg>
<seg xml:id="KR2o0025_tls_023-571a.5">凡舊誌人物列傳，</seg>
<seg xml:id="KR2o0025_tls_023-571a.6">例應有改無削。</seg>
<seg xml:id="KR2o0025_tls_023-571a.7">新誌人物，</seg>
<seg xml:id="KR2o0025_tls_023-571a.8">一憑本家子孫列狀投櫃，</seg>
<seg xml:id="KR2o0025_tls_023-571a.9">核實無虛，</seg>
<seg xml:id="KR2o0025_tls_023-571a.10">送館立傳。</seg>
<seg xml:id="KR2o0025_tls_023-571a.11">此俱無可議者。</seg>
<seg xml:id="KR2o0025_tls_023-571a.12">但所送行狀，</seg>
<seg xml:id="KR2o0025_tls_023-571a.13">務有可記之實，</seg>
<seg xml:id="KR2o0025_tls_023-571a.14">詳悉開列，</seg>
<seg xml:id="KR2o0025_tls_023-571a.15">以備采擇，</seg>
<seg xml:id="KR2o0025_tls_023-571a.16">方準收錄。</seg>
<seg xml:id="KR2o0025_tls_023-571a.17">如開送名宦，</seg>
<seg xml:id="KR2o0025_tls_023-571a.18">必詳曾任何職，</seg>
<seg xml:id="KR2o0025_tls_023-571a.19">實興何利，</seg>
<seg xml:id="KR2o0025_tls_023-571a.20">實除何弊，</seg>
<seg xml:id="KR2o0025_tls_023-571a.21">實於何事有益國計民生，</seg>
<seg xml:id="KR2o0025_tls_023-571a.22">乃為合例。</seg>
<seg xml:id="KR2o0025_tls_023-571a.23">如但雲清廉勤慎，</seg>
<seg xml:id="KR2o0025_tls_023-571a.24">慈惠嚴明，</seg>
<seg xml:id="KR2o0025_tls_023-571a.25">全無實徵，</seg>
<seg xml:id="KR2o0025_tls_023-571a.26">但作計薦考語體者，</seg>
<seg xml:id="KR2o0025_tls_023-571a.27">概不收受。</seg>
<seg xml:id="KR2o0025_tls_023-571a.28">又如卓行亦必開列行如何卓，</seg>
<seg xml:id="KR2o0025_tls_023-571a.29">文苑亦必開列著有何書，</seg>
<seg xml:id="KR2o0025_tls_023-571a.30">見推士林，</seg>
<seg xml:id="KR2o0025_tls_023-571a.31">儒林亦必核其有功何經，</seg>
<seg xml:id="KR2o0025_tls_023-571a.32">何等著作有關名教，</seg>
<seg xml:id="KR2o0025_tls_023-571a.33">孝友亦必開明於何事見其能孝能友。</seg>
<seg xml:id="KR2o0025_tls_023-571a.34">品雖毋論庸奇偏全，</seg>
<seg xml:id="KR2o0025_tls_023-571a.35">要有真跡，</seg>
<seg xml:id="KR2o0025_tls_023-571a.36">便易采訪。</seg>
<seg xml:id="KR2o0025_tls_023-571a.37">否則行皆曾、史，</seg>
<seg xml:id="KR2o0025_tls_023-571a.38">學皆程、朱，</seg>
<seg xml:id="KR2o0025_tls_023-571a.39">文皆馬、班，</seg>
<seg xml:id="KR2o0025_tls_023-571a.40">品皆夷、惠，</seg>
<seg xml:id="KR2o0025_tls_023-571a.41">魚魚鹿鹿，</seg>
<seg xml:id="KR2o0025_tls_023-571a.42">何以辨真偽哉？</seg>
<seg xml:id="KR2o0025_tls_023-571a.43">至前誌所收人物，</seg>
<seg xml:id="KR2o0025_tls_023-571a.44">果有遺漏，</seg>
<seg xml:id="KR2o0025_tls_023-571a.45">或生平大節，</seg>
<seg xml:id="KR2o0025_tls_023-571a.46">載不盡詳，</seg>
<seg xml:id="KR2o0025_tls_023-571a.47">亦準其與新收人物，</seg>
<seg xml:id="KR2o0025_tls_023-571a.48">一例開送，</seg>
<seg xml:id="KR2o0025_tls_023-571a.49">核實增補。</seg>
</p>
<p>
<seg xml:id="KR2o0025_tls_023-572a.1">四，</seg>
<seg xml:id="KR2o0025_tls_023-572a.2">議徵文。</seg>
<seg xml:id="KR2o0025_tls_023-572a.3">人物之次，</seg>
<seg xml:id="KR2o0025_tls_023-572a.4">藝文為要。</seg>
<seg xml:id="KR2o0025_tls_023-572a.5">近世誌藝文者，</seg>
<seg xml:id="KR2o0025_tls_023-572a.6">類輯詩文記序，</seg>
<seg xml:id="KR2o0025_tls_023-572a.7">其體直如文選；</seg>
<seg xml:id="KR2o0025_tls_023-572a.8">而一邑著述目錄，</seg>
<seg xml:id="KR2o0025_tls_023-572a.9">作者源流始末，</seg>
<seg xml:id="KR2o0025_tls_023-572a.10">俱無稽考，</seg>
<seg xml:id="KR2o0025_tls_023-572a.11">非誌體也。</seg>
<seg xml:id="KR2o0025_tls_023-572a.12">今擬更定凡例，</seg>
<seg xml:id="KR2o0025_tls_023-572a.13">一仿班《誌》劉《略》；</seg>
<seg xml:id="KR2o0025_tls_023-572a.14">標分部匯，</seg>
<seg xml:id="KR2o0025_tls_023-572a.15">刪蕪擷秀，</seg>
<seg xml:id="KR2o0025_tls_023-572a.16">跋其端委，</seg>
<seg xml:id="KR2o0025_tls_023-572a.17">自勒一考，</seg>
<seg xml:id="KR2o0025_tls_023-572a.18">可為他日館閣校讎取材，</seg>
<seg xml:id="KR2o0025_tls_023-572a.19">斯則有裨文獻耳。</seg>
<seg xml:id="KR2o0025_tls_023-572a.20">但藝文入誌，</seg>
<seg xml:id="KR2o0025_tls_023-572a.21">例取蓋棺論定；</seg>
<seg xml:id="KR2o0025_tls_023-572a.22">現存之人，</seg>
<seg xml:id="KR2o0025_tls_023-572a.23">雖有著作，</seg>
<seg xml:id="KR2o0025_tls_023-572a.24">例不入誌。</seg>
<seg xml:id="KR2o0025_tls_023-572a.25">此系禦纂續考館成法，</seg>
<seg xml:id="KR2o0025_tls_023-572a.26">不同近日誌乘，</seg>
<seg xml:id="KR2o0025_tls_023-572a.27">掇拾詩文，</seg>
<seg xml:id="KR2o0025_tls_023-572a.28">可取一時題詠，</seg>
<seg xml:id="KR2o0025_tls_023-572a.29">廣登尺幅者也。</seg>
<seg xml:id="KR2o0025_tls_023-572a.30">凡本朝前代學士文人，</seg>
<seg xml:id="KR2o0025_tls_023-572a.31">果有卓然成家，</seg>
<seg xml:id="KR2o0025_tls_023-572a.32">可垂不朽之業，</seg>
<seg xml:id="KR2o0025_tls_023-572a.33">無論經史子集，</seg>
<seg xml:id="KR2o0025_tls_023-572a.34">方技雜流，</seg>
<seg xml:id="KR2o0025_tls_023-572a.35">釋門道藏，</seg>
<seg xml:id="KR2o0025_tls_023-572a.36">圖畫譜牒，</seg>
<seg xml:id="KR2o0025_tls_023-572a.37">帖括訓詁，</seg>
<seg xml:id="KR2o0025_tls_023-572a.38">均得凈錄副本，</seg>
<seg xml:id="KR2o0025_tls_023-572a.39">投櫃送館，</seg>
<seg xml:id="KR2o0025_tls_023-572a.40">以憑核纂。</seg>
<seg xml:id="KR2o0025_tls_023-572a.41">然所送之書，</seg>
<seg xml:id="KR2o0025_tls_023-572a.42">須屬共見共聞；</seg>
<seg xml:id="KR2o0025_tls_023-572a.43">即未刻行，</seg>
<seg xml:id="KR2o0025_tls_023-572a.44">亦必論完成集者，</seg>
<seg xml:id="KR2o0025_tls_023-572a.45">方準收錄。</seg>
<seg xml:id="KR2o0025_tls_023-572a.46">倘系抄撮稿本，</seg>
<seg xml:id="KR2o0025_tls_023-572a.47">畸零篇頁，</seg>
<seg xml:id="KR2o0025_tls_023-572a.48">及從無序跋論定之書，</seg>
<seg xml:id="KR2o0025_tls_023-572a.49">概不入編，</seg>
<seg xml:id="KR2o0025_tls_023-572a.50">庶乎循名責實之意。</seg>
<seg xml:id="KR2o0025_tls_023-572a.51">惟舊誌原有目錄，</seg>
<seg xml:id="KR2o0025_tls_023-572a.52">而藏書至今散逸者，</seg>
<seg xml:id="KR2o0025_tls_023-572a.53">仍準入誌，</seg>
<seg xml:id="KR2o0025_tls_023-572a.54">而於目錄之下，</seg>
<seg xml:id="KR2o0025_tls_023-572a.55">註一「亡」</seg>
<seg xml:id="KR2o0025_tls_023-572a.56">字以別之。</seg>
</p>
<p>
<seg xml:id="KR2o0025_tls_023-573a.1">五，</seg>
<seg xml:id="KR2o0025_tls_023-573a.2">議傳例。</seg>
<seg xml:id="KR2o0025_tls_023-573a.3">史傳之作，</seg>
<seg xml:id="KR2o0025_tls_023-573a.4">例取蓋棺論定，</seg>
<seg xml:id="KR2o0025_tls_023-573a.5">不為生人立傳。</seg>
<seg xml:id="KR2o0025_tls_023-573a.6">歷考兩漢以下，</seg>
<seg xml:id="KR2o0025_tls_023-573a.7">如《非有先生》、《李赤》諸傳，</seg>
<seg xml:id="KR2o0025_tls_023-573a.8">皆以傳為遊戲。</seg>
<seg xml:id="KR2o0025_tls_023-573a.9">《圬者》、《橐駝》之作，</seg>
<seg xml:id="KR2o0025_tls_023-573a.10">則借傳為議論。</seg>
<seg xml:id="KR2o0025_tls_023-573a.11">至《何蕃》、《方山》等傳，</seg>
<seg xml:id="KR2o0025_tls_023-573a.12">則又作貽贈序文之用。</seg>
<seg xml:id="KR2o0025_tls_023-573a.13">沿至宋人，</seg>
<seg xml:id="KR2o0025_tls_023-573a.14">遂多為生人作傳，</seg>
<seg xml:id="KR2o0025_tls_023-573a.15">其實非史法也。</seg>
<seg xml:id="KR2o0025_tls_023-573a.16">邑誌列傳，</seg>
<seg xml:id="KR2o0025_tls_023-573a.17">全用史例，</seg>
<seg xml:id="KR2o0025_tls_023-573a.18">凡現存之人，</seg>
<seg xml:id="KR2o0025_tls_023-573a.19">例不入傳。</seg>
<seg xml:id="KR2o0025_tls_023-573a.20">惟婦人守節，</seg>
<seg xml:id="KR2o0025_tls_023-573a.21">已邀旌典；</seg>
<seg xml:id="KR2o0025_tls_023-573a.22">或雖未旌獎，</seg>
<seg xml:id="KR2o0025_tls_023-573a.23">而年例已符，</seg>
<seg xml:id="KR2o0025_tls_023-573a.24">操守粹白者，</seg>
<seg xml:id="KR2o0025_tls_023-573a.25">統得破格錄入。</seg>
<seg xml:id="KR2o0025_tls_023-573a.26">蓋婦人從一而終，</seg>
<seg xml:id="KR2o0025_tls_023-573a.27">既無他誌，</seg>
<seg xml:id="KR2o0025_tls_023-573a.28">其一生責任已畢，</seg>
<seg xml:id="KR2o0025_tls_023-573a.29">可無更俟沒身。</seg>
<seg xml:id="KR2o0025_tls_023-573a.30">而此等單寒之家，</seg>
<seg xml:id="KR2o0025_tls_023-573a.31">不必盡如文苑卓行之出入縉紳；</seg>
<seg xml:id="KR2o0025_tls_023-573a.32">或在窮鄉僻壤，</seg>
<seg xml:id="KR2o0025_tls_023-573a.33">子孫困於無力，</seg>
<seg xml:id="KR2o0025_tls_023-573a.34">以及偶格成例；</seg>
<seg xml:id="KR2o0025_tls_023-573a.35">今日不予表章，</seg>
<seg xml:id="KR2o0025_tls_023-573a.36">恐後此修誌，</seg>
<seg xml:id="KR2o0025_tls_023-573a.37">不免遺漏，</seg>
<seg xml:id="KR2o0025_tls_023-573a.38">故搜求至汲汲也。</seg>
<seg xml:id="KR2o0025_tls_023-573a.39">至去任之官，</seg>
<seg xml:id="KR2o0025_tls_023-573a.40">茍一時政績卓然可傳，</seg>
<seg xml:id="KR2o0025_tls_023-573a.41">輿論交推，</seg>
<seg xml:id="KR2o0025_tls_023-573a.42">更無擬議者，</seg>
<seg xml:id="KR2o0025_tls_023-573a.43">雖未經沒身論定，</seg>
<seg xml:id="KR2o0025_tls_023-573a.44">於法亦得立傳。</seg>
<seg xml:id="KR2o0025_tls_023-573a.45">蓋誌為此縣而作，</seg>
<seg xml:id="KR2o0025_tls_023-573a.46">為宰有功此縣，</seg>
<seg xml:id="KR2o0025_tls_023-573a.47">則甘棠可留；</seg>
<seg xml:id="KR2o0025_tls_023-573a.48">雖或緣故被劾，</seg>
<seg xml:id="KR2o0025_tls_023-573a.49">及鄉論未詳，</seg>
<seg xml:id="KR2o0025_tls_023-573a.50">安得沒其現施事跡？</seg>
<seg xml:id="KR2o0025_tls_023-573a.51">且其人已去，</seg>
<seg xml:id="KR2o0025_tls_023-573a.52">即無諛頌之嫌，</seg>
<seg xml:id="KR2o0025_tls_023-573a.53">而隔越方州，</seg>
<seg xml:id="KR2o0025_tls_023-573a.54">亦無遙訪其人存否之例。</seg>
<seg xml:id="KR2o0025_tls_023-573a.55">惟其人現居本縣，</seg>
<seg xml:id="KR2o0025_tls_023-573a.56">或現升本省上官及有統轄者，</seg>
<seg xml:id="KR2o0025_tls_023-573a.57">仍不立傳；</seg>
<seg xml:id="KR2o0025_tls_023-573a.58">所以遠迎合之嫌，</seg>
<seg xml:id="KR2o0025_tls_023-573a.59">杜是非之議耳。</seg>
<seg xml:id="KR2o0025_tls_023-573a.60">其例得立傳人物，</seg>
<seg xml:id="KR2o0025_tls_023-573a.61">投遞行狀，</seg>
<seg xml:id="KR2o0025_tls_023-573a.62">務取生平大節合史例者，</seg>
<seg xml:id="KR2o0025_tls_023-573a.63">詳慎開載；</seg>
<seg xml:id="KR2o0025_tls_023-573a.64">纖瑣饤饾，</seg>
<seg xml:id="KR2o0025_tls_023-573a.65">凡屬浮文，</seg>
<seg xml:id="KR2o0025_tls_023-573a.66">俱宜刊去。</seg>
<seg xml:id="KR2o0025_tls_023-573a.67">其有事涉怪誕，</seg>
<seg xml:id="KR2o0025_tls_023-573a.68">義非懲創；</seg>
<seg xml:id="KR2o0025_tls_023-573a.69">或讬神鬼，</seg>
<seg xml:id="KR2o0025_tls_023-573a.70">或稱奇夢者，</seg>
<seg xml:id="KR2o0025_tls_023-573a.71">雖有所憑，</seg>
<seg xml:id="KR2o0025_tls_023-573a.72">亦不收錄，</seg>
<seg xml:id="KR2o0025_tls_023-573a.73">庶免鳧履羊鳴之誚。</seg>
</p>
<p>
<seg xml:id="KR2o0025_tls_023-574a.1">六，</seg>
<seg xml:id="KR2o0025_tls_023-574a.2">議書法。</seg>
<seg xml:id="KR2o0025_tls_023-574a.3">典故作考，</seg>
<seg xml:id="KR2o0025_tls_023-574a.4">人物作傳，</seg>
<seg xml:id="KR2o0025_tls_023-574a.5">二體去取，</seg>
<seg xml:id="KR2o0025_tls_023-574a.6">均須斷制盡善，</seg>
<seg xml:id="KR2o0025_tls_023-574a.7">有體有要，</seg>
<seg xml:id="KR2o0025_tls_023-574a.8">乃屬不刊之書，</seg>
<seg xml:id="KR2o0025_tls_023-574a.9">可為後人取法。</seg>
<seg xml:id="KR2o0025_tls_023-574a.10">如考體但重政教典禮，</seg>
<seg xml:id="KR2o0025_tls_023-574a.11">民風土俗，</seg>
<seg xml:id="KR2o0025_tls_023-574a.12">而浮誇形勝，</seg>
<seg xml:id="KR2o0025_tls_023-574a.13">附會景物者，</seg>
<seg xml:id="KR2o0025_tls_023-574a.14">在所當略。</seg>
<seg xml:id="KR2o0025_tls_023-574a.15">其有古跡勝概，</seg>
<seg xml:id="KR2o0025_tls_023-574a.16">確乎可憑，</seg>
<seg xml:id="KR2o0025_tls_023-574a.17">名人題詠，</seg>
<seg xml:id="KR2o0025_tls_023-574a.18">卓然可紀者，</seg>
<seg xml:id="KR2o0025_tls_023-574a.19">亦從小書分註之例，</seg>
<seg xml:id="KR2o0025_tls_023-574a.20">酌量附入正考之下；</seg>
<seg xml:id="KR2o0025_tls_023-574a.21">所以釐正史體，</seg>
<seg xml:id="KR2o0025_tls_023-574a.22">別於稗乘耳。</seg>
<seg xml:id="KR2o0025_tls_023-574a.23">蓋誌體譬之治室，</seg>
<seg xml:id="KR2o0025_tls_023-574a.24">廳堂甲第，</seg>
<seg xml:id="KR2o0025_tls_023-574a.25">謂之府宅可也。</seg>
<seg xml:id="KR2o0025_tls_023-574a.26">若依巖之構，</seg>
<seg xml:id="KR2o0025_tls_023-574a.27">跨水之亭，</seg>
<seg xml:id="KR2o0025_tls_023-574a.28">謂之別業可，</seg>
<seg xml:id="KR2o0025_tls_023-574a.29">謂之正寢則不可。</seg>
<seg xml:id="KR2o0025_tls_023-574a.30">玉{鹿主}絲絳，</seg>
<seg xml:id="KR2o0025_tls_023-574a.31">謂之仙服可，</seg>
<seg xml:id="KR2o0025_tls_023-574a.32">謂之紳笏則不可。</seg>
<seg xml:id="KR2o0025_tls_023-574a.33">此乃郡縣誌乘，</seg>
<seg xml:id="KR2o0025_tls_023-574a.34">與臥遊清福諸編之分別也。</seg>
<seg xml:id="KR2o0025_tls_023-574a.35">列傳亦以名宦鄉賢，</seg>
<seg xml:id="KR2o0025_tls_023-574a.36">忠孝節義，</seg>
<seg xml:id="KR2o0025_tls_023-574a.37">儒林卓行為重。</seg>
<seg xml:id="KR2o0025_tls_023-574a.38">文苑方技有長可見者，</seg>
<seg xml:id="KR2o0025_tls_023-574a.39">次之。</seg>
<seg xml:id="KR2o0025_tls_023-574a.40">如職官而無可紀之跡，</seg>
<seg xml:id="KR2o0025_tls_023-574a.41">科目而無可著之業，</seg>
<seg xml:id="KR2o0025_tls_023-574a.42">於法均不得立傳。</seg>
<seg xml:id="KR2o0025_tls_023-574a.43">蓋誌屬信史，</seg>
<seg xml:id="KR2o0025_tls_023-574a.44">非如憲綱冊籍，</seg>
<seg xml:id="KR2o0025_tls_023-574a.45">一以爵秩衣冠為序者也。</seg>
<seg xml:id="KR2o0025_tls_023-574a.46">其不應立傳者，</seg>
<seg xml:id="KR2o0025_tls_023-574a.47">官師另立歷任年譜，</seg>
<seg xml:id="KR2o0025_tls_023-574a.48">邑紳另有科甲年譜，</seg>
<seg xml:id="KR2o0025_tls_023-574a.49">年經月緯之下，</seg>
<seg xml:id="KR2o0025_tls_023-574a.50">但註姓名，</seg>
<seg xml:id="KR2o0025_tls_023-574a.51">不得更有浮辭填入。</seg>
<seg xml:id="KR2o0025_tls_023-574a.52">即其中有應立傳者，</seg>
<seg xml:id="KR2o0025_tls_023-574a.53">亦不必更於譜內，</seg>
<seg xml:id="KR2o0025_tls_023-574a.54">註明有傳字樣，</seg>
<seg xml:id="KR2o0025_tls_023-574a.55">以昭畫一。</seg>
<seg xml:id="KR2o0025_tls_023-574a.56">若如近日通行之例，</seg>
<seg xml:id="KR2o0025_tls_023-574a.57">則紀官師者，</seg>
<seg xml:id="KR2o0025_tls_023-574a.58">既有職官誌，</seg>
<seg xml:id="KR2o0025_tls_023-574a.59">以載受事年月，</seg>
<seg xml:id="KR2o0025_tls_023-574a.60">又有名宦誌，</seg>
<seg xml:id="KR2o0025_tls_023-574a.61">以載歷任政績；</seg>
<seg xml:id="KR2o0025_tls_023-574a.62">而於他事有見於生祠碑頌、政績序記者，</seg>
<seg xml:id="KR2o0025_tls_023-574a.63">又收入藝文誌。</seg>
<seg xml:id="KR2o0025_tls_023-574a.64">記邑紳者，</seg>
<seg xml:id="KR2o0025_tls_023-574a.65">既有科目誌，</seg>
<seg xml:id="KR2o0025_tls_023-574a.66">又有人物誌，</seg>
<seg xml:id="KR2o0025_tls_023-574a.67">亦分及第年分與一生行業為兩誌；</seg>
<seg xml:id="KR2o0025_tls_023-574a.68">而其行業有見於誌銘傳誄者，</seg>
<seg xml:id="KR2o0025_tls_023-574a.69">則又收入藝文誌。</seg>
<seg xml:id="KR2o0025_tls_023-574a.70">一人之事，</seg>
<seg xml:id="KR2o0025_tls_023-574a.71">疊見三四門類，</seg>
<seg xml:id="KR2o0025_tls_023-574a.72">於是或於此處註傳見某卷，</seg>
<seg xml:id="KR2o0025_tls_023-574a.73">於彼處註詳見某誌，</seg>
<seg xml:id="KR2o0025_tls_023-574a.74">字樣紛錯，</seg>
<seg xml:id="KR2o0025_tls_023-574a.75">事實倒亂，</seg>
<seg xml:id="KR2o0025_tls_023-574a.76">體裁煩碎，</seg>
<seg xml:id="KR2o0025_tls_023-574a.77">莫此為甚。</seg>
<seg xml:id="KR2o0025_tls_023-574a.78">今日修誌，</seg>
<seg xml:id="KR2o0025_tls_023-574a.79">尤當首為釐定，</seg>
<seg xml:id="KR2o0025_tls_023-574a.80">一破俗例者也。</seg>
</p>
<p>
<seg xml:id="KR2o0025_tls_023-575a.1">七，</seg>
<seg xml:id="KR2o0025_tls_023-575a.2">議援引。</seg>
<seg xml:id="KR2o0025_tls_023-575a.3">史誌引用成文，</seg>
<seg xml:id="KR2o0025_tls_023-575a.4">期明事實，</seg>
<seg xml:id="KR2o0025_tls_023-575a.5">非尚文辭。</seg>
<seg xml:id="KR2o0025_tls_023-575a.6">茍於事實有關，</seg>
<seg xml:id="KR2o0025_tls_023-575a.7">即胥吏文移，</seg>
<seg xml:id="KR2o0025_tls_023-575a.8">亦所采錄，</seg>
<seg xml:id="KR2o0025_tls_023-575a.9">況上此者乎？</seg>
<seg xml:id="KR2o0025_tls_023-575a.10">茍於事實無關，</seg>
<seg xml:id="KR2o0025_tls_023-575a.11">雖班揚述作，</seg>
<seg xml:id="KR2o0025_tls_023-575a.12">亦所不取，</seg>
<seg xml:id="KR2o0025_tls_023-575a.13">況下此者乎？</seg>
<seg xml:id="KR2o0025_tls_023-575a.14">但舊誌藝文所錄文辭，</seg>
<seg xml:id="KR2o0025_tls_023-575a.15">今悉散隸本人本事之下，</seg>
<seg xml:id="KR2o0025_tls_023-575a.16">則篇次繁簡不倫；</seg>
<seg xml:id="KR2o0025_tls_023-575a.17">收入考傳方幅之內，</seg>
<seg xml:id="KR2o0025_tls_023-575a.18">其勢不無刪潤。</seg>
<seg xml:id="KR2o0025_tls_023-575a.19">如恐嫌似剿襲，</seg>
<seg xml:id="KR2o0025_tls_023-575a.20">則於本文之上，</seg>
<seg xml:id="KR2o0025_tls_023-575a.21">仍標作者姓名，</seg>
<seg xml:id="KR2o0025_tls_023-575a.22">以明其所自而已。</seg>
<seg xml:id="KR2o0025_tls_023-575a.23">而標題之法，</seg>
<seg xml:id="KR2o0025_tls_023-575a.24">一仿《史》、《漢》之例。</seg>
<seg xml:id="KR2o0025_tls_023-575a.25">《史》、《漢》引用周秦諸子，</seg>
<seg xml:id="KR2o0025_tls_023-575a.26">凡尋常刪改字句，</seg>
<seg xml:id="KR2o0025_tls_023-575a.27">更不識別，</seg>
<seg xml:id="KR2o0025_tls_023-575a.28">直標「其辭曰」</seg>
<seg xml:id="KR2o0025_tls_023-575a.29">三字領起。</seg>
<seg xml:id="KR2o0025_tls_023-575a.30">惟大有刪改，</seg>
<seg xml:id="KR2o0025_tls_023-575a.31">不更仍其篇幅者，</seg>
<seg xml:id="KR2o0025_tls_023-575a.32">始用「其略曰」</seg>
<seg xml:id="KR2o0025_tls_023-575a.33">三字別之。</seg>
<seg xml:id="KR2o0025_tls_023-575a.34">若賈長沙諸疏是也。</seg>
<seg xml:id="KR2o0025_tls_023-575a.35">今所援引，</seg>
<seg xml:id="KR2o0025_tls_023-575a.36">一皆仿此。</seg>
<seg xml:id="KR2o0025_tls_023-575a.37">然諸文體中，</seg>
<seg xml:id="KR2o0025_tls_023-575a.38">各有應得援引之處，</seg>
<seg xml:id="KR2o0025_tls_023-575a.39">獨詩賦一體，</seg>
<seg xml:id="KR2o0025_tls_023-575a.40">應用之處甚少。</seg>
<seg xml:id="KR2o0025_tls_023-575a.41">惟地理考內，</seg>
<seg xml:id="KR2o0025_tls_023-575a.42">名勝條中，</seg>
<seg xml:id="KR2o0025_tls_023-575a.43">分註之下，</seg>
<seg xml:id="KR2o0025_tls_023-575a.44">可載少許，</seg>
<seg xml:id="KR2o0025_tls_023-575a.45">以證靈傑。</seg>
<seg xml:id="KR2o0025_tls_023-575a.46">他若抒寫性靈，</seg>
<seg xml:id="KR2o0025_tls_023-575a.47">風雲月露之作，</seg>
<seg xml:id="KR2o0025_tls_023-575a.48">果系佳構，</seg>
<seg xml:id="KR2o0025_tls_023-575a.49">自應別具行稿，</seg>
<seg xml:id="KR2o0025_tls_023-575a.50">或入專主選文之書，</seg>
<seg xml:id="KR2o0025_tls_023-575a.51">不應攙入史誌之內，</seg>
<seg xml:id="KR2o0025_tls_023-575a.52">方為得體。</seg>
<seg xml:id="KR2o0025_tls_023-575a.53">且古來十五《國風》，</seg>
<seg xml:id="KR2o0025_tls_023-575a.54">十二《國語》，</seg>
<seg xml:id="KR2o0025_tls_023-575a.55">並行不悖，</seg>
<seg xml:id="KR2o0025_tls_023-575a.56">未聞可以合為一書。</seg>
<seg xml:id="KR2o0025_tls_023-575a.57">則誌中盛選詩詞，</seg>
<seg xml:id="KR2o0025_tls_023-575a.58">亦俗例之不可不亟改者。</seg>
<seg xml:id="KR2o0025_tls_023-575a.59">倘風俗篇中，</seg>
<seg xml:id="KR2o0025_tls_023-575a.60">有必須徵引歌謠之處，</seg>
<seg xml:id="KR2o0025_tls_023-575a.61">又不在其例。</seg>
<seg xml:id="KR2o0025_tls_023-575a.62">是又即《左》、《國》引諺徵謠之義也。</seg>
</p>
<p>
<seg xml:id="KR2o0025_tls_023-576a.1">八，</seg>
<seg xml:id="KR2o0025_tls_023-576a.2">議裁制。</seg>
<seg xml:id="KR2o0025_tls_023-576a.3">取藝文應載一切文辭，</seg>
<seg xml:id="KR2o0025_tls_023-576a.4">各歸本人本事，</seg>
<seg xml:id="KR2o0025_tls_023-576a.5">俱無可議。</seg>
<seg xml:id="KR2o0025_tls_023-576a.6">惟應載傳誌行狀諸體，</seg>
<seg xml:id="KR2o0025_tls_023-576a.7">今俱刪去，</seg>
<seg xml:id="KR2o0025_tls_023-576a.8">仍取其文裁入列傳，</seg>
<seg xml:id="KR2o0025_tls_023-576a.9">則有難處者三焉；</seg>
<seg xml:id="KR2o0025_tls_023-576a.10">一則法所不應立傳，</seg>
<seg xml:id="KR2o0025_tls_023-576a.11">與傳所不應盡載者，</seg>
<seg xml:id="KR2o0025_tls_023-576a.12">當日碑銘傳述，</seg>
<seg xml:id="KR2o0025_tls_023-576a.13">或因文辭為重，</seg>
<seg xml:id="KR2o0025_tls_023-576a.14">不無濫收。</seg>
<seg xml:id="KR2o0025_tls_023-576a.15">二則誌中列傳，</seg>
<seg xml:id="KR2o0025_tls_023-576a.16">方幅無多，</seg>
<seg xml:id="KR2o0025_tls_023-576a.17">而原傳或有洋洋大篇；</seg>
<seg xml:id="KR2o0025_tls_023-576a.18">全錄原文，</seg>
<seg xml:id="KR2o0025_tls_023-576a.19">則繁簡不倫；</seg>
<seg xml:id="KR2o0025_tls_023-576a.20">刪去事跡，</seg>
<seg xml:id="KR2o0025_tls_023-576a.21">則召怨取議。</seg>
<seg xml:id="KR2o0025_tls_023-576a.22">三則取用成文，</seg>
<seg xml:id="KR2o0025_tls_023-576a.23">綴入本考本傳，</seg>
<seg xml:id="KR2o0025_tls_023-576a.24">原屬文中援引之體，</seg>
<seg xml:id="KR2o0025_tls_023-576a.25">故可標作者姓名及「其辭曰」</seg>
<seg xml:id="KR2o0025_tls_023-576a.26">三字，</seg>
<seg xml:id="KR2o0025_tls_023-576a.27">以歸徵引之體。</seg>
<seg xml:id="KR2o0025_tls_023-576a.28">今若即取舊傳，</seg>
<seg xml:id="KR2o0025_tls_023-576a.29">裁為新傳，</seg>
<seg xml:id="KR2o0025_tls_023-576a.30">則一體連編，</seg>
<seg xml:id="KR2o0025_tls_023-576a.31">未便更著作者姓名。</seg>
<seg xml:id="KR2o0025_tls_023-576a.32">譬班史作《司馬遷傳》，</seg>
<seg xml:id="KR2o0025_tls_023-576a.33">全用《史記自序》，</seg>
<seg xml:id="KR2o0025_tls_023-576a.34">則以「遷之自序雲爾」</seg>
<seg xml:id="KR2o0025_tls_023-576a.35">一句，</seg>
<seg xml:id="KR2o0025_tls_023-576a.36">標清賓主。</seg>
<seg xml:id="KR2o0025_tls_023-576a.37">蓋史公《自序》，</seg>
<seg xml:id="KR2o0025_tls_023-576a.38">原非本傳，</seg>
<seg xml:id="KR2o0025_tls_023-576a.39">故得以此句識別之耳。</seg>
<seg xml:id="KR2o0025_tls_023-576a.40">若考武以前紀傳，</seg>
<seg xml:id="KR2o0025_tls_023-576a.41">全用《史記》成文者，</seg>
<seg xml:id="KR2o0025_tls_023-576a.42">更不識別；</seg>
<seg xml:id="KR2o0025_tls_023-576a.43">則以紀即此紀，</seg>
<seg xml:id="KR2o0025_tls_023-576a.44">傳即此傳，</seg>
<seg xml:id="KR2o0025_tls_023-576a.45">贊即此贊，</seg>
<seg xml:id="KR2o0025_tls_023-576a.46">其體更不容標司馬遷曰字樣也。</seg>
<seg xml:id="KR2o0025_tls_023-576a.47">今若遽同此例，</seg>
<seg xml:id="KR2o0025_tls_023-576a.48">則近來少見此種體裁，</seg>
<seg xml:id="KR2o0025_tls_023-576a.49">必有剿襲雷同之謗。</seg>
<seg xml:id="KR2o0025_tls_023-576a.50">此三端者，</seg>
<seg xml:id="KR2o0025_tls_023-576a.51">決無他法可處，</seg>
<seg xml:id="KR2o0025_tls_023-576a.52">惟有大書分註之例，</seg>
<seg xml:id="KR2o0025_tls_023-576a.53">可以兩全。</seg>
<seg xml:id="KR2o0025_tls_023-576a.54">蓋取彼舊傳，</seg>
<seg xml:id="KR2o0025_tls_023-576a.55">就今誌義例，</seg>
<seg xml:id="KR2o0025_tls_023-576a.56">裁為新傳，</seg>
<seg xml:id="KR2o0025_tls_023-576a.57">而於法所應刪之事，</seg>
<seg xml:id="KR2o0025_tls_023-576a.58">未便遽刪者，</seg>
<seg xml:id="KR2o0025_tls_023-576a.59">亦與作為雙行小字，</seg>
<seg xml:id="KR2o0025_tls_023-576a.60">並作者姓氏，</seg>
<seg xml:id="KR2o0025_tls_023-576a.61">及刪潤之故，</seg>
<seg xml:id="KR2o0025_tls_023-576a.62">一體附註本文之下。</seg>
<seg xml:id="KR2o0025_tls_023-576a.63">庶幾舊誌徵實之文，</seg>
<seg xml:id="KR2o0025_tls_023-576a.64">不盡刊落，</seg>
<seg xml:id="KR2o0025_tls_023-576a.65">而新誌謹嚴之體，</seg>
<seg xml:id="KR2o0025_tls_023-576a.66">又不相妨矣。</seg>
<seg xml:id="KR2o0025_tls_023-576a.67">其原文不甚散漫，</seg>
<seg xml:id="KR2o0025_tls_023-576a.68">尚合謹嚴之例者，</seg>
<seg xml:id="KR2o0025_tls_023-576a.69">一仍其舊，</seg>
<seg xml:id="KR2o0025_tls_023-576a.70">以見本非好為更張也。</seg>
</p>
<p>
<seg xml:id="KR2o0025_tls_023-577a.1">九，</seg>
<seg xml:id="KR2o0025_tls_023-577a.2">議標題。</seg>
<seg xml:id="KR2o0025_tls_023-577a.3">近行誌乘，</seg>
<seg xml:id="KR2o0025_tls_023-577a.4">去取失倫，</seg>
<seg xml:id="KR2o0025_tls_023-577a.5">蕪陋不足觀采者，</seg>
<seg xml:id="KR2o0025_tls_023-577a.6">不特文無體要，</seg>
<seg xml:id="KR2o0025_tls_023-577a.7">即其標題，</seg>
<seg xml:id="KR2o0025_tls_023-577a.8">先已不得史法也。</seg>
<seg xml:id="KR2o0025_tls_023-577a.9">如采典故而作考，</seg>
<seg xml:id="KR2o0025_tls_023-577a.10">則天文、地理、禮儀、食貨數大端，</seg>
<seg xml:id="KR2o0025_tls_023-577a.11">本足以該一切細目。</seg>
<seg xml:id="KR2o0025_tls_023-577a.12">而今人每好分析，</seg>
<seg xml:id="KR2o0025_tls_023-577a.13">於是天文則分星野占候為兩誌，</seg>
<seg xml:id="KR2o0025_tls_023-577a.14">於地理又分疆域山川為數篇，</seg>
<seg xml:id="KR2o0025_tls_023-577a.15">連編累牘，</seg>
<seg xml:id="KR2o0025_tls_023-577a.16">動分幾十門類。</seg>
<seg xml:id="KR2o0025_tls_023-577a.17">夫《史》、《漢》八書十誌之例具在，</seg>
<seg xml:id="KR2o0025_tls_023-577a.18">曷常作如是之繁碎哉？</seg>
<seg xml:id="KR2o0025_tls_023-577a.19">如訪人物而立傳，</seg>
<seg xml:id="KR2o0025_tls_023-577a.20">則名宦、鄉賢、儒林、卓行數端，</seg>
<seg xml:id="KR2o0025_tls_023-577a.21">本不足以該古今人類。</seg>
<seg xml:id="KR2o0025_tls_023-577a.22">而今人每好合並，</seg>
<seg xml:id="KR2o0025_tls_023-577a.23">於是得一逸才，</seg>
<seg xml:id="KR2o0025_tls_023-577a.24">不問其行業如何超卓，</seg>
<seg xml:id="KR2o0025_tls_023-577a.25">而先擬其有何色目可歸；</seg>
<seg xml:id="KR2o0025_tls_023-577a.26">得一全才，</seg>
<seg xml:id="KR2o0025_tls_023-577a.27">不問其學行如何兼至，</seg>
<seg xml:id="KR2o0025_tls_023-577a.28">而先擬其歸何門類為重；</seg>
<seg xml:id="KR2o0025_tls_023-577a.29">牴牾牽強，</seg>
<seg xml:id="KR2o0025_tls_023-577a.30">以類括之。</seg>
<seg xml:id="KR2o0025_tls_023-577a.31">夫歷史合傳獨傳之文具在，</seg>
<seg xml:id="KR2o0025_tls_023-577a.32">曷嘗必首標其色目哉？</seg>
<seg xml:id="KR2o0025_tls_023-577a.33">所以然者，</seg>
<seg xml:id="KR2o0025_tls_023-577a.34">良由典故證據諸文，</seg>
<seg xml:id="KR2o0025_tls_023-577a.35">不隸本考而隸藝文誌，</seg>
<seg xml:id="KR2o0025_tls_023-577a.36">則事無原委，</seg>
<seg xml:id="KR2o0025_tls_023-577a.37">不得不散著焉，</seg>
<seg xml:id="KR2o0025_tls_023-577a.38">以藏其茍簡之羞。</seg>
<seg xml:id="KR2o0025_tls_023-577a.39">行狀碑版諸文，</seg>
<seg xml:id="KR2o0025_tls_023-577a.40">不隸本傳而隸藝文誌，</seg>
<seg xml:id="KR2o0025_tls_023-577a.41">則人無全傳，</seg>
<seg xml:id="KR2o0025_tls_023-577a.42">不得不強合焉，</seg>
<seg xml:id="KR2o0025_tls_023-577a.43">以足其款目之數。</seg>
<seg xml:id="KR2o0025_tls_023-577a.44">故誌體壞於標題不得史法，</seg>
<seg xml:id="KR2o0025_tls_023-577a.45">標題壞於藝文不合史例；</seg>
<seg xml:id="KR2o0025_tls_023-577a.46">而藝文不合史例之原，</seg>
<seg xml:id="KR2o0025_tls_023-577a.47">則又原於創修郡縣誌時，</seg>
<seg xml:id="KR2o0025_tls_023-577a.48">誤仿名山圖誌之廣載詩文也。</seg>
<seg xml:id="KR2o0025_tls_023-577a.49">夫誌州縣與誌名山不同。</seg>
<seg xml:id="KR2o0025_tls_023-577a.50">彼以形勝景物為主，</seg>
<seg xml:id="KR2o0025_tls_023-577a.51">描摩宛肖為工，</seg>
<seg xml:id="KR2o0025_tls_023-577a.52">崖顛之碑，</seg>
<seg xml:id="KR2o0025_tls_023-577a.53">壁陰之記，</seg>
<seg xml:id="KR2o0025_tls_023-577a.54">以及雷電鬼怪之跡，</seg>
<seg xml:id="KR2o0025_tls_023-577a.55">洞天符檢之文，</seg>
<seg xml:id="KR2o0025_tls_023-577a.56">與夫今古名流遊覽登眺之作，</seg>
<seg xml:id="KR2o0025_tls_023-577a.57">收無孑遺，</seg>
<seg xml:id="KR2o0025_tls_023-577a.58">即徵奧博，</seg>
<seg xml:id="KR2o0025_tls_023-577a.59">蓋原無所用史法也。</seg>
<seg xml:id="KR2o0025_tls_023-577a.60">若夫州縣誌乘，</seg>
<seg xml:id="KR2o0025_tls_023-577a.61">即當時一國之書，</seg>
<seg xml:id="KR2o0025_tls_023-577a.62">民人社稷，</seg>
<seg xml:id="KR2o0025_tls_023-577a.63">政教典故，</seg>
<seg xml:id="KR2o0025_tls_023-577a.64">所用甚廣，</seg>
<seg xml:id="KR2o0025_tls_023-577a.65">豈可與彼一例？</seg>
<seg xml:id="KR2o0025_tls_023-577a.66">而有明以來，</seg>
<seg xml:id="KR2o0025_tls_023-577a.67">相沿不改，</seg>
<seg xml:id="KR2o0025_tls_023-577a.68">故州縣誌乘，</seg>
<seg xml:id="KR2o0025_tls_023-577a.69">雖有彼善於此，</seg>
<seg xml:id="KR2o0025_tls_023-577a.70">而卒鮮卓然獨斷，</seg>
<seg xml:id="KR2o0025_tls_023-577a.71">裁定史例，</seg>
<seg xml:id="KR2o0025_tls_023-577a.72">可垂法式者。</seg>
<seg xml:id="KR2o0025_tls_023-577a.73">今日尤當一破夙習，</seg>
<seg xml:id="KR2o0025_tls_023-577a.74">以還正史體裁者也。</seg>
</p>
<p>
<seg xml:id="KR2o0025_tls_023-578a.1">十，</seg>
<seg xml:id="KR2o0025_tls_023-578a.2">議外編。</seg>
<seg xml:id="KR2o0025_tls_023-578a.3">廿一史中，</seg>
<seg xml:id="KR2o0025_tls_023-578a.4">紀表誌傳四體而外，</seg>
<seg xml:id="KR2o0025_tls_023-578a.5">《晉書》有載記，</seg>
<seg xml:id="KR2o0025_tls_023-578a.6">《五代史》有附錄，</seg>
<seg xml:id="KR2o0025_tls_023-578a.7">《遼史》有《國語解》，</seg>
<seg xml:id="KR2o0025_tls_023-578a.8">至本朝纂修《明史》，</seg>
<seg xml:id="KR2o0025_tls_023-578a.9">亦於年表之外，</seg>
<seg xml:id="KR2o0025_tls_023-578a.10">又有圖式；</seg>
<seg xml:id="KR2o0025_tls_023-578a.11">所用雖各不同，</seg>
<seg xml:id="KR2o0025_tls_023-578a.12">要皆例以義起，</seg>
<seg xml:id="KR2o0025_tls_023-578a.13">期於無遺無濫者也。</seg>
<seg xml:id="KR2o0025_tls_023-578a.14">邑誌猥並錯雜，</seg>
<seg xml:id="KR2o0025_tls_023-578a.15">使同稗野小說，</seg>
<seg xml:id="KR2o0025_tls_023-578a.16">固非正體；</seg>
<seg xml:id="KR2o0025_tls_023-578a.17">若遽以國史簡嚴之例處之，</seg>
<seg xml:id="KR2o0025_tls_023-578a.18">又非廣收以備約取之意。</seg>
<seg xml:id="KR2o0025_tls_023-578a.19">凡事屬瑣屑而不可或遺者，</seg>
<seg xml:id="KR2o0025_tls_023-578a.20">如一產三男，</seg>
<seg xml:id="KR2o0025_tls_023-578a.21">人壽百歲，</seg>
<seg xml:id="KR2o0025_tls_023-578a.22">神仙蹤跡，</seg>
<seg xml:id="KR2o0025_tls_023-578a.23">科第盛事，</seg>
<seg xml:id="KR2o0025_tls_023-578a.24">一切新奇可喜之傳，</seg>
<seg xml:id="KR2o0025_tls_023-578a.25">雖非史體所重，</seg>
<seg xml:id="KR2o0025_tls_023-578a.26">亦難遽議刊落；</seg>
<seg xml:id="KR2o0025_tls_023-578a.27">當於正傳之後，</seg>
<seg xml:id="KR2o0025_tls_023-578a.28">用雜著體，</seg>
<seg xml:id="KR2o0025_tls_023-578a.29">零星紀錄，</seg>
<seg xml:id="KR2o0025_tls_023-578a.30">或名外編，</seg>
<seg xml:id="KR2o0025_tls_023-578a.31">或名雜記，</seg>
<seg xml:id="KR2o0025_tls_023-578a.32">另成一體，</seg>
<seg xml:id="KR2o0025_tls_023-578a.33">使纖夥饤饾，</seg>
<seg xml:id="KR2o0025_tls_023-578a.34">先有門類可歸，</seg>
<seg xml:id="KR2o0025_tls_023-578a.35">正以釐清正載之體裁也。</seg>
<seg xml:id="KR2o0025_tls_023-578a.36">謠歌諺語，</seg>
<seg xml:id="KR2o0025_tls_023-578a.37">巷說街談，</seg>
<seg xml:id="KR2o0025_tls_023-578a.38">茍有可觀，</seg>
<seg xml:id="KR2o0025_tls_023-578a.39">皆用此律。</seg>
</p>
<p>
<seg xml:id="KR2o0025_tls_023-579a.1">甲申冬杪，</seg>
<seg xml:id="KR2o0025_tls_023-579a.2">天門胡明府議修縣誌，</seg>
<seg xml:id="KR2o0025_tls_023-579a.3">因作此篇，</seg>
<seg xml:id="KR2o0025_tls_023-579a.4">以附商榷。</seg>
<seg xml:id="KR2o0025_tls_023-579a.5">其論筆削義例大意，</seg>
<seg xml:id="KR2o0025_tls_023-579a.6">與舊《答甄秀才》前後兩書相出入。</seg>
<seg xml:id="KR2o0025_tls_023-579a.7">而此議前五條，</seg>
<seg xml:id="KR2o0025_tls_023-579a.8">則先事之事宜，</seg>
<seg xml:id="KR2o0025_tls_023-579a.9">有彼書所不及者。</seg>
<seg xml:id="KR2o0025_tls_023-579a.10">若彼書所條，</seg>
<seg xml:id="KR2o0025_tls_023-579a.11">此議亦不盡入，</seg>
<seg xml:id="KR2o0025_tls_023-579a.12">則此乃就事論事，</seg>
<seg xml:id="KR2o0025_tls_023-579a.13">而餘意推廣於纂修之外者，</seg>
<seg xml:id="KR2o0025_tls_023-579a.14">所未遑也。</seg>
<seg xml:id="KR2o0025_tls_023-579a.15">至論俗例拘牽之病，</seg>
<seg xml:id="KR2o0025_tls_023-579a.16">此較前書為暢；</seg>
<seg xml:id="KR2o0025_tls_023-579a.17">而藝文一誌，</seg>
<seg xml:id="KR2o0025_tls_023-579a.18">反覆論之特詳。</seg>
<seg xml:id="KR2o0025_tls_023-579a.19">是又歷考俗例受病之原，</seg>
<seg xml:id="KR2o0025_tls_023-579a.20">皆不出此，</seg>
<seg xml:id="KR2o0025_tls_023-579a.21">故欲為是拔本塞源之論，</seg>
<seg xml:id="KR2o0025_tls_023-579a.22">而斷行新定義例，</seg>
<seg xml:id="KR2o0025_tls_023-579a.23">初非好為更張耳。</seg>
<seg xml:id="KR2o0025_tls_023-579a.24">閱者取二書而互考焉，</seg>
<seg xml:id="KR2o0025_tls_023-579a.25">從事編纂之中，</seg>
<seg xml:id="KR2o0025_tls_023-579a.26">庶幾小有裨補雲<note>自跋</note>。</seg>
</p>
<p>
<seg xml:id="KR2o0025_tls_023-580a.1">天門縣誌藝文考序(藝文論附)</seg>
</p>
<p>
<seg xml:id="KR2o0025_tls_023-581a.1">嗚呼！</seg>
<seg xml:id="KR2o0025_tls_023-581a.2">藝文一考，</seg>
<seg xml:id="KR2o0025_tls_023-581a.3">非第誌文之盛，</seg>
<seg xml:id="KR2o0025_tls_023-581a.4">且以慨其衰也。</seg>
<seg xml:id="KR2o0025_tls_023-581a.5">有誌之士，</seg>
<seg xml:id="KR2o0025_tls_023-581a.6">負其胸中之奇，</seg>
<seg xml:id="KR2o0025_tls_023-581a.7">至於牴牾掎撅，</seg>
<seg xml:id="KR2o0025_tls_023-581a.8">不得已而見之於文，</seg>
<seg xml:id="KR2o0025_tls_023-581a.9">傷已！</seg>
<seg xml:id="KR2o0025_tls_023-581a.10">乃其所謂文者，</seg>
<seg xml:id="KR2o0025_tls_023-581a.11">往往竭數十年螢燈雪案，</seg>
<seg xml:id="KR2o0025_tls_023-581a.12">苦雨淒風，</seg>
<seg xml:id="KR2o0025_tls_023-581a.13">所與刻肝腎，</seg>
<seg xml:id="KR2o0025_tls_023-581a.14">耗心血，</seg>
<seg xml:id="KR2o0025_tls_023-581a.15">而鄭重以出者。</seg>
<seg xml:id="KR2o0025_tls_023-581a.16">曾不數世，</seg>
<seg xml:id="KR2o0025_tls_023-581a.17">而一觚拓落，</seg>
<seg xml:id="KR2o0025_tls_023-581a.18">存沒人間，</seg>
<seg xml:id="KR2o0025_tls_023-581a.19">冷露飄風，</seg>
<seg xml:id="KR2o0025_tls_023-581a.20">同歸於盡，</seg>
<seg xml:id="KR2o0025_tls_023-581a.21">可勝慨哉！</seg>
<seg xml:id="KR2o0025_tls_023-581a.22">幸而輶軒載筆，</seg>
<seg xml:id="KR2o0025_tls_023-581a.23">得以傳示來茲。</seg>
<seg xml:id="KR2o0025_tls_023-581a.24">然漢史所錄，</seg>
<seg xml:id="KR2o0025_tls_023-581a.25">《隋誌》闕亡者若而人；</seg>
<seg xml:id="KR2o0025_tls_023-581a.26">《隋誌》所錄，</seg>
<seg xml:id="KR2o0025_tls_023-581a.27">《唐書》殘逸者若干家；</seg>
<seg xml:id="KR2o0025_tls_023-581a.28">《崇文總目》，</seg>
<seg xml:id="KR2o0025_tls_023-581a.29">《中興書目》，</seg>
<seg xml:id="KR2o0025_tls_023-581a.30">《文淵閣目》，</seg>
<seg xml:id="KR2o0025_tls_023-581a.31">上下千年，</seg>
<seg xml:id="KR2o0025_tls_023-581a.32">大率稱是。</seg>
<seg xml:id="KR2o0025_tls_023-581a.33">豈造物忌才，</seg>
<seg xml:id="KR2o0025_tls_023-581a.34">精華欲秘歟？</seg>
<seg xml:id="KR2o0025_tls_023-581a.35">抑所撰述，</seg>
<seg xml:id="KR2o0025_tls_023-581a.36">精采不稱，</seg>
<seg xml:id="KR2o0025_tls_023-581a.37">不足傳久遠歟？</seg>
<seg xml:id="KR2o0025_tls_023-581a.38">而兩漢以下，</seg>
<seg xml:id="KR2o0025_tls_023-581a.39">百家叢脞，</seg>
<seg xml:id="KR2o0025_tls_023-581a.40">雅俗雜揉，</seg>
<seg xml:id="KR2o0025_tls_023-581a.41">猥鄙瑣屑之談，</seg>
<seg xml:id="KR2o0025_tls_023-581a.42">亦具有存者，</seg>
<seg xml:id="KR2o0025_tls_023-581a.43">則其中亦自有幸不幸焉。</seg>
<seg xml:id="KR2o0025_tls_023-581a.44">《景陵舊誌》，</seg>
<seg xml:id="KR2o0025_tls_023-581a.45">藝文不載書目，</seg>
<seg xml:id="KR2o0025_tls_023-581a.46">故前人著作，</seg>
<seg xml:id="KR2o0025_tls_023-581a.47">未盡搜羅；</seg>
<seg xml:id="KR2o0025_tls_023-581a.48">而本傳附錄生平著書，</seg>
<seg xml:id="KR2o0025_tls_023-581a.49">今亦不少概見。</seg>
<seg xml:id="KR2o0025_tls_023-581a.50">然則斯考所采，</seg>
<seg xml:id="KR2o0025_tls_023-581a.51">更閱三數十年，</seg>
<seg xml:id="KR2o0025_tls_023-581a.52">其散逸遺亡，</seg>
<seg xml:id="KR2o0025_tls_023-581a.53">視今又何如耶？</seg>
<seg xml:id="KR2o0025_tls_023-581a.54">此余之所以重為諸家惜也。</seg>
<seg xml:id="KR2o0025_tls_023-581a.55">今采摭諸家，</seg>
<seg xml:id="KR2o0025_tls_023-581a.56">勒為一考，</seg>
<seg xml:id="KR2o0025_tls_023-581a.57">厥類有四：</seg>
<seg xml:id="KR2o0025_tls_023-581a.58">曰經，</seg>
<seg xml:id="KR2o0025_tls_023-581a.59">曰史，</seg>
<seg xml:id="KR2o0025_tls_023-581a.60">曰子，</seg>
<seg xml:id="KR2o0025_tls_023-581a.61">曰集。</seg>
<seg xml:id="KR2o0025_tls_023-581a.62">其別有三：</seg>
<seg xml:id="KR2o0025_tls_023-581a.63">曰傳世，</seg>
<seg xml:id="KR2o0025_tls_023-581a.64">曰藏家，</seg>
<seg xml:id="KR2o0025_tls_023-581a.65">俱分隸四部；</seg>
<seg xml:id="KR2o0025_tls_023-581a.66">曰亡逸，</seg>
<seg xml:id="KR2o0025_tls_023-581a.67">別自為類，</seg>
<seg xml:id="KR2o0025_tls_023-581a.68">附篇末。</seg>
</p>
<p>
<seg xml:id="KR2o0025_tls_023-582a.1">論曰：</seg>
<seg xml:id="KR2o0025_tls_023-582a.2">近誌藝文，</seg>
<seg xml:id="KR2o0025_tls_023-582a.3">一變古法，</seg>
<seg xml:id="KR2o0025_tls_023-582a.4">類萃詩文，</seg>
<seg xml:id="KR2o0025_tls_023-582a.5">而不載書目，</seg>
<seg xml:id="KR2o0025_tls_023-582a.6">非無意也。</seg>
<seg xml:id="KR2o0025_tls_023-582a.7">文章匯次甲乙成編，</seg>
<seg xml:id="KR2o0025_tls_023-582a.8">其有裨於史事者，</seg>
<seg xml:id="KR2o0025_tls_023-582a.9">事以旁證而易詳，</seg>
<seg xml:id="KR2o0025_tls_023-582a.10">文以兼收而大備。</seg>
<seg xml:id="KR2o0025_tls_023-582a.11">故昭明以後，</seg>
<seg xml:id="KR2o0025_tls_023-582a.12">唐有《文苑》，</seg>
<seg xml:id="KR2o0025_tls_023-582a.13">宋有《文鑒》，</seg>
<seg xml:id="KR2o0025_tls_023-582a.14">元有《文類》，</seg>
<seg xml:id="KR2o0025_tls_023-582a.15">括代總選，</seg>
<seg xml:id="KR2o0025_tls_023-582a.16">雅俗互陳，</seg>
<seg xml:id="KR2o0025_tls_023-582a.17">凡以輔正史，</seg>
<seg xml:id="KR2o0025_tls_023-582a.18">廣見聞，</seg>
<seg xml:id="KR2o0025_tls_023-582a.19">昭文章也。</seg>
<seg xml:id="KR2o0025_tls_023-582a.20">第十五《國風》，</seg>
<seg xml:id="KR2o0025_tls_023-582a.21">十二《國語》，</seg>
<seg xml:id="KR2o0025_tls_023-582a.22">固宜各有成書，</seg>
<seg xml:id="KR2o0025_tls_023-582a.23">理無可雜。</seg>
<seg xml:id="KR2o0025_tls_023-582a.24">近世多仿《國語》而修邑誌，</seg>
<seg xml:id="KR2o0025_tls_023-582a.25">不聞仿《國風》而匯輯一邑詩文，</seg>
<seg xml:id="KR2o0025_tls_023-582a.26">以為專集；</seg>
<seg xml:id="KR2o0025_tls_023-582a.27">此其所以愛不忍刪，</seg>
<seg xml:id="KR2o0025_tls_023-582a.28">牽率牴牾，</seg>
<seg xml:id="KR2o0025_tls_023-582a.29">一變藝文成法歟。</seg>
<seg xml:id="KR2o0025_tls_023-582a.30">夫史體尚謹嚴，</seg>
<seg xml:id="KR2o0025_tls_023-582a.31">選事貴博采。</seg>
<seg xml:id="KR2o0025_tls_023-582a.32">以此詩文攔入誌乘，</seg>
<seg xml:id="KR2o0025_tls_023-582a.33">已覺繁多，</seg>
<seg xml:id="KR2o0025_tls_023-582a.34">而以選例推之，</seg>
<seg xml:id="KR2o0025_tls_023-582a.35">則又方嫌其少。</seg>
<seg xml:id="KR2o0025_tls_023-582a.36">然則二者自宜各為成書，</seg>
<seg xml:id="KR2o0025_tls_023-582a.37">交相裨佐明矣。</seg>
<seg xml:id="KR2o0025_tls_023-582a.38">至著作部目，</seg>
<seg xml:id="KR2o0025_tls_023-582a.39">所關至鉅，</seg>
<seg xml:id="KR2o0025_tls_023-582a.40">未宜輕議刊置。</seg>
<seg xml:id="KR2o0025_tls_023-582a.41">故今一用古法，</seg>
<seg xml:id="KR2o0025_tls_023-582a.42">以歸史裁。</seg>
<seg xml:id="KR2o0025_tls_023-582a.43">其文之尤不忍刪者，</seg>
<seg xml:id="KR2o0025_tls_023-582a.44">暫隸附錄。</seg>
<seg xml:id="KR2o0025_tls_023-582a.45">茍踵事增華，</seg>
<seg xml:id="KR2o0025_tls_023-582a.46">更匯成書，</seg>
<seg xml:id="KR2o0025_tls_023-582a.47">以裨誌之不逮，</seg>
<seg xml:id="KR2o0025_tls_023-582a.48">嗚呼！</seg>
<seg xml:id="KR2o0025_tls_023-582a.49">庶有聞風而嗣輯者歟？</seg>
</p>
<p>
<seg xml:id="KR2o0025_tls_023-583a.1">天門縣誌五行考序</seg>
</p>
<p>
<seg xml:id="KR2o0025_tls_023-584a.1">堯水湯旱，</seg>
<seg xml:id="KR2o0025_tls_023-584a.2">聖世不能無災。</seg>
<seg xml:id="KR2o0025_tls_023-584a.3">回星反火，</seg>
<seg xml:id="KR2o0025_tls_023-584a.4">外物豈能為異？</seg>
<seg xml:id="KR2o0025_tls_023-584a.5">然而石鹢必書，</seg>
<seg xml:id="KR2o0025_tls_023-584a.6">螟蝗謹誌者，</seg>
<seg xml:id="KR2o0025_tls_023-584a.7">將以修人事，</seg>
<seg xml:id="KR2o0025_tls_023-584a.8">答天變也。</seg>
<seg xml:id="KR2o0025_tls_023-584a.9">自《援神》、《鉤命》，</seg>
<seg xml:id="KR2o0025_tls_023-584a.10">符讖荒唐，</seg>
<seg xml:id="KR2o0025_tls_023-584a.11">遂失謹嚴。</seg>
<seg xml:id="KR2o0025_tls_023-584a.12">而班、範所錄，</seg>
<seg xml:id="KR2o0025_tls_023-584a.13">一準劉向《洪範》之傳，</seg>
<seg xml:id="KR2o0025_tls_023-584a.14">連類比附，</seg>
<seg xml:id="KR2o0025_tls_023-584a.15">證合人事，</seg>
<seg xml:id="KR2o0025_tls_023-584a.16">雖存警戒，</seg>
<seg xml:id="KR2o0025_tls_023-584a.17">未始無附會矣。</seg>
<seg xml:id="KR2o0025_tls_023-584a.18">夫天人之際，</seg>
<seg xml:id="KR2o0025_tls_023-584a.19">聖人謹焉。</seg>
<seg xml:id="KR2o0025_tls_023-584a.20">春秋二百四十二年，</seg>
<seg xml:id="KR2o0025_tls_023-584a.21">五行災祥，</seg>
<seg xml:id="KR2o0025_tls_023-584a.22">雜出不一；</seg>
<seg xml:id="KR2o0025_tls_023-584a.23">聖人第謹書之，</seg>
<seg xml:id="KR2o0025_tls_023-584a.24">而不與斤斤規合，</seg>
<seg xml:id="KR2o0025_tls_023-584a.25">若者應何事，</seg>
<seg xml:id="KR2o0025_tls_023-584a.26">若者應何人。</seg>
<seg xml:id="KR2o0025_tls_023-584a.27">非不能也，</seg>
<seg xml:id="KR2o0025_tls_023-584a.28">蓋徵應常變之理，</seg>
<seg xml:id="KR2o0025_tls_023-584a.29">存其概，</seg>
<seg xml:id="KR2o0025_tls_023-584a.30">足以警人心，</seg>
<seg xml:id="KR2o0025_tls_023-584a.31">而牽合其事，</seg>
<seg xml:id="KR2o0025_tls_023-584a.32">必至一有不合，</seg>
<seg xml:id="KR2o0025_tls_023-584a.33">或反疑災變之不足畏，</seg>
<seg xml:id="KR2o0025_tls_023-584a.34">毋乃欲謹而反怠歟？</seg>
<seg xml:id="KR2o0025_tls_023-584a.35">草木變異，</seg>
<seg xml:id="KR2o0025_tls_023-584a.36">蟲獸禍孽，</seg>
<seg xml:id="KR2o0025_tls_023-584a.37">史家悉隸五類，</seg>
<seg xml:id="KR2o0025_tls_023-584a.38">列按五事。</seg>
<seg xml:id="KR2o0025_tls_023-584a.39">余以為祥異固有為而作，</seg>
<seg xml:id="KR2o0025_tls_023-584a.40">亦有不必盡然，</seg>
<seg xml:id="KR2o0025_tls_023-584a.41">難以附合者。</seg>
<seg xml:id="KR2o0025_tls_023-584a.42">故據事直書，</seg>
<seg xml:id="KR2o0025_tls_023-584a.43">不分門類，</seg>
<seg xml:id="KR2o0025_tls_023-584a.44">不註徵應，</seg>
<seg xml:id="KR2o0025_tls_023-584a.45">一以年月為次。</seg>
<seg xml:id="KR2o0025_tls_023-584a.46">人事有相關者，</seg>
<seg xml:id="KR2o0025_tls_023-584a.47">雜見他篇，</seg>
<seg xml:id="KR2o0025_tls_023-584a.48">可自得焉。</seg>
</p>
<p>
<seg xml:id="KR2o0025_tls_023-585a.1">天門縣誌學校考序</seg>
</p>
<p>
<seg xml:id="KR2o0025_tls_023-586a.1">闕里備家乘矣，</seg>
<seg xml:id="KR2o0025_tls_023-586a.2">成均輯故事矣。</seg>
<seg xml:id="KR2o0025_tls_023-586a.3">膠庠泮水，</seg>
<seg xml:id="KR2o0025_tls_023-586a.4">寰宇同風，</seg>
<seg xml:id="KR2o0025_tls_023-586a.5">曷事連編采摭，</seg>
<seg xml:id="KR2o0025_tls_023-586a.6">更為專考？</seg>
<seg xml:id="KR2o0025_tls_023-586a.7">抑自兩漢以下，</seg>
<seg xml:id="KR2o0025_tls_023-586a.8">政教各有所崇，</seg>
<seg xml:id="KR2o0025_tls_023-586a.9">而學校有興無廢。</seg>
<seg xml:id="KR2o0025_tls_023-586a.10">披水築宮，</seg>
<seg xml:id="KR2o0025_tls_023-586a.11">拂虡拭履，</seg>
<seg xml:id="KR2o0025_tls_023-586a.12">有事則於中講明而施行之；</seg>
<seg xml:id="KR2o0025_tls_023-586a.13">無事則父老子弟，</seg>
<seg xml:id="KR2o0025_tls_023-586a.14">於以觀遊自淑，</seg>
<seg xml:id="KR2o0025_tls_023-586a.15">而禮法刑政，</seg>
<seg xml:id="KR2o0025_tls_023-586a.16">民彜物則，</seg>
<seg xml:id="KR2o0025_tls_023-586a.17">胥出於是焉。</seg>
<seg xml:id="KR2o0025_tls_023-586a.18">則學校固與吏治相為表裏者也。</seg>
<seg xml:id="KR2o0025_tls_023-586a.19">典型具在，</seg>
<seg xml:id="KR2o0025_tls_023-586a.20">墜緒茫然，</seg>
<seg xml:id="KR2o0025_tls_023-586a.21">撫鐘鼓而想音徽，</seg>
<seg xml:id="KR2o0025_tls_023-586a.22">可以蹶然興矣。</seg>
</p>
<p>
<seg xml:id="KR2o0025_tls_023-587a.1">與石首王明府論誌例</seg>
</p>
<p>
<seg xml:id="KR2o0025_tls_023-588a.1">誌為史裁，</seg>
<seg xml:id="KR2o0025_tls_023-588a.2">全書自有體例。</seg>
<seg xml:id="KR2o0025_tls_023-588a.3">誌中文字，</seg>
<seg xml:id="KR2o0025_tls_023-588a.4">俱關史法，</seg>
<seg xml:id="KR2o0025_tls_023-588a.5">則全書中之命辭措字，</seg>
<seg xml:id="KR2o0025_tls_023-588a.6">亦必有規矩準繩，</seg>
<seg xml:id="KR2o0025_tls_023-588a.7">不可忽也。</seg>
<seg xml:id="KR2o0025_tls_023-588a.8">體例本無一定，</seg>
<seg xml:id="KR2o0025_tls_023-588a.9">但取全書足以自覆，</seg>
<seg xml:id="KR2o0025_tls_023-588a.10">不致互歧；</seg>
<seg xml:id="KR2o0025_tls_023-588a.11">毋庸以意見異同，</seg>
<seg xml:id="KR2o0025_tls_023-588a.12">輕為改易。</seg>
<seg xml:id="KR2o0025_tls_023-588a.13">即原定八門大綱，</seg>
<seg xml:id="KR2o0025_tls_023-588a.14">中分數十子目，</seg>
<seg xml:id="KR2o0025_tls_023-588a.15">略施調劑，</seg>
<seg xml:id="KR2o0025_tls_023-588a.16">亦足自成一家，</seg>
<seg xml:id="KR2o0025_tls_023-588a.17">為目錄以就正矣。</seg>
<seg xml:id="KR2o0025_tls_023-588a.18">惟是記傳敘述之人，</seg>
<seg xml:id="KR2o0025_tls_023-588a.19">皆出史學。</seg>
<seg xml:id="KR2o0025_tls_023-588a.20">史學不講，</seg>
<seg xml:id="KR2o0025_tls_023-588a.21">而記傳敘述之文，</seg>
<seg xml:id="KR2o0025_tls_023-588a.22">全無法度。</seg>
<seg xml:id="KR2o0025_tls_023-588a.23">以至方誌家言，</seg>
<seg xml:id="KR2o0025_tls_023-588a.24">習而不察，</seg>
<seg xml:id="KR2o0025_tls_023-588a.25">不惟文不雅馴，</seg>
<seg xml:id="KR2o0025_tls_023-588a.26">抑亦有害事理。</seg>
<seg xml:id="KR2o0025_tls_023-588a.27">曾子曰：</seg>
<seg xml:id="KR2o0025_tls_023-588a.28">「出辭氣，</seg>
<seg xml:id="KR2o0025_tls_023-588a.29">斯遠鄙倍矣。」</seg>
<seg xml:id="KR2o0025_tls_023-588a.30">鄙則文不雅也，</seg>
<seg xml:id="KR2o0025_tls_023-588a.31">倍則害於事也。</seg>
<seg xml:id="KR2o0025_tls_023-588a.32">文士囿於習氣，</seg>
<seg xml:id="KR2o0025_tls_023-588a.33">各矜所尚，</seg>
<seg xml:id="KR2o0025_tls_023-588a.34">爭強於無形之平奇濃淡。</seg>
<seg xml:id="KR2o0025_tls_023-588a.35">此如人心不同，</seg>
<seg xml:id="KR2o0025_tls_023-588a.36">面目各異，</seg>
<seg xml:id="KR2o0025_tls_023-588a.37">何可爭，</seg>
<seg xml:id="KR2o0025_tls_023-588a.38">亦何必爭哉？</seg>
<seg xml:id="KR2o0025_tls_023-588a.39">惟法度義例，</seg>
<seg xml:id="KR2o0025_tls_023-588a.40">不知斟酌，</seg>
<seg xml:id="KR2o0025_tls_023-588a.41">不惟辭不雅馴，</seg>
<seg xml:id="KR2o0025_tls_023-588a.42">難以行遠；</seg>
<seg xml:id="KR2o0025_tls_023-588a.43">抑且害於事理，</seg>
<seg xml:id="KR2o0025_tls_023-588a.44">失其所以為言。</seg>
<seg xml:id="KR2o0025_tls_023-588a.45">今既隨文改正，</seg>
<seg xml:id="KR2o0025_tls_023-588a.46">附商榷矣。</seg>
<seg xml:id="KR2o0025_tls_023-588a.47">恐未悉所以必改之故，</seg>
<seg xml:id="KR2o0025_tls_023-588a.48">約舉數端，</seg>
<seg xml:id="KR2o0025_tls_023-588a.49">以為梗概。</seg>
<seg xml:id="KR2o0025_tls_023-588a.50">則不惟誌例潔清，</seg>
<seg xml:id="KR2o0025_tls_023-588a.51">即推而及於記傳敘述之文，</seg>
<seg xml:id="KR2o0025_tls_023-588a.52">亦無不可以明白峻潔，</seg>
<seg xml:id="KR2o0025_tls_023-588a.53">切實有用，</seg>
<seg xml:id="KR2o0025_tls_023-588a.54">不致虛文害實事矣。</seg>
</p>
<p>
<seg xml:id="KR2o0025_tls_023-589a.1">如《石首縣誌》，</seg>
<seg xml:id="KR2o0025_tls_023-589a.2">舉文動稱石邑，</seg>
<seg xml:id="KR2o0025_tls_023-589a.3">害於事也。</seg>
<seg xml:id="KR2o0025_tls_023-589a.4">地名兩字，</seg>
<seg xml:id="KR2o0025_tls_023-589a.5">摘取一字，</seg>
<seg xml:id="KR2o0025_tls_023-589a.6">則同一字者，</seg>
<seg xml:id="KR2o0025_tls_023-589a.7">何所分別？</seg>
<seg xml:id="KR2o0025_tls_023-589a.8">即如石首言石，</seg>
<seg xml:id="KR2o0025_tls_023-589a.9">則古之縣名，</seg>
<seg xml:id="KR2o0025_tls_023-589a.10">漢有石成，</seg>
<seg xml:id="KR2o0025_tls_023-589a.11">齊有石秋，</seg>
<seg xml:id="KR2o0025_tls_023-589a.12">隋有石南，</seg>
<seg xml:id="KR2o0025_tls_023-589a.13">唐有石巖，</seg>
<seg xml:id="KR2o0025_tls_023-589a.14">今四川有石柱廳，</seg>
<seg xml:id="KR2o0025_tls_023-589a.15">雲南有石屏州，</seg>
<seg xml:id="KR2o0025_tls_023-589a.16">山西有石樓縣，</seg>
<seg xml:id="KR2o0025_tls_023-589a.17">江南有石埭縣，</seg>
<seg xml:id="KR2o0025_tls_023-589a.18">江西、廣東又俱有石城縣，</seg>
<seg xml:id="KR2o0025_tls_023-589a.19">後之觀者，</seg>
<seg xml:id="KR2o0025_tls_023-589a.20">何由而知為今石首也？</seg>
<seg xml:id="KR2o0025_tls_023-589a.21">至以縣稱邑，</seg>
<seg xml:id="KR2o0025_tls_023-589a.22">亦習而不察其實，</seg>
<seg xml:id="KR2o0025_tls_023-589a.23">不可訓也。</seg>
<seg xml:id="KR2o0025_tls_023-589a.24">邑者城堡之通稱，</seg>
<seg xml:id="KR2o0025_tls_023-589a.25">大而都城省城府州之城，</seg>
<seg xml:id="KR2o0025_tls_023-589a.26">皆可稱邑。</seg>
<seg xml:id="KR2o0025_tls_023-589a.27">《詩》稱京邑，</seg>
<seg xml:id="KR2o0025_tls_023-589a.28">春秋諸國通好，</seg>
<seg xml:id="KR2o0025_tls_023-589a.29">自稱敝邑，</seg>
<seg xml:id="KR2o0025_tls_023-589a.30">豈專為今縣名乎？</seg>
<seg xml:id="KR2o0025_tls_023-589a.31">小而鄉村築堡，</seg>
<seg xml:id="KR2o0025_tls_023-589a.32">十家之聚，</seg>
<seg xml:id="KR2o0025_tls_023-589a.33">皆可稱邑，</seg>
<seg xml:id="KR2o0025_tls_023-589a.34">亦豈為縣治邪？</seg>
</p>
<p>
<seg xml:id="KR2o0025_tls_023-590a.1">至稱今知縣為知某縣事，</seg>
<seg xml:id="KR2o0025_tls_023-590a.2">亦非實也。</seg>
<seg xml:id="KR2o0025_tls_023-590a.3">宋以京朝官知外縣事，</seg>
<seg xml:id="KR2o0025_tls_023-590a.4">體視縣令為尊，</seg>
<seg xml:id="KR2o0025_tls_023-590a.5">結銜猶帶京秩，</seg>
<seg xml:id="KR2o0025_tls_023-590a.6">故曰某官知某縣事耳。</seg>
<seg xml:id="KR2o0025_tls_023-590a.7">今若襲用其稱，</seg>
<seg xml:id="KR2o0025_tls_023-590a.8">後人必以宋制疑今制矣。</seg>
<seg xml:id="KR2o0025_tls_023-590a.9">若邑侯、邑大夫，</seg>
<seg xml:id="KR2o0025_tls_023-590a.10">則治下尊之之辭；</seg>
<seg xml:id="KR2o0025_tls_023-590a.11">施於辭章則可，</seg>
<seg xml:id="KR2o0025_tls_023-590a.12">用以敘事，</seg>
<seg xml:id="KR2o0025_tls_023-590a.13">鄙且倍矣。</seg>
<seg xml:id="KR2o0025_tls_023-590a.14">邑宰則春秋之官，</seg>
<seg xml:id="KR2o0025_tls_023-590a.15">雖漢人施於碑刻，</seg>
<seg xml:id="KR2o0025_tls_023-590a.16">畢竟不可為訓。</seg>
<seg xml:id="KR2o0025_tls_023-590a.17">令尹亦古官名，</seg>
<seg xml:id="KR2o0025_tls_023-590a.18">不可濫用以疑後人也。</seg>
<seg xml:id="KR2o0025_tls_023-590a.19">官稱不用制度而多文語，</seg>
<seg xml:id="KR2o0025_tls_023-590a.20">大有害於事理。</seg>
<seg xml:id="KR2o0025_tls_023-590a.21">曾記有稱人先世為司馬公者，</seg>
<seg xml:id="KR2o0025_tls_023-590a.22">適欲考其先世，</seg>
<seg xml:id="KR2o0025_tls_023-590a.23">為之迷悶數日，</seg>
<seg xml:id="KR2o0025_tls_023-590a.24">不得其解。</seg>
<seg xml:id="KR2o0025_tls_023-590a.25">蓋流俗好用文語，</seg>
<seg xml:id="KR2o0025_tls_023-590a.26">以《周官》司馬，</seg>
<seg xml:id="KR2o0025_tls_023-590a.27">名今之兵部；</seg>
<seg xml:id="KR2o0025_tls_023-590a.28">然尚書侍郎與其屬官，</seg>
<seg xml:id="KR2o0025_tls_023-590a.29">皆可通名司馬，</seg>
<seg xml:id="KR2o0025_tls_023-590a.30">已難分矣。</seg>
<seg xml:id="KR2o0025_tls_023-590a.31">又府同知，</seg>
<seg xml:id="KR2o0025_tls_023-590a.32">俗稱亦為司馬，</seg>
<seg xml:id="KR2o0025_tls_023-590a.33">州同亦有州司馬之稱。</seg>
<seg xml:id="KR2o0025_tls_023-590a.34">自兵部尚書以至州同，</seg>
<seg xml:id="KR2o0025_tls_023-590a.35">其官相懸絕矣。</seg>
<seg xml:id="KR2o0025_tls_023-590a.36">司馬公三字，</seg>
<seg xml:id="KR2o0025_tls_023-590a.37">今人已不能辨為何官，</seg>
<seg xml:id="KR2o0025_tls_023-590a.38">況後世乎？</seg>
<seg xml:id="KR2o0025_tls_023-590a.39">以古成均稱今之國子監生，</seg>
<seg xml:id="KR2o0025_tls_023-590a.40">以古庠序稱今之廩增附生。</seg>
<seg xml:id="KR2o0025_tls_023-590a.41">明經本與進士分科，</seg>
<seg xml:id="KR2o0025_tls_023-590a.42">而今為貢生通號，</seg>
<seg xml:id="KR2o0025_tls_023-590a.43">然恩、拔、副、歲、優、功、廩、增、附、例十等，</seg>
<seg xml:id="KR2o0025_tls_023-590a.44">分別則不可知矣。</seg>
<seg xml:id="KR2o0025_tls_023-590a.45">通顯貴官，</seg>
<seg xml:id="KR2o0025_tls_023-590a.46">則謚率恭文懿敏；</seg>
<seg xml:id="KR2o0025_tls_023-590a.47">文人學子，</seg>
<seg xml:id="KR2o0025_tls_023-590a.48">號多峰巖溪泉。</seg>
<seg xml:id="KR2o0025_tls_023-590a.49">謚則稱公，</seg>
<seg xml:id="KR2o0025_tls_023-590a.50">號則先生處士，</seg>
<seg xml:id="KR2o0025_tls_023-590a.51">或如上壽祝辭，</seg>
<seg xml:id="KR2o0025_tls_023-590a.52">或似薦亡告牒，</seg>
<seg xml:id="KR2o0025_tls_023-590a.53">其體不知從何而來。</seg>
<seg xml:id="KR2o0025_tls_023-590a.54">項籍曰：</seg>
<seg xml:id="KR2o0025_tls_023-590a.55">「書足以記姓名。」</seg>
<seg xml:id="KR2o0025_tls_023-590a.56">今讀其書，</seg>
<seg xml:id="KR2o0025_tls_023-590a.57">見其事，</seg>
<seg xml:id="KR2o0025_tls_023-590a.58">而不知其人何名，</seg>
<seg xml:id="KR2o0025_tls_023-590a.59">豈可為史家書事法歟？</seg>
</p>
<p>
<seg xml:id="KR2o0025_tls_023-591a.1">又如雙名止稱一字，</seg>
<seg xml:id="KR2o0025_tls_023-591a.2">古人已久摘其非。</seg>
<seg xml:id="KR2o0025_tls_023-591a.3">如杜臺柳稱卿，</seg>
<seg xml:id="KR2o0025_tls_023-591a.4">則語不完，</seg>
<seg xml:id="KR2o0025_tls_023-591a.5">而荀卿、虞卿，</seg>
<seg xml:id="KR2o0025_tls_023-591a.6">皆可通用。</seg>
<seg xml:id="KR2o0025_tls_023-591a.7">安重榮稱榮，</seg>
<seg xml:id="KR2o0025_tls_023-591a.8">則語不完，</seg>
<seg xml:id="KR2o0025_tls_023-591a.9">而桓榮、寇榮，</seg>
<seg xml:id="KR2o0025_tls_023-591a.10">皆可通用。</seg>
<seg xml:id="KR2o0025_tls_023-591a.11">至去疾稱疾，</seg>
<seg xml:id="KR2o0025_tls_023-591a.12">無忌稱忌，</seg>
<seg xml:id="KR2o0025_tls_023-591a.13">不害稱害，</seg>
<seg xml:id="KR2o0025_tls_023-591a.14">且與命名之意相反，</seg>
<seg xml:id="KR2o0025_tls_023-591a.15">豈尚得謂其人歟？</seg>
<seg xml:id="KR2o0025_tls_023-591a.16">婦女有名者稱名，</seg>
<seg xml:id="KR2o0025_tls_023-591a.17">無名者稱姓。</seg>
<seg xml:id="KR2o0025_tls_023-591a.18">《左》、《史》以來，</seg>
<seg xml:id="KR2o0025_tls_023-591a.19">未有改者。</seg>
<seg xml:id="KR2o0025_tls_023-591a.20">今誌家乃去姓而稱氏，</seg>
<seg xml:id="KR2o0025_tls_023-591a.21">甚至稱為該氏，</seg>
<seg xml:id="KR2o0025_tls_023-591a.22">則於義為不通，</seg>
<seg xml:id="KR2o0025_tls_023-591a.23">而於文亦鄙塞也。</seg>
<seg xml:id="KR2o0025_tls_023-591a.24">今世為節烈婦女撰文，</seg>
<seg xml:id="KR2o0025_tls_023-591a.25">往往不稱姓氏，</seg>
<seg xml:id="KR2o0025_tls_023-591a.26">而即以節婦烈女稱之，</seg>
<seg xml:id="KR2o0025_tls_023-591a.27">尤害理也。</seg>
<seg xml:id="KR2o0025_tls_023-591a.28">婦人守節，</seg>
<seg xml:id="KR2o0025_tls_023-591a.29">比於男子抒忠；</seg>
<seg xml:id="KR2o0025_tls_023-591a.30">使為逢、比諸公撰傳，</seg>
<seg xml:id="KR2o0025_tls_023-591a.31">不稱逢、比之名，</seg>
<seg xml:id="KR2o0025_tls_023-591a.32">而稱忠臣雲雲，</seg>
<seg xml:id="KR2o0025_tls_023-591a.33">有是理乎？</seg>
<seg xml:id="KR2o0025_tls_023-591a.34">經生之為時藝，</seg>
<seg xml:id="KR2o0025_tls_023-591a.35">首用二語破題。</seg>
<seg xml:id="KR2o0025_tls_023-591a.36">破題例不書名，</seg>
<seg xml:id="KR2o0025_tls_023-591a.37">先師則稱聖人，</seg>
<seg xml:id="KR2o0025_tls_023-591a.38">弟子則稱賢者，</seg>
<seg xml:id="KR2o0025_tls_023-591a.39">顏、曾、孟子則稱大賢；</seg>
<seg xml:id="KR2o0025_tls_023-591a.40">蓋仿律賦發端，</seg>
<seg xml:id="KR2o0025_tls_023-591a.41">先虛後實，</seg>
<seg xml:id="KR2o0025_tls_023-591a.42">試帖之制度然爾。</seg>
<seg xml:id="KR2o0025_tls_023-591a.43">今用其法以稱節孝，</seg>
<seg xml:id="KR2o0025_tls_023-591a.44">真所謂習焉不察者也。</seg>
</p>
<p>
<seg xml:id="KR2o0025_tls_023-592a.1">柳子曰：</seg>
<seg xml:id="KR2o0025_tls_023-592a.2">「參之太史以著其潔。」</seg>
<seg xml:id="KR2o0025_tls_023-592a.3">未有不潔而可以言史文者。</seg>
<seg xml:id="KR2o0025_tls_023-592a.4">文如何而為潔，</seg>
<seg xml:id="KR2o0025_tls_023-592a.5">選辭欲其純而不雜也。</seg>
<seg xml:id="KR2o0025_tls_023-592a.6">古人讀《易》如無《書》，</seg>
<seg xml:id="KR2o0025_tls_023-592a.7">不雜之謂也。</seg>
<seg xml:id="KR2o0025_tls_023-592a.8">同為經典，</seg>
<seg xml:id="KR2o0025_tls_023-592a.9">同為聖人之言，</seg>
<seg xml:id="KR2o0025_tls_023-592a.10">倘以龍血鬼車之象，</seg>
<seg xml:id="KR2o0025_tls_023-592a.11">而參粵若稽古之文；</seg>
<seg xml:id="KR2o0025_tls_023-592a.12">取熊蛇魚旐之夢，</seg>
<seg xml:id="KR2o0025_tls_023-592a.13">而系春王正月之次；</seg>
<seg xml:id="KR2o0025_tls_023-592a.14">則聖人之業荒，</seg>
<seg xml:id="KR2o0025_tls_023-592a.15">而六經之文且不潔矣。</seg>
<seg xml:id="KR2o0025_tls_023-592a.16">今為節婦著傳，</seg>
<seg xml:id="KR2o0025_tls_023-592a.17">不敘節婦行事，</seg>
<seg xml:id="KR2o0025_tls_023-592a.18">往往稱為矢誌柏舟，</seg>
<seg xml:id="KR2o0025_tls_023-592a.19">文指不可得而解也。</seg>
<seg xml:id="KR2o0025_tls_023-592a.20">夫柏舟者，</seg>
<seg xml:id="KR2o0025_tls_023-592a.21">以柏木為舟耳。</seg>
<seg xml:id="KR2o0025_tls_023-592a.22">詩人讬以起興，</seg>
<seg xml:id="KR2o0025_tls_023-592a.23">非柏舟遂為貞節之實事也。</seg>
<seg xml:id="KR2o0025_tls_023-592a.24">《關雎》可以興淑女，</seg>
<seg xml:id="KR2o0025_tls_023-592a.25">而雎鳩不可遂指為淑女；</seg>
<seg xml:id="KR2o0025_tls_023-592a.26">《鹿鳴》可以興嘉賓，</seg>
<seg xml:id="KR2o0025_tls_023-592a.27">而鳴鹿豈可遂指為嘉賓？</seg>
<seg xml:id="KR2o0025_tls_023-592a.28">理甚曉然。</seg>
<seg xml:id="KR2o0025_tls_023-592a.29">奈何紀事之文，</seg>
<seg xml:id="KR2o0025_tls_023-592a.30">雜入詩賦藻飾之綺語？</seg>
<seg xml:id="KR2o0025_tls_023-592a.31">夫子曰：</seg>
<seg xml:id="KR2o0025_tls_023-592a.32">「必也正名乎。」</seg>
<seg xml:id="KR2o0025_tls_023-592a.33">文字則名言之萃著也。</seg>
<seg xml:id="KR2o0025_tls_023-592a.34">「名不正則言不順」，</seg>
<seg xml:id="KR2o0025_tls_023-592a.35">而事理於焉不可得而明。</seg>
<seg xml:id="KR2o0025_tls_023-592a.36">是以書有體裁，</seg>
<seg xml:id="KR2o0025_tls_023-592a.37">而文有法度，</seg>
<seg xml:id="KR2o0025_tls_023-592a.38">君子之不得已也。</seg>
<seg xml:id="KR2o0025_tls_023-592a.39">荀徇俗而無傷於理，</seg>
<seg xml:id="KR2o0025_tls_023-592a.40">不害於事，</seg>
<seg xml:id="KR2o0025_tls_023-592a.41">雖非古人所有，</seg>
<seg xml:id="KR2o0025_tls_023-592a.42">自可援隨時變通之義，</seg>
<seg xml:id="KR2o0025_tls_023-592a.43">今亦不盡執矣。</seg>
</p>
<p>
<seg xml:id="KR2o0025_tls_023-593a.1">記與戴東原論修誌</seg>
</p>
<p>
<seg xml:id="KR2o0025_tls_023-594a.1">乾隆三十八年癸巳夏，</seg>
<seg xml:id="KR2o0025_tls_023-594a.2">與戴東原相遇於寧波道署，</seg>
<seg xml:id="KR2o0025_tls_023-594a.3">馮君弼方官寧紹臺兵備道也。</seg>
<seg xml:id="KR2o0025_tls_023-594a.4">戴君經術淹貫，</seg>
<seg xml:id="KR2o0025_tls_023-594a.5">名久著於公卿間，</seg>
<seg xml:id="KR2o0025_tls_023-594a.6">而不解史學；</seg>
<seg xml:id="KR2o0025_tls_023-594a.7">聞余言史事，</seg>
<seg xml:id="KR2o0025_tls_023-594a.8">輒盛氣淩之。</seg>
<seg xml:id="KR2o0025_tls_023-594a.9">見余《和州誌例》，</seg>
<seg xml:id="KR2o0025_tls_023-594a.10">乃曰：</seg>
<seg xml:id="KR2o0025_tls_023-594a.11">「此於體例，</seg>
<seg xml:id="KR2o0025_tls_023-594a.12">則甚古雅，</seg>
<seg xml:id="KR2o0025_tls_023-594a.13">然修誌不貴古雅。</seg>
<seg xml:id="KR2o0025_tls_023-594a.14">余撰《汾州》諸誌，</seg>
<seg xml:id="KR2o0025_tls_023-594a.15">皆從世俗，</seg>
<seg xml:id="KR2o0025_tls_023-594a.16">絕不異人，</seg>
<seg xml:id="KR2o0025_tls_023-594a.17">亦無一定義例，</seg>
<seg xml:id="KR2o0025_tls_023-594a.18">惟所便爾。</seg>
<seg xml:id="KR2o0025_tls_023-594a.19">夫誌以考地理，</seg>
<seg xml:id="KR2o0025_tls_023-594a.20">但悉心於地理沿革，</seg>
<seg xml:id="KR2o0025_tls_023-594a.21">則誌事已竟。</seg>
<seg xml:id="KR2o0025_tls_023-594a.22">侈言文獻，</seg>
<seg xml:id="KR2o0025_tls_023-594a.23">豈所謂急務哉？」</seg>
<seg xml:id="KR2o0025_tls_023-594a.24">余曰：</seg>
<seg xml:id="KR2o0025_tls_023-594a.25">「余於體例，</seg>
<seg xml:id="KR2o0025_tls_023-594a.26">求其是爾，</seg>
<seg xml:id="KR2o0025_tls_023-594a.27">非有心於求古雅也。</seg>
<seg xml:id="KR2o0025_tls_023-594a.28">然得其是者，</seg>
<seg xml:id="KR2o0025_tls_023-594a.29">未有不合於古雅者也。</seg>
<seg xml:id="KR2o0025_tls_023-594a.30">如雲但須從俗，</seg>
<seg xml:id="KR2o0025_tls_023-594a.31">則世俗人皆可為之，</seg>
<seg xml:id="KR2o0025_tls_023-594a.32">又何須擇人而後與哉？</seg>
<seg xml:id="KR2o0025_tls_023-594a.33">方誌如古國史，</seg>
<seg xml:id="KR2o0025_tls_023-594a.34">本非地理專門。</seg>
<seg xml:id="KR2o0025_tls_023-594a.35">如雲但重沿革，</seg>
<seg xml:id="KR2o0025_tls_023-594a.36">而文獻非其所急，</seg>
<seg xml:id="KR2o0025_tls_023-594a.37">則但作沿革考一篇足矣，</seg>
<seg xml:id="KR2o0025_tls_023-594a.38">何為集眾啟館，</seg>
<seg xml:id="KR2o0025_tls_023-594a.39">斂費以數千金，</seg>
<seg xml:id="KR2o0025_tls_023-594a.40">卑辭厚幣，</seg>
<seg xml:id="KR2o0025_tls_023-594a.41">邀君遠赴，</seg>
<seg xml:id="KR2o0025_tls_023-594a.42">曠日持久，</seg>
<seg xml:id="KR2o0025_tls_023-594a.43">成書且累函哉？</seg>
<seg xml:id="KR2o0025_tls_023-594a.44">且古今沿革，</seg>
<seg xml:id="KR2o0025_tls_023-594a.45">非我臆測所能為也。</seg>
<seg xml:id="KR2o0025_tls_023-594a.46">考沿革者，</seg>
<seg xml:id="KR2o0025_tls_023-594a.47">取資載籍。</seg>
<seg xml:id="KR2o0025_tls_023-594a.48">載籍具在，</seg>
<seg xml:id="KR2o0025_tls_023-594a.49">人人得而考之，</seg>
<seg xml:id="KR2o0025_tls_023-594a.50">雖我今日有失，</seg>
<seg xml:id="KR2o0025_tls_023-594a.51">後人猶得而更正也。</seg>
<seg xml:id="KR2o0025_tls_023-594a.52">若夫一方文獻，</seg>
<seg xml:id="KR2o0025_tls_023-594a.53">及時不與搜羅，</seg>
<seg xml:id="KR2o0025_tls_023-594a.54">編次不得其法，</seg>
<seg xml:id="KR2o0025_tls_023-594a.55">去取或失其宜，</seg>
<seg xml:id="KR2o0025_tls_023-594a.56">則他日將有放失難稽，</seg>
<seg xml:id="KR2o0025_tls_023-594a.57">湮沒無聞者矣。</seg>
<seg xml:id="KR2o0025_tls_023-594a.58">夫圖事之要，</seg>
<seg xml:id="KR2o0025_tls_023-594a.59">莫若取後人所不得而救正者，</seg>
<seg xml:id="KR2o0025_tls_023-594a.60">加之意也。</seg>
<seg xml:id="KR2o0025_tls_023-594a.61">然則如余所見，</seg>
<seg xml:id="KR2o0025_tls_023-594a.62">考古固宜詳慎；</seg>
<seg xml:id="KR2o0025_tls_023-594a.63">不得已而勢不兩全，</seg>
<seg xml:id="KR2o0025_tls_023-594a.64">無寧重文獻而輕沿革耳。」</seg>
<seg xml:id="KR2o0025_tls_023-594a.65">戴他顧而語人曰：</seg>
<seg xml:id="KR2o0025_tls_023-594a.66">「沿革茍誤，</seg>
<seg xml:id="KR2o0025_tls_023-594a.67">是通部之書皆誤矣。</seg>
<seg xml:id="KR2o0025_tls_023-594a.68">名為此府若州之誌，</seg>
<seg xml:id="KR2o0025_tls_023-594a.69">實非此府若州也而可乎？」</seg>
<seg xml:id="KR2o0025_tls_023-594a.70">余曰：</seg>
<seg xml:id="KR2o0025_tls_023-594a.71">「所謂沿革誤，</seg>
<seg xml:id="KR2o0025_tls_023-594a.72">而通部之書皆誤者，</seg>
<seg xml:id="KR2o0025_tls_023-594a.73">亦止能誤入載籍可稽之古事爾。</seg>
<seg xml:id="KR2o0025_tls_023-594a.74">古事誤入，</seg>
<seg xml:id="KR2o0025_tls_023-594a.75">亦可憑古書而正之，</seg>
<seg xml:id="KR2o0025_tls_023-594a.76">事與沿革等耳。</seg>
<seg xml:id="KR2o0025_tls_023-594a.77">至若三數百年之內，</seg>
<seg xml:id="KR2o0025_tls_023-594a.78">遺文逸獻之散見旁出，</seg>
<seg xml:id="KR2o0025_tls_023-594a.79">與夫口耳流傳，</seg>
<seg xml:id="KR2o0025_tls_023-594a.80">未能必後人之不湮沒者。</seg>
<seg xml:id="KR2o0025_tls_023-594a.81">以及興舉利弊，</seg>
<seg xml:id="KR2o0025_tls_023-594a.82">切於一方之實用者，</seg>
<seg xml:id="KR2o0025_tls_023-594a.83">則皆覈實可稽，</seg>
<seg xml:id="KR2o0025_tls_023-594a.84">斷無誤於沿革之失考，</seg>
<seg xml:id="KR2o0025_tls_023-594a.85">而不切合於此府若州者也。」</seg>
</p>
<p>
<seg xml:id="KR2o0025_tls_023-595a.1">馮君曰：</seg>
<seg xml:id="KR2o0025_tls_023-595a.2">「方誌統合古今，</seg>
<seg xml:id="KR2o0025_tls_023-595a.3">乃為完書，</seg>
<seg xml:id="KR2o0025_tls_023-595a.4">豈僅為三數百年以內設邪？」</seg>
<seg xml:id="KR2o0025_tls_023-595a.5">余曰：</seg>
<seg xml:id="KR2o0025_tls_023-595a.6">「史部之書，</seg>
<seg xml:id="KR2o0025_tls_023-595a.7">詳近略遠，</seg>
<seg xml:id="KR2o0025_tls_023-595a.8">諸家類然，</seg>
<seg xml:id="KR2o0025_tls_023-595a.9">不獨在方誌也。</seg>
<seg xml:id="KR2o0025_tls_023-595a.10">《太史公書》詳於漢制，</seg>
<seg xml:id="KR2o0025_tls_023-595a.11">其述虞、夏、商、周，</seg>
<seg xml:id="KR2o0025_tls_023-595a.12">顯與六藝背者，</seg>
<seg xml:id="KR2o0025_tls_023-595a.13">亦頗有之。</seg>
<seg xml:id="KR2o0025_tls_023-595a.14">然六藝具在，</seg>
<seg xml:id="KR2o0025_tls_023-595a.15">人可憑而正史遷之失，</seg>
<seg xml:id="KR2o0025_tls_023-595a.16">則遷書雖誤，</seg>
<seg xml:id="KR2o0025_tls_023-595a.17">猶無傷也。</seg>
<seg xml:id="KR2o0025_tls_023-595a.18">秦楚之際，</seg>
<seg xml:id="KR2o0025_tls_023-595a.19">下逮天漢，</seg>
<seg xml:id="KR2o0025_tls_023-595a.20">百餘年間，</seg>
<seg xml:id="KR2o0025_tls_023-595a.21">人將一惟遷書是憑；</seg>
<seg xml:id="KR2o0025_tls_023-595a.22">遷於此而不詳，</seg>
<seg xml:id="KR2o0025_tls_023-595a.23">後世何由考其事邪？</seg>
<seg xml:id="KR2o0025_tls_023-595a.24">且今之修方誌者，</seg>
<seg xml:id="KR2o0025_tls_023-595a.25">必欲統合今古，</seg>
<seg xml:id="KR2o0025_tls_023-595a.26">蓋為前人之修是誌，</seg>
<seg xml:id="KR2o0025_tls_023-595a.27">率多猥陋，</seg>
<seg xml:id="KR2o0025_tls_023-595a.28">無所取裁，</seg>
<seg xml:id="KR2o0025_tls_023-595a.29">不得已而發凡起例，</seg>
<seg xml:id="KR2o0025_tls_023-595a.30">如創造爾。</seg>
<seg xml:id="KR2o0025_tls_023-595a.31">如前誌無憾，</seg>
<seg xml:id="KR2o0025_tls_023-595a.32">則但當續其所有，</seg>
<seg xml:id="KR2o0025_tls_023-595a.33">前誌有闕，</seg>
<seg xml:id="KR2o0025_tls_023-595a.34">但當補其所無。</seg>
<seg xml:id="KR2o0025_tls_023-595a.35">夫方誌之修，</seg>
<seg xml:id="KR2o0025_tls_023-595a.36">遠者不過百年，</seg>
<seg xml:id="KR2o0025_tls_023-595a.37">近者不過三數十年。</seg>
<seg xml:id="KR2o0025_tls_023-595a.38">今遠期於三數百年，</seg>
<seg xml:id="KR2o0025_tls_023-595a.39">以其事雖遞修，</seg>
<seg xml:id="KR2o0025_tls_023-595a.40">而義同創造，</seg>
<seg xml:id="KR2o0025_tls_023-595a.41">特寬為之計爾。</seg>
<seg xml:id="KR2o0025_tls_023-595a.42">若果前誌可取，</seg>
<seg xml:id="KR2o0025_tls_023-595a.43">正不必盡方誌而皆計及於三數百年也。</seg>
<seg xml:id="KR2o0025_tls_023-595a.44">夫修誌者，</seg>
<seg xml:id="KR2o0025_tls_023-595a.45">非示觀美，</seg>
<seg xml:id="KR2o0025_tls_023-595a.46">將求其實用也。</seg>
<seg xml:id="KR2o0025_tls_023-595a.47">時殊勢異，</seg>
<seg xml:id="KR2o0025_tls_023-595a.48">舊誌不能兼該，</seg>
<seg xml:id="KR2o0025_tls_023-595a.49">是以遠或百年，</seg>
<seg xml:id="KR2o0025_tls_023-595a.50">近或三數十年，</seg>
<seg xml:id="KR2o0025_tls_023-595a.51">須更修也。</seg>
<seg xml:id="KR2o0025_tls_023-595a.52">若雲但考沿革，</seg>
<seg xml:id="KR2o0025_tls_023-595a.53">而他非所重，</seg>
<seg xml:id="KR2o0025_tls_023-595a.54">則沿革明顯，</seg>
<seg xml:id="KR2o0025_tls_023-595a.55">毋庸考訂之，</seg>
<seg xml:id="KR2o0025_tls_023-595a.56">州縣可無庸修誌矣。」</seg>
<seg xml:id="KR2o0025_tls_023-595a.57">馮君恍悟曰：</seg>
<seg xml:id="KR2o0025_tls_023-595a.58">「然。」</seg>
</p>
<p>
<seg xml:id="KR2o0025_tls_023-596a.1">戴拂衣徑去。</seg>
<seg xml:id="KR2o0025_tls_023-596a.2">明日示余《汾州府誌》曰：</seg>
<seg xml:id="KR2o0025_tls_023-596a.3">「余於沿革之外，</seg>
<seg xml:id="KR2o0025_tls_023-596a.4">非無別裁卓見者也。</seg>
<seg xml:id="KR2o0025_tls_023-596a.5">舊誌人物門類，</seg>
<seg xml:id="KR2o0025_tls_023-596a.6">乃首名僧，</seg>
<seg xml:id="KR2o0025_tls_023-596a.7">余欲刪之，</seg>
<seg xml:id="KR2o0025_tls_023-596a.8">而所載實事，</seg>
<seg xml:id="KR2o0025_tls_023-596a.9">卓卓如彼，</seg>
<seg xml:id="KR2o0025_tls_023-596a.10">又不可去。</seg>
<seg xml:id="KR2o0025_tls_023-596a.11">然僧豈可以為人？</seg>
<seg xml:id="KR2o0025_tls_023-596a.12">他誌編次人物之中，</seg>
<seg xml:id="KR2o0025_tls_023-596a.13">無識甚矣。</seg>
<seg xml:id="KR2o0025_tls_023-596a.14">余思名僧必居古寺，</seg>
<seg xml:id="KR2o0025_tls_023-596a.15">古寺當歸古跡，</seg>
<seg xml:id="KR2o0025_tls_023-596a.16">故取名僧事實，</seg>
<seg xml:id="KR2o0025_tls_023-596a.17">歸之古跡，</seg>
<seg xml:id="KR2o0025_tls_023-596a.18">庸史不解此創例也。」</seg>
<seg xml:id="KR2o0025_tls_023-596a.19">余曰：</seg>
<seg xml:id="KR2o0025_tls_023-596a.20">「古跡非誌所重，</seg>
<seg xml:id="KR2o0025_tls_023-596a.21">當附見於輿地之圖，</seg>
<seg xml:id="KR2o0025_tls_023-596a.22">不當自為專門，</seg>
<seg xml:id="KR2o0025_tls_023-596a.23">古跡而立專門，</seg>
<seg xml:id="KR2o0025_tls_023-596a.24">乃統誌類纂名目，</seg>
<seg xml:id="KR2o0025_tls_023-596a.25">陋儒襲之，</seg>
<seg xml:id="KR2o0025_tls_023-596a.26">入於方誌，</seg>
<seg xml:id="KR2o0025_tls_023-596a.27">非通裁也。</seg>
<seg xml:id="KR2o0025_tls_023-596a.28">如雲僧不可以為人，</seg>
<seg xml:id="KR2o0025_tls_023-596a.29">則彼血肉之軀，</seg>
<seg xml:id="KR2o0025_tls_023-596a.30">非木非石，</seg>
<seg xml:id="KR2o0025_tls_023-596a.31">畢竟是何物邪？</seg>
<seg xml:id="KR2o0025_tls_023-596a.32">筆削之例至嚴，</seg>
<seg xml:id="KR2o0025_tls_023-596a.33">極於《春秋》。</seg>
<seg xml:id="KR2o0025_tls_023-596a.34">其所誅貶，</seg>
<seg xml:id="KR2o0025_tls_023-596a.35">極於亂臣賊子。</seg>
<seg xml:id="KR2o0025_tls_023-596a.36">亦止正其名而誅貶之，</seg>
<seg xml:id="KR2o0025_tls_023-596a.37">不聞不以為人，</seg>
<seg xml:id="KR2o0025_tls_023-596a.38">而書法異於圓首方足之倫也。</seg>
<seg xml:id="KR2o0025_tls_023-596a.39">且人物仿史例也，</seg>
<seg xml:id="KR2o0025_tls_023-596a.40">史於奸臣叛賊，</seg>
<seg xml:id="KR2o0025_tls_023-596a.41">猶與忠良並列於傳，</seg>
<seg xml:id="KR2o0025_tls_023-596a.42">不聞不以為人，</seg>
<seg xml:id="KR2o0025_tls_023-596a.43">而附於地理誌也。</seg>
<seg xml:id="KR2o0025_tls_023-596a.44">削僧事而不載，</seg>
<seg xml:id="KR2o0025_tls_023-596a.45">不過俚儒之見耳。</seg>
<seg xml:id="KR2o0025_tls_023-596a.46">以古跡為名僧之留轍，</seg>
<seg xml:id="KR2o0025_tls_023-596a.47">而不以人物為名，</seg>
<seg xml:id="KR2o0025_tls_023-596a.48">則《會稽誌》禹穴，</seg>
<seg xml:id="KR2o0025_tls_023-596a.49">而人物無禹；</seg>
<seg xml:id="KR2o0025_tls_023-596a.50">《偃師誌》湯墓，</seg>
<seg xml:id="KR2o0025_tls_023-596a.51">而人物無湯；</seg>
<seg xml:id="KR2o0025_tls_023-596a.52">《曲阜誌》孔林，</seg>
<seg xml:id="KR2o0025_tls_023-596a.53">而人物無孔子，</seg>
<seg xml:id="KR2o0025_tls_023-596a.54">彼名僧者，</seg>
<seg xml:id="KR2o0025_tls_023-596a.55">何幸而得與禹、湯、孔子同其尊歟？</seg>
<seg xml:id="KR2o0025_tls_023-596a.56">無其識而強作解事，</seg>
<seg xml:id="KR2o0025_tls_023-596a.57">固不如庸俗之猶免於怪妄也。」</seg>
</p>
<p>
<seg xml:id="KR2o0025_tls_023-597a.1">報廣濟黃大尹論修誌書</seg>
</p>
<p>
<seg xml:id="KR2o0025_tls_023-598a.1">承示誌稿，</seg>
<seg xml:id="KR2o0025_tls_023-598a.2">體裁簡貴，</seg>
<seg xml:id="KR2o0025_tls_023-598a.3">法律森嚴，</seg>
<seg xml:id="KR2o0025_tls_023-598a.4">而殷殷辱賜下詢，</seg>
<seg xml:id="KR2o0025_tls_023-598a.5">惟恐有辜盛意，</seg>
<seg xml:id="KR2o0025_tls_023-598a.6">則僅就鄙衷所見，</seg>
<seg xml:id="KR2o0025_tls_023-598a.7">約舉一二，</seg>
<seg xml:id="KR2o0025_tls_023-598a.8">以備采菲，</seg>
<seg xml:id="KR2o0025_tls_023-598a.9">然亦未必是也。</seg>
<seg xml:id="KR2o0025_tls_023-598a.10">蓋方誌之弊久矣，</seg>
<seg xml:id="KR2o0025_tls_023-598a.11">流俗猥濫之書，</seg>
<seg xml:id="KR2o0025_tls_023-598a.12">固可不論；</seg>
<seg xml:id="KR2o0025_tls_023-598a.13">而雅意拂拭，</seg>
<seg xml:id="KR2o0025_tls_023-598a.14">取足成家，</seg>
<seg xml:id="KR2o0025_tls_023-598a.15">則往往有之。</seg>
<seg xml:id="KR2o0025_tls_023-598a.16">大抵有文人之書，</seg>
<seg xml:id="KR2o0025_tls_023-598a.17">學人之書，</seg>
<seg xml:id="KR2o0025_tls_023-598a.18">辭人之書，</seg>
<seg xml:id="KR2o0025_tls_023-598a.19">說家之書，</seg>
<seg xml:id="KR2o0025_tls_023-598a.20">史家之書；</seg>
<seg xml:id="KR2o0025_tls_023-598a.21">惟史家為得其正宗。</seg>
<seg xml:id="KR2o0025_tls_023-598a.22">而史家又有著作之史，</seg>
<seg xml:id="KR2o0025_tls_023-598a.23">與纂輯之史，</seg>
<seg xml:id="KR2o0025_tls_023-598a.24">途徑不一。</seg>
<seg xml:id="KR2o0025_tls_023-598a.25">著作之史，</seg>
<seg xml:id="KR2o0025_tls_023-598a.26">宋人以還，</seg>
<seg xml:id="KR2o0025_tls_023-598a.27">絕不多見。</seg>
<seg xml:id="KR2o0025_tls_023-598a.28">而纂輯之史，</seg>
<seg xml:id="KR2o0025_tls_023-598a.29">則以博雅為事，</seg>
<seg xml:id="KR2o0025_tls_023-598a.30">以一字必有按據為歸，</seg>
<seg xml:id="KR2o0025_tls_023-598a.31">錯綜排比，</seg>
<seg xml:id="KR2o0025_tls_023-598a.32">整煉而有剪裁，</seg>
<seg xml:id="KR2o0025_tls_023-598a.33">斯為美也。</seg>
</p>
<p>
<seg xml:id="KR2o0025_tls_023-599a.1">今來稿大抵仿朱氏《舊聞》，</seg>
<seg xml:id="KR2o0025_tls_023-599a.2">所謂纂輯之善者也；</seg>
<seg xml:id="KR2o0025_tls_023-599a.3">而用之似不能畫一其體。</seg>
<seg xml:id="KR2o0025_tls_023-599a.4">前周書昌與李南澗合修《歷城縣誌》，</seg>
<seg xml:id="KR2o0025_tls_023-599a.5">無一字不著來歷。</seg>
<seg xml:id="KR2o0025_tls_023-599a.6">其古書舊誌有明文者，</seg>
<seg xml:id="KR2o0025_tls_023-599a.7">固註原書名目，</seg>
<seg xml:id="KR2o0025_tls_023-599a.8">即新收之事，</seg>
<seg xml:id="KR2o0025_tls_023-599a.9">無書可註，</seg>
<seg xml:id="KR2o0025_tls_023-599a.10">如取於案牘，</seg>
<seg xml:id="KR2o0025_tls_023-599a.11">則註某房案卷字樣；</seg>
<seg xml:id="KR2o0025_tls_023-599a.12">如取投送傳狀，</seg>
<seg xml:id="KR2o0025_tls_023-599a.13">則註家傳呈狀字樣；</seg>
<seg xml:id="KR2o0025_tls_023-599a.14">其有得於口述者，</seg>
<seg xml:id="KR2o0025_tls_023-599a.15">則註某人口述字樣；</seg>
<seg xml:id="KR2o0025_tls_023-599a.16">此明全書並無自己一語之徵，</seg>
<seg xml:id="KR2o0025_tls_023-599a.17">乃真仿《舊聞》而畫一矣。</seg>
<seg xml:id="KR2o0025_tls_023-599a.18">誌中或註新增二字，</seg>
<seg xml:id="KR2o0025_tls_023-599a.19">或不加註，</seg>
<seg xml:id="KR2o0025_tls_023-599a.20">似非義例。</seg>
</p>
<p>
<seg xml:id="KR2o0025_tls_023-600a.1">又世紀遺漏過多，</seg>
<seg xml:id="KR2o0025_tls_023-600a.2">於本地沿革之見於史誌者，</seg>
<seg xml:id="KR2o0025_tls_023-600a.3">尚未采備，</seg>
<seg xml:id="KR2o0025_tls_023-600a.4">其餘亦似少頭緒；</seg>
<seg xml:id="KR2o0025_tls_023-600a.5">此門似尚未可用。</seg>
<seg xml:id="KR2o0025_tls_023-600a.6">至城市中之學校，</seg>
<seg xml:id="KR2o0025_tls_023-600a.7">錄及樂章及先賢先儒配位，</seg>
<seg xml:id="KR2o0025_tls_023-600a.8">此乃率土所同，</seg>
<seg xml:id="KR2o0025_tls_023-600a.9">頒於令典，</seg>
<seg xml:id="KR2o0025_tls_023-600a.10">本不須載；</seg>
<seg xml:id="KR2o0025_tls_023-600a.11">今載之，</seg>
<seg xml:id="KR2o0025_tls_023-600a.12">又不註出於《會典》，</seg>
<seg xml:id="KR2o0025_tls_023-600a.13">而註出於舊誌，</seg>
<seg xml:id="KR2o0025_tls_023-600a.14">亦似失其本原。</seg>
<seg xml:id="KR2o0025_tls_023-600a.15">又詩文入誌，</seg>
<seg xml:id="KR2o0025_tls_023-600a.16">本宜斟酌，</seg>
<seg xml:id="KR2o0025_tls_023-600a.17">鄙意故欲別為文徵。</seg>
<seg xml:id="KR2o0025_tls_023-600a.18">今仿《舊聞》之例，</seg>
<seg xml:id="KR2o0025_tls_023-600a.19">載於本門之下，</seg>
<seg xml:id="KR2o0025_tls_023-600a.20">則亦宜畫一其例。</seg>
<seg xml:id="KR2o0025_tls_023-600a.21">按《舊聞》無論詩文，</seg>
<seg xml:id="KR2o0025_tls_023-600a.22">概為低格分載。</seg>
<seg xml:id="KR2o0025_tls_023-600a.23">今但於山川門中，</seg>
<seg xml:id="KR2o0025_tls_023-600a.24">全篇錄詩，</seg>
<seg xml:id="KR2o0025_tls_023-600a.25">而諸門有應入傳誌記敘之文，</seg>
<seg xml:id="KR2o0025_tls_023-600a.26">多刪節而不列正文，</seg>
<seg xml:id="KR2o0025_tls_023-600a.27">恐簡要雖得，</seg>
<seg xml:id="KR2o0025_tls_023-600a.28">而未能包舉也。</seg>
</p>
<p>
<seg xml:id="KR2o0025_tls_023-601a.1">又表之為體，</seg>
<seg xml:id="KR2o0025_tls_023-601a.2">縱橫經緯，</seg>
<seg xml:id="KR2o0025_tls_023-601a.3">所以爽豁眉目，</seg>
<seg xml:id="KR2o0025_tls_023-601a.4">省約篇章，</seg>
<seg xml:id="KR2o0025_tls_023-601a.5">義至善也。</seg>
<seg xml:id="KR2o0025_tls_023-601a.6">今職官選舉，</seg>
<seg xml:id="KR2o0025_tls_023-601a.7">仍散著如花名簿，</seg>
<seg xml:id="KR2o0025_tls_023-601a.8">名雖為表，</seg>
<seg xml:id="KR2o0025_tls_023-601a.9">而實非表。</seg>
<seg xml:id="KR2o0025_tls_023-601a.10">戶籍之表善矣，</seg>
<seg xml:id="KR2o0025_tls_023-601a.11">然註圖甲姓氏可也；</seg>
<seg xml:id="KR2o0025_tls_023-601a.12">今有註人名者，</seg>
<seg xml:id="KR2o0025_tls_023-601a.13">不知所指何人，</seg>
<seg xml:id="KR2o0025_tls_023-601a.14">似宜覈核。</seg>
</p>
<p>
<seg xml:id="KR2o0025_tls_023-602a.1">藝文之例，</seg>
<seg xml:id="KR2o0025_tls_023-602a.2">經史子集，</seg>
<seg xml:id="KR2o0025_tls_023-602a.3">無不當收。</seg>
<seg xml:id="KR2o0025_tls_023-602a.4">其著書之人，</seg>
<seg xml:id="KR2o0025_tls_023-602a.5">不盡出於文苑。</seg>
<seg xml:id="KR2o0025_tls_023-602a.6">今裁文苑之傳而入藝文，</seg>
<seg xml:id="KR2o0025_tls_023-602a.7">謂仿《書錄解題》。</seg>
<seg xml:id="KR2o0025_tls_023-602a.8">其實劉向《七略別錄》，</seg>
<seg xml:id="KR2o0025_tls_023-602a.9">未嘗不表其人，</seg>
<seg xml:id="KR2o0025_tls_023-602a.10">略同傳體。</seg>
<seg xml:id="KR2o0025_tls_023-602a.11">然班氏撰入《漢·藝文誌》，</seg>
<seg xml:id="KR2o0025_tls_023-602a.12">則各自為傳，</seg>
<seg xml:id="KR2o0025_tls_023-602a.13">而於《藝文》目下，</seg>
<seg xml:id="KR2o0025_tls_023-602a.14">但註有傳二字，</seg>
<seg xml:id="KR2o0025_tls_023-602a.15">乃為得體。</seg>
<seg xml:id="KR2o0025_tls_023-602a.16">今又不免反客而為主矣。</seg>
</p>
<p>
<seg xml:id="KR2o0025_tls_023-603a.1">以上諸條，</seg>
<seg xml:id="KR2o0025_tls_023-603a.2">極知瞽蒙之見，</seg>
<seg xml:id="KR2o0025_tls_023-603a.3">無當采擇。</seg>
<seg xml:id="KR2o0025_tls_023-603a.4">且不自揣，</seg>
<seg xml:id="KR2o0025_tls_023-603a.5">而為出位之謀，</seg>
<seg xml:id="KR2o0025_tls_023-603a.6">是以瑣屑不敢瀆陳；</seg>
<seg xml:id="KR2o0025_tls_023-603a.7">然既承詢及，</seg>
<seg xml:id="KR2o0025_tls_023-603a.8">不敢不舉其大略也。</seg>
</p>
<p>
<seg xml:id="KR2o0025_tls_023-604a.1">覆崔荊州書</seg>
</p>
<p>
<seg xml:id="KR2o0025_tls_023-605a.1">前月過從，</seg>
<seg xml:id="KR2o0025_tls_023-605a.2">正在公事旁午之際，</seg>
<seg xml:id="KR2o0025_tls_023-605a.3">荷蒙賜贐贈舟，</seg>
<seg xml:id="KR2o0025_tls_023-605a.4">深切不安。</seg>
<seg xml:id="KR2o0025_tls_023-605a.5">措大眼孔，</seg>
<seg xml:id="KR2o0025_tls_023-605a.6">不達官場緩急情事，</seg>
<seg xml:id="KR2o0025_tls_023-605a.7">屢書冒瀆，</seg>
<seg xml:id="KR2o0025_tls_023-605a.8">抱慚無地！</seg>
<seg xml:id="KR2o0025_tls_023-605a.9">冬寒，</seg>
<seg xml:id="KR2o0025_tls_023-605a.10">敬想尊候近佳。</seg>
<seg xml:id="KR2o0025_tls_023-605a.11">所付誌稿，</seg>
<seg xml:id="KR2o0025_tls_023-605a.12">解纜匆忙，</seg>
<seg xml:id="KR2o0025_tls_023-605a.13">未及開視，</seg>
<seg xml:id="KR2o0025_tls_023-605a.14">曾拜書，</seg>
<seg xml:id="KR2o0025_tls_023-605a.15">俟旋省申覆；</seg>
<seg xml:id="KR2o0025_tls_023-605a.16">舟中無事，</seg>
<seg xml:id="KR2o0025_tls_023-605a.17">亦粗一過目，</seg>
<seg xml:id="KR2o0025_tls_023-605a.18">則嘆執事明鑒，</seg>
<seg xml:id="KR2o0025_tls_023-605a.19">非他人可及。</seg>
<seg xml:id="KR2o0025_tls_023-605a.20">前在省相見，</seg>
<seg xml:id="KR2o0025_tls_023-605a.21">送誌稿時，</seg>
<seg xml:id="KR2o0025_tls_023-605a.22">執事留日無多，</seg>
<seg xml:id="KR2o0025_tls_023-605a.23">即雲：</seg>
<seg xml:id="KR2o0025_tls_023-605a.24">「誌頗精當；</seg>
<seg xml:id="KR2o0025_tls_023-605a.25">內有訛錯，</seg>
<seg xml:id="KR2o0025_tls_023-605a.26">亦易改正。」</seg>
<seg xml:id="KR2o0025_tls_023-605a.27">數語即為定評。</seg>
</p>
<p>
<seg xml:id="KR2o0025_tls_023-606a.1">今諸縉紳，</seg>
<seg xml:id="KR2o0025_tls_023-606a.2">磨勘月餘，</seg>
<seg xml:id="KR2o0025_tls_023-606a.3">簽摘如麻，</seg>
<seg xml:id="KR2o0025_tls_023-606a.4">甚至屢加詆詰嘲笑，</seg>
<seg xml:id="KR2o0025_tls_023-606a.5">全失雅道，</seg>
<seg xml:id="KR2o0025_tls_023-606a.6">乃使鄙人抱慚無地！</seg>
<seg xml:id="KR2o0025_tls_023-606a.7">然究竟推敲，</seg>
<seg xml:id="KR2o0025_tls_023-606a.8">不過職官、科目二表，</seg>
<seg xml:id="KR2o0025_tls_023-606a.9">人名有顛倒錯落；</seg>
<seg xml:id="KR2o0025_tls_023-606a.10">文徵碑記一卷，</seg>
<seg xml:id="KR2o0025_tls_023-606a.11">時代不按先後，</seg>
<seg xml:id="KR2o0025_tls_023-606a.12">誠然牴牾。</seg>
<seg xml:id="KR2o0025_tls_023-606a.13">然校書如仇，</seg>
<seg xml:id="KR2o0025_tls_023-606a.14">議禮成訟，</seg>
<seg xml:id="KR2o0025_tls_023-606a.15">辦書之有簽商往復，</seg>
<seg xml:id="KR2o0025_tls_023-606a.16">亦事理之常。</seg>
<seg xml:id="KR2o0025_tls_023-606a.17">否則古人不必立校讎之學；</seg>
<seg xml:id="KR2o0025_tls_023-606a.18">今人修書，</seg>
<seg xml:id="KR2o0025_tls_023-606a.19">亦不必列校訂參閱之銜名矣。</seg>
<seg xml:id="KR2o0025_tls_023-606a.20">況職官、科目二表，</seg>
<seg xml:id="KR2o0025_tls_023-606a.21">實有辦理錯誤之處；</seg>
<seg xml:id="KR2o0025_tls_023-606a.22">亦有開送冊籍，</seg>
<seg xml:id="KR2o0025_tls_023-606a.23">本不完全之處。</seg>
<seg xml:id="KR2o0025_tls_023-606a.24">文徵則因先已成卷，</seg>
<seg xml:id="KR2o0025_tls_023-606a.25">後有續收，</seg>
<seg xml:id="KR2o0025_tls_023-606a.26">以致時代有差。</seg>
<seg xml:id="KR2o0025_tls_023-606a.27">雖曰舛誤，</seg>
<seg xml:id="KR2o0025_tls_023-606a.28">亦不盡無因也。</seg>
<seg xml:id="KR2o0025_tls_023-606a.29">而諸紳指摘之外，</seg>
<seg xml:id="KR2o0025_tls_023-606a.30">嚴加詆訶，</seg>
<seg xml:id="KR2o0025_tls_023-606a.31">如塾師之於孺子，</seg>
<seg xml:id="KR2o0025_tls_023-606a.32">官長之於胥吏，</seg>
<seg xml:id="KR2o0025_tls_023-606a.33">則亦過矣。</seg>
<seg xml:id="KR2o0025_tls_023-606a.34">況文理果系明通，</seg>
<seg xml:id="KR2o0025_tls_023-606a.35">指摘果無差失，</seg>
<seg xml:id="KR2o0025_tls_023-606a.36">鄙人何難以嚴師奉之。</seg>
<seg xml:id="KR2o0025_tls_023-606a.37">今開卷第一條，</seg>
<seg xml:id="KR2o0025_tls_023-606a.38">則凡例原文雲「方誌為國史要刪」，</seg>
<seg xml:id="KR2o0025_tls_023-606a.39">語本明白。</seg>
<seg xml:id="KR2o0025_tls_023-606a.40">要刪，</seg>
<seg xml:id="KR2o0025_tls_023-606a.41">猶雲刪要以備用爾。</seg>
<seg xml:id="KR2o0025_tls_023-606a.42">語出《史記》，</seg>
<seg xml:id="KR2o0025_tls_023-606a.43">初非深僻。</seg>
<seg xml:id="KR2o0025_tls_023-606a.44">而簽改為要典，</seg>
<seg xml:id="KR2o0025_tls_023-606a.45">則是國史反藉方誌為重，</seg>
<seg xml:id="KR2o0025_tls_023-606a.46">事理失實，</seg>
<seg xml:id="KR2o0025_tls_023-606a.47">而語亦費解矣。</seg>
<seg xml:id="KR2o0025_tls_023-606a.48">文徵《二聖祠記》，</seg>
<seg xml:id="KR2o0025_tls_023-606a.49">上雲「立化像前」，</seg>
<seg xml:id="KR2o0025_tls_023-606a.50">下雲「食頃復活」。</seg>
<seg xml:id="KR2o0025_tls_023-606a.51">化即死也，</seg>
<seg xml:id="KR2o0025_tls_023-606a.52">故字書死字從化字之半。</seg>
<seg xml:id="KR2o0025_tls_023-606a.53">其文亦自明白。</seg>
<seg xml:id="KR2o0025_tls_023-606a.54">今簽立化句雲「有誤，</seg>
<seg xml:id="KR2o0025_tls_023-606a.55">否則下文復活無根。」</seg>
<seg xml:id="KR2o0025_tls_023-606a.56">由此觀之，</seg>
<seg xml:id="KR2o0025_tls_023-606a.57">其人文理本未明通，</seg>
<seg xml:id="KR2o0025_tls_023-606a.58">宜其任意訶叱，</seg>
<seg xml:id="KR2o0025_tls_023-606a.59">不知斯文有面目也。</seg>
<seg xml:id="KR2o0025_tls_023-606a.60">至職官、科目之表，</seg>
<seg xml:id="KR2o0025_tls_023-606a.61">舛誤自應改正。</seg>
<seg xml:id="KR2o0025_tls_023-606a.62">然職官有文武正佐，</seg>
<seg xml:id="KR2o0025_tls_023-606a.63">科目亦有文武甲乙，</seg>
<seg xml:id="KR2o0025_tls_023-606a.64">既以所屬七縣畫分七格，</seg>
<seg xml:id="KR2o0025_tls_023-606a.65">再取每屬之職官科目，</seg>
<seg xml:id="KR2o0025_tls_023-606a.66">逐一分格，</seg>
<seg xml:id="KR2o0025_tls_023-606a.67">則尺幅所不能容；</seg>
<seg xml:id="KR2o0025_tls_023-606a.68">是以止分七格，</seg>
<seg xml:id="KR2o0025_tls_023-606a.69">而以各款名目，</seg>
<seg xml:id="KR2o0025_tls_023-606a.70">註於人名之下。</seg>
<seg xml:id="KR2o0025_tls_023-606a.71">此法本於《漢書·百官表》，</seg>
<seg xml:id="KR2o0025_tls_023-606a.72">以三十四官，</seg>
<seg xml:id="KR2o0025_tls_023-606a.73">並列一十四格，</seg>
<seg xml:id="KR2o0025_tls_023-606a.74">而仍於表內各註名目，</seg>
<seg xml:id="KR2o0025_tls_023-606a.75">最為執簡馭繁之良法。</seg>
<seg xml:id="KR2o0025_tls_023-606a.76">今簽指雲：</seg>
<seg xml:id="KR2o0025_tls_023-606a.77">「混合一表，</seg>
<seg xml:id="KR2o0025_tls_023-606a.78">眉目不清。」</seg>
<seg xml:id="KR2o0025_tls_023-606a.79">又文徵以各體文字分編，</seg>
<seg xml:id="KR2o0025_tls_023-606a.80">通部一例，</seg>
<seg xml:id="KR2o0025_tls_023-606a.81">偶因碑記編次舛誤，</seg>
<seg xml:id="KR2o0025_tls_023-606a.82">自應簽駁改正可也。</seg>
<seg xml:id="KR2o0025_tls_023-606a.83">今簽忽雲：</seg>
<seg xml:id="KR2o0025_tls_023-606a.84">「學校之記當前，</seg>
<seg xml:id="KR2o0025_tls_023-606a.85">署廨列後，</seg>
<seg xml:id="KR2o0025_tls_023-606a.86">寺觀再次於後。」</seg>
<seg xml:id="KR2o0025_tls_023-606a.87">則一體之中，</seg>
<seg xml:id="KR2o0025_tls_023-606a.88">又須分類；</seg>
<seg xml:id="KR2o0025_tls_023-606a.89">分類未為不可，</seg>
<seg xml:id="KR2o0025_tls_023-606a.90">然表奏、序論、詩賦諸體，</seg>
<seg xml:id="KR2o0025_tls_023-606a.91">又不分類，</seg>
<seg xml:id="KR2o0025_tls_023-606a.92">亦不簽改，</seg>
<seg xml:id="KR2o0025_tls_023-606a.93">則一書之例，</seg>
<seg xml:id="KR2o0025_tls_023-606a.94">自相矛盾。</seg>
<seg xml:id="KR2o0025_tls_023-606a.95">由此觀之，</seg>
<seg xml:id="KR2o0025_tls_023-606a.96">其人於書之體例，</seg>
<seg xml:id="KR2o0025_tls_023-606a.97">原不諳習，</seg>
<seg xml:id="KR2o0025_tls_023-606a.98">但知信口詈罵，</seg>
<seg xml:id="KR2o0025_tls_023-606a.99">不知交際有禮義也。</seg>
<seg xml:id="KR2o0025_tls_023-606a.100">其餘摘所非摘、駁所非駁之處甚多，</seg>
<seg xml:id="KR2o0025_tls_023-606a.101">姑舉一二以概其餘。</seg>
<seg xml:id="KR2o0025_tls_023-606a.102">則諸紳見教之簽，</seg>
<seg xml:id="KR2o0025_tls_023-606a.103">容有不可盡信者矣。</seg>
</p>
<p>
<seg xml:id="KR2o0025_tls_023-607a.1">《荊誌》風俗，</seg>
<seg xml:id="KR2o0025_tls_023-607a.2">襲用舊文，</seg>
<seg xml:id="KR2o0025_tls_023-607a.3">以謂士敦廉讓。</seg>
<seg xml:id="KR2o0025_tls_023-607a.4">今觀此書簽議，</seg>
<seg xml:id="KR2o0025_tls_023-607a.5">出於諸紳，</seg>
<seg xml:id="KR2o0025_tls_023-607a.6">則於文理既不知字句反正虛實，</seg>
<seg xml:id="KR2o0025_tls_023-607a.7">而於體例又不知款目前後編次，</seg>
<seg xml:id="KR2o0025_tls_023-607a.8">一味橫肆斥罵，</seg>
<seg xml:id="KR2o0025_tls_023-607a.9">殆於庸妄之尤，</seg>
<seg xml:id="KR2o0025_tls_023-607a.10">難以語文風士習矣。</seg>
<seg xml:id="KR2o0025_tls_023-607a.11">因思執事數日之間，</seg>
<seg xml:id="KR2o0025_tls_023-607a.12">評定誌稿得失，</seg>
<seg xml:id="KR2o0025_tls_023-607a.13">較諸紳匯集多日，</seg>
<seg xml:id="KR2o0025_tls_023-607a.14">紛指如麻，</seg>
<seg xml:id="KR2o0025_tls_023-607a.15">為遠勝之，</seg>
<seg xml:id="KR2o0025_tls_023-607a.16">無任欽佩之至。</seg>
<seg xml:id="KR2o0025_tls_023-607a.17">但此時執事無暇及此，</seg>
<seg xml:id="KR2o0025_tls_023-607a.18">而鄙人又逼歸期，</seg>
<seg xml:id="KR2o0025_tls_023-607a.19">俟明歲如簽聲覆，</seg>
<seg xml:id="KR2o0025_tls_023-607a.20">以聽進止可耳。</seg>
</p>
<p>
<seg xml:id="KR2o0025_tls_023-608a.1">為張吉甫司馬撰大名縣誌序</seg>
</p>
<p>
<seg xml:id="KR2o0025_tls_023-609a.1">乾隆四十六年冬，</seg>
<seg xml:id="KR2o0025_tls_023-609a.2">余自肥鄉知縣移劇大名。</seg>
<seg xml:id="KR2o0025_tls_023-609a.3">大名自並魏移治府城，</seg>
<seg xml:id="KR2o0025_tls_023-609a.4">號稱畿南沖要；</seg>
<seg xml:id="KR2o0025_tls_023-609a.5">而縣誌尚未裒合成書，</seg>
<seg xml:id="KR2o0025_tls_023-609a.6">文獻之徵，</seg>
<seg xml:id="KR2o0025_tls_023-609a.7">闕焉未備。</seg>
<seg xml:id="KR2o0025_tls_023-609a.8">余有誌蒐羅，</seg>
<seg xml:id="KR2o0025_tls_023-609a.9">下車之始，</seg>
<seg xml:id="KR2o0025_tls_023-609a.10">姑未遑暇。</seg>
<seg xml:id="KR2o0025_tls_023-609a.11">至四十九年，</seg>
<seg xml:id="KR2o0025_tls_023-609a.12">乃與鄉縉紳討論商榷，</seg>
<seg xml:id="KR2o0025_tls_023-609a.13">采取兩縣舊誌，</seg>
<seg xml:id="KR2o0025_tls_023-609a.14">參互考訂，</seg>
<seg xml:id="KR2o0025_tls_023-609a.15">益以後所見聞，</seg>
<seg xml:id="KR2o0025_tls_023-609a.16">匯輯為編；</seg>
<seg xml:id="KR2o0025_tls_023-609a.17">得圖說二篇，</seg>
<seg xml:id="KR2o0025_tls_023-609a.18">表二篇，</seg>
<seg xml:id="KR2o0025_tls_023-609a.19">誌七篇，</seg>
<seg xml:id="KR2o0025_tls_023-609a.20">傳五篇，</seg>
<seg xml:id="KR2o0025_tls_023-609a.21">凡一十六篇，</seg>
<seg xml:id="KR2o0025_tls_023-609a.22">而敘例目錄之列於卷首，</seg>
<seg xml:id="KR2o0025_tls_023-609a.23">雜采綴記之附於卷末者，</seg>
<seg xml:id="KR2o0025_tls_023-609a.24">不與焉。</seg>
<seg xml:id="KR2o0025_tls_023-609a.25">五十年春正月，</seg>
<seg xml:id="KR2o0025_tls_023-609a.26">書成。</seg>
<seg xml:id="KR2o0025_tls_023-609a.27">會余遷河間府同知，</seg>
<seg xml:id="KR2o0025_tls_023-609a.28">尋以罣誤免官，</seg>
<seg xml:id="KR2o0025_tls_023-609a.29">羈跡舊治。</seg>
<seg xml:id="KR2o0025_tls_023-609a.30">而繼為政者，</seg>
<seg xml:id="KR2o0025_tls_023-609a.31">休寧吳君，</seg>
<seg xml:id="KR2o0025_tls_023-609a.32">自隆平移治茲縣。</seg>
<seg xml:id="KR2o0025_tls_023-609a.33">吳君故嘗以循良名聲三輔，</seg>
<seg xml:id="KR2o0025_tls_023-609a.34">而大雅擅文，</seg>
<seg xml:id="KR2o0025_tls_023-609a.35">所學具有原本。</seg>
<seg xml:id="KR2o0025_tls_023-609a.36">及余相得，</seg>
<seg xml:id="KR2o0025_tls_023-609a.37">莫逆於心。</seg>
<seg xml:id="KR2o0025_tls_023-609a.38">因以誌稿屬君訂定，</seg>
<seg xml:id="KR2o0025_tls_023-609a.39">而付之梓人。</seg>
<seg xml:id="KR2o0025_tls_023-609a.40">爰述所以為誌之由，</seg>
<seg xml:id="KR2o0025_tls_023-609a.41">而質之吳君。</seg>
</p>
<p>
<seg xml:id="KR2o0025_tls_023-610a.1">曰：</seg>
<seg xml:id="KR2o0025_tls_023-610a.2">往在肥鄉官舍，</seg>
<seg xml:id="KR2o0025_tls_023-610a.3">同年友會稽章君學誠，</seg>
<seg xml:id="KR2o0025_tls_023-610a.4">與余論修誌事。</seg>
<seg xml:id="KR2o0025_tls_023-610a.5">章君所言，</seg>
<seg xml:id="KR2o0025_tls_023-610a.6">與今之修誌者異。</seg>
<seg xml:id="KR2o0025_tls_023-610a.7">余徵其說，</seg>
<seg xml:id="KR2o0025_tls_023-610a.8">章君曰：</seg>
<seg xml:id="KR2o0025_tls_023-610a.9">「郡縣誌乘，</seg>
<seg xml:id="KR2o0025_tls_023-610a.10">即封建時列國史官之遺；</seg>
<seg xml:id="KR2o0025_tls_023-610a.11">而近代修誌諸家，</seg>
<seg xml:id="KR2o0025_tls_023-610a.12">誤仿唐宋州郡圖經而失之者也。</seg>
<seg xml:id="KR2o0025_tls_023-610a.13">《周官》外史掌四方之誌，</seg>
<seg xml:id="KR2o0025_tls_023-610a.14">註謂若晉之《乘》，</seg>
<seg xml:id="KR2o0025_tls_023-610a.15">楚之《梼杌》，</seg>
<seg xml:id="KR2o0025_tls_023-610a.16">魯之《春秋》。</seg>
<seg xml:id="KR2o0025_tls_023-610a.17">是一國之史，</seg>
<seg xml:id="KR2o0025_tls_023-610a.18">無所不載，</seg>
<seg xml:id="KR2o0025_tls_023-610a.19">乃可為一朝之史之所取裁。</seg>
<seg xml:id="KR2o0025_tls_023-610a.20">夫子作《春秋》，</seg>
<seg xml:id="KR2o0025_tls_023-610a.21">而必徵百國寶書，</seg>
<seg xml:id="KR2o0025_tls_023-610a.22">是其義矣。</seg>
<seg xml:id="KR2o0025_tls_023-610a.23">若夫圖經之用，</seg>
<seg xml:id="KR2o0025_tls_023-610a.24">乃是地理專門。</seg>
<seg xml:id="KR2o0025_tls_023-610a.25">按天官司會所掌書契版圖，註：</seg>
<seg xml:id="KR2o0025_tls_023-610a.26">版謂戶籍，</seg>
<seg xml:id="KR2o0025_tls_023-610a.27">圖謂土地形象，</seg>
<seg xml:id="KR2o0025_tls_023-610a.28">田地廣狹，</seg>
<seg xml:id="KR2o0025_tls_023-610a.29">即後世圖經所由仿也。</seg>
<seg xml:id="KR2o0025_tls_023-610a.30">是方誌之與圖經，</seg>
<seg xml:id="KR2o0025_tls_023-610a.31">其體截然不同；</seg>
<seg xml:id="KR2o0025_tls_023-610a.32">而後人不辨其類，</seg>
<seg xml:id="KR2o0025_tls_023-610a.33">蓋已久矣。」</seg>
<seg xml:id="KR2o0025_tls_023-610a.34">余曰：</seg>
<seg xml:id="KR2o0025_tls_023-610a.35">「圖經於今，</seg>
<seg xml:id="KR2o0025_tls_023-610a.36">猶可考乎？」</seg>
<seg xml:id="KR2o0025_tls_023-610a.37">章君曰：</seg>
<seg xml:id="KR2o0025_tls_023-610a.38">「古之圖經，</seg>
<seg xml:id="KR2o0025_tls_023-610a.39">今不可見。</seg>
<seg xml:id="KR2o0025_tls_023-610a.40">間有經存圖亡，</seg>
<seg xml:id="KR2o0025_tls_023-610a.41">如《吳郡圖經》《高麗圖經》之類；</seg>
<seg xml:id="KR2o0025_tls_023-610a.42">又約略見於群書之所稱引，</seg>
<seg xml:id="KR2o0025_tls_023-610a.43">如水經地誌之類，</seg>
<seg xml:id="KR2o0025_tls_023-610a.44">不能得其全也。</seg>
<seg xml:id="KR2o0025_tls_023-610a.45">今之圖經，</seg>
<seg xml:id="KR2o0025_tls_023-610a.46">則州縣輿圖，</seg>
<seg xml:id="KR2o0025_tls_023-610a.47">與六條憲綱之冊，</seg>
<seg xml:id="KR2o0025_tls_023-610a.48">其散著也。</seg>
<seg xml:id="KR2o0025_tls_023-610a.49">若元明之《一統誌》書，</seg>
<seg xml:id="KR2o0025_tls_023-610a.50">其總匯也。</seg>
<seg xml:id="KR2o0025_tls_023-610a.51">散著之篇，</seg>
<seg xml:id="KR2o0025_tls_023-610a.52">存於官府文書，</seg>
<seg xml:id="KR2o0025_tls_023-610a.53">本無文理，</seg>
<seg xml:id="KR2o0025_tls_023-610a.54">學者所不屑道。</seg>
<seg xml:id="KR2o0025_tls_023-610a.55">統匯之書，</seg>
<seg xml:id="KR2o0025_tls_023-610a.56">則固地理專門，</seg>
<seg xml:id="KR2o0025_tls_023-610a.57">而人物流寓，</seg>
<seg xml:id="KR2o0025_tls_023-610a.58">形勝土產，</seg>
<seg xml:id="KR2o0025_tls_023-610a.59">古跡祠廟諸名目，</seg>
<seg xml:id="KR2o0025_tls_023-610a.60">則因地理而類撮之，</seg>
<seg xml:id="KR2o0025_tls_023-610a.61">取供文學詞章之所采用，</seg>
<seg xml:id="KR2o0025_tls_023-610a.62">而非所以為書之本意也。</seg>
<seg xml:id="KR2o0025_tls_023-610a.63">故形勝必用駢儷，</seg>
<seg xml:id="KR2o0025_tls_023-610a.64">人物節取要略，</seg>
<seg xml:id="KR2o0025_tls_023-610a.65">古跡流連景物，</seg>
<seg xml:id="KR2o0025_tls_023-610a.66">祠廟亦載遊觀，</seg>
<seg xml:id="KR2o0025_tls_023-610a.67">此則地理中之類纂，</seg>
<seg xml:id="KR2o0025_tls_023-610a.68">而不為一方文獻之徵，</seg>
<seg xml:id="KR2o0025_tls_023-610a.69">甚皎然也。」</seg>
</p>
<p>
<seg xml:id="KR2o0025_tls_023-611a.1">余曰：</seg>
<seg xml:id="KR2o0025_tls_023-611a.2">「然則統誌之例，</seg>
<seg xml:id="KR2o0025_tls_023-611a.3">非與？</seg>
<seg xml:id="KR2o0025_tls_023-611a.4">閻氏若璩以謂統誌之書，</seg>
<seg xml:id="KR2o0025_tls_023-611a.5">不當載人物者，</seg>
<seg xml:id="KR2o0025_tls_023-611a.6">其言洵足法與？」</seg>
<seg xml:id="KR2o0025_tls_023-611a.7">章君曰：</seg>
<seg xml:id="KR2o0025_tls_023-611a.8">「統誌創於元明，</seg>
<seg xml:id="KR2o0025_tls_023-611a.9">其體本於唐宋，</seg>
<seg xml:id="KR2o0025_tls_023-611a.10">質文損益，</seg>
<seg xml:id="KR2o0025_tls_023-611a.11">具有所受，</seg>
<seg xml:id="KR2o0025_tls_023-611a.12">不可以為非也。</seg>
<seg xml:id="KR2o0025_tls_023-611a.13">《元和郡縣》之誌，</seg>
<seg xml:id="KR2o0025_tls_023-611a.14">篇首各冠以圖，</seg>
<seg xml:id="KR2o0025_tls_023-611a.15">圖後系以四至八到，</seg>
<seg xml:id="KR2o0025_tls_023-611a.16">山川經緯之外，</seg>
<seg xml:id="KR2o0025_tls_023-611a.17">無旁綴焉；</seg>
<seg xml:id="KR2o0025_tls_023-611a.18">此圖經之本質也。</seg>
<seg xml:id="KR2o0025_tls_023-611a.19">《太平寰宇》之記，</seg>
<seg xml:id="KR2o0025_tls_023-611a.20">則入人物藝文，</seg>
<seg xml:id="KR2o0025_tls_023-611a.21">所謂踵事而增華也。</seg>
<seg xml:id="KR2o0025_tls_023-611a.22">《嘉熙方輿勝覽》，</seg>
<seg xml:id="KR2o0025_tls_023-611a.23">侈陳名勝古跡，</seg>
<seg xml:id="KR2o0025_tls_023-611a.24">遊覽辭賦，</seg>
<seg xml:id="KR2o0025_tls_023-611a.25">則逐流而靡矣。</seg>
<seg xml:id="KR2o0025_tls_023-611a.26">《統誌》之例，</seg>
<seg xml:id="KR2o0025_tls_023-611a.27">補《寰宇》之剩義，</seg>
<seg xml:id="KR2o0025_tls_023-611a.28">刪名勝之支辭，</seg>
<seg xml:id="KR2o0025_tls_023-611a.29">折衷前人，</seg>
<seg xml:id="KR2o0025_tls_023-611a.30">有所依據，</seg>
<seg xml:id="KR2o0025_tls_023-611a.31">閻氏從而議之過矣。</seg>
<seg xml:id="KR2o0025_tls_023-611a.32">然而其體自有輕重，</seg>
<seg xml:id="KR2o0025_tls_023-611a.33">不可守其類纂名目，</seg>
<seg xml:id="KR2o0025_tls_023-611a.34">以備一方文獻之全，</seg>
<seg xml:id="KR2o0025_tls_023-611a.35">甚曉然也。」</seg>
<seg xml:id="KR2o0025_tls_023-611a.36">余曰：</seg>
<seg xml:id="KR2o0025_tls_023-611a.37">「古之方誌，</seg>
<seg xml:id="KR2o0025_tls_023-611a.38">義例何如？」</seg>
<seg xml:id="KR2o0025_tls_023-611a.39">章君曰：</seg>
<seg xml:id="KR2o0025_tls_023-611a.40">「三代封建，</seg>
<seg xml:id="KR2o0025_tls_023-611a.41">與後代割據之雄，</seg>
<seg xml:id="KR2o0025_tls_023-611a.42">大抵國自為制，</seg>
<seg xml:id="KR2o0025_tls_023-611a.43">其體固不侔矣。</seg>
<seg xml:id="KR2o0025_tls_023-611a.44">郡縣之世，</seg>
<seg xml:id="KR2o0025_tls_023-611a.45">則漢人所為《汝南先賢》、《襄陽耆舊》、《關東風俗》諸傳說，</seg>
<seg xml:id="KR2o0025_tls_023-611a.46">固已偏而不備，</seg>
<seg xml:id="KR2o0025_tls_023-611a.47">且流傳亦非其本書矣。</seg>
<seg xml:id="KR2o0025_tls_023-611a.48">今可見者，</seg>
<seg xml:id="KR2o0025_tls_023-611a.49">宋誌十有餘家，</seg>
<seg xml:id="KR2o0025_tls_023-611a.50">雖不能無得失，</seg>
<seg xml:id="KR2o0025_tls_023-611a.51">而當時圖經纂類名目未盛，</seg>
<seg xml:id="KR2o0025_tls_023-611a.52">則史氏家法猶存。</seg>
<seg xml:id="KR2o0025_tls_023-611a.53">未若今之直以纂類子目，</seg>
<seg xml:id="KR2o0025_tls_023-611a.54">取為全誌，</seg>
<seg xml:id="KR2o0025_tls_023-611a.55">儼如天經地義之不可易也。」</seg>
<seg xml:id="KR2o0025_tls_023-611a.56">余曰：</seg>
<seg xml:id="KR2o0025_tls_023-611a.57">「宋誌十有餘家，</seg>
<seg xml:id="KR2o0025_tls_023-611a.58">得失安在？」</seg>
<seg xml:id="KR2o0025_tls_023-611a.59">章君曰：</seg>
<seg xml:id="KR2o0025_tls_023-611a.60">「範氏之《吳郡誌》，</seg>
<seg xml:id="KR2o0025_tls_023-611a.61">羅氏之《新安誌》，</seg>
<seg xml:id="KR2o0025_tls_023-611a.62">其尤善也。</seg>
<seg xml:id="KR2o0025_tls_023-611a.63">《羅誌》蕪而不精，</seg>
<seg xml:id="KR2o0025_tls_023-611a.64">《範誌》短而不詳，</seg>
<seg xml:id="KR2o0025_tls_023-611a.65">其所蔽也。</seg>
<seg xml:id="KR2o0025_tls_023-611a.66">《羅誌》意存著述，</seg>
<seg xml:id="KR2o0025_tls_023-611a.67">《範誌》筆具翦裁，</seg>
<seg xml:id="KR2o0025_tls_023-611a.68">其所長也。</seg>
<seg xml:id="KR2o0025_tls_023-611a.69">後人得著述之意者鮮矣。</seg>
<seg xml:id="KR2o0025_tls_023-611a.70">知翦裁者，</seg>
<seg xml:id="KR2o0025_tls_023-611a.71">其文削而不腴，</seg>
<seg xml:id="KR2o0025_tls_023-611a.72">其事郁而不暢，</seg>
<seg xml:id="KR2o0025_tls_023-611a.73">其所識解，</seg>
<seg xml:id="KR2o0025_tls_023-611a.74">不出文人習氣，</seg>
<seg xml:id="KR2o0025_tls_023-611a.75">而不可通於史氏宏裁；</seg>
<seg xml:id="KR2o0025_tls_023-611a.76">若康氏《武功》之誌，</seg>
<seg xml:id="KR2o0025_tls_023-611a.77">韓氏《朝邑》之誌，</seg>
<seg xml:id="KR2o0025_tls_023-611a.78">其顯者也。</seg>
<seg xml:id="KR2o0025_tls_023-611a.79">何為文人習氣？</seg>
<seg xml:id="KR2o0025_tls_023-611a.80">蓋仿韓退之《畫記》而敘山川物產，</seg>
<seg xml:id="KR2o0025_tls_023-611a.81">不知八書十誌之體，</seg>
<seg xml:id="KR2o0025_tls_023-611a.82">不可廢也。</seg>
<seg xml:id="KR2o0025_tls_023-611a.83">仿柳子厚《先友記》而誌人物，</seg>
<seg xml:id="KR2o0025_tls_023-611a.84">不知七十列傳之例，</seg>
<seg xml:id="KR2o0025_tls_023-611a.85">不可忘也。</seg>
<seg xml:id="KR2o0025_tls_023-611a.86">然此猶文人徇名之弊也。</seg>
<seg xml:id="KR2o0025_tls_023-611a.87">等而下者，</seg>
<seg xml:id="KR2o0025_tls_023-611a.88">更無論矣。」</seg>
</p>
<p>
<seg xml:id="KR2o0025_tls_023-612a.1">余曰：</seg>
<seg xml:id="KR2o0025_tls_023-612a.2">「如君所言，</seg>
<seg xml:id="KR2o0025_tls_023-612a.3">修誌如何而後可？」</seg>
<seg xml:id="KR2o0025_tls_023-612a.4">章君曰：</seg>
<seg xml:id="KR2o0025_tls_023-612a.5">「誌者，</seg>
<seg xml:id="KR2o0025_tls_023-612a.6">誌也。</seg>
<seg xml:id="KR2o0025_tls_023-612a.7">其事其文之外，</seg>
<seg xml:id="KR2o0025_tls_023-612a.8">必有義焉，</seg>
<seg xml:id="KR2o0025_tls_023-612a.9">史家著作之微旨也。</seg>
<seg xml:id="KR2o0025_tls_023-612a.10">一方掌故，</seg>
<seg xml:id="KR2o0025_tls_023-612a.11">何取一人著作？</seg>
<seg xml:id="KR2o0025_tls_023-612a.12">然不讬於著作，</seg>
<seg xml:id="KR2o0025_tls_023-612a.13">則不能以傳世而行遠也。</seg>
<seg xml:id="KR2o0025_tls_023-612a.14">文案簿籍，</seg>
<seg xml:id="KR2o0025_tls_023-612a.15">非不詳明，</seg>
<seg xml:id="KR2o0025_tls_023-612a.16">特難乎其久也。</seg>
<seg xml:id="KR2o0025_tls_023-612a.17">是以貴專家焉。</seg>
<seg xml:id="KR2o0025_tls_023-612a.18">專家之旨，</seg>
<seg xml:id="KR2o0025_tls_023-612a.19">神而明之，</seg>
<seg xml:id="KR2o0025_tls_023-612a.20">存乎其人，</seg>
<seg xml:id="KR2o0025_tls_023-612a.21">不可以言傳也。</seg>
<seg xml:id="KR2o0025_tls_023-612a.22">其可以言傳者，</seg>
<seg xml:id="KR2o0025_tls_023-612a.23">則規矩法度，</seg>
<seg xml:id="KR2o0025_tls_023-612a.24">必明全史之通裁也。」</seg>
<seg xml:id="KR2o0025_tls_023-612a.25">「明全史之通裁當奈何？」曰：</seg>
<seg xml:id="KR2o0025_tls_023-612a.26">「知方誌非地理專書，</seg>
<seg xml:id="KR2o0025_tls_023-612a.27">則山川都裏坊表名勝，</seg>
<seg xml:id="KR2o0025_tls_023-612a.28">皆當匯入地理，</seg>
<seg xml:id="KR2o0025_tls_023-612a.29">而不可分占篇目，</seg>
<seg xml:id="KR2o0025_tls_023-612a.30">失賓主之義也。</seg>
<seg xml:id="KR2o0025_tls_023-612a.31">知方誌為國史取裁，</seg>
<seg xml:id="KR2o0025_tls_023-612a.32">則人物當詳於史傳，</seg>
<seg xml:id="KR2o0025_tls_023-612a.33">而不可節錄大略；</seg>
<seg xml:id="KR2o0025_tls_023-612a.34">藝文當詳載書目，</seg>
<seg xml:id="KR2o0025_tls_023-612a.35">而不可類選詩文也。</seg>
<seg xml:id="KR2o0025_tls_023-612a.36">知方誌為史部要刪，</seg>
<seg xml:id="KR2o0025_tls_023-612a.37">則胥吏案牘，</seg>
<seg xml:id="KR2o0025_tls_023-612a.38">文士綺言，</seg>
<seg xml:id="KR2o0025_tls_023-612a.39">皆無所用，</seg>
<seg xml:id="KR2o0025_tls_023-612a.40">而體裁當規史法也。</seg>
<seg xml:id="KR2o0025_tls_023-612a.41">此則其可言者也。</seg>
<seg xml:id="KR2o0025_tls_023-612a.42">夫家有譜，</seg>
<seg xml:id="KR2o0025_tls_023-612a.43">州縣有誌，</seg>
<seg xml:id="KR2o0025_tls_023-612a.44">國有史，</seg>
<seg xml:id="KR2o0025_tls_023-612a.45">其義一也。</seg>
<seg xml:id="KR2o0025_tls_023-612a.46">然家譜有徵，</seg>
<seg xml:id="KR2o0025_tls_023-612a.47">則縣誌取焉。</seg>
<seg xml:id="KR2o0025_tls_023-612a.48">縣誌有徵，</seg>
<seg xml:id="KR2o0025_tls_023-612a.49">則國史取焉。</seg>
<seg xml:id="KR2o0025_tls_023-612a.50">今修一代之史，</seg>
<seg xml:id="KR2o0025_tls_023-612a.51">蓋有取於家譜者矣。</seg>
<seg xml:id="KR2o0025_tls_023-612a.52">未聞取於縣誌。</seg>
<seg xml:id="KR2o0025_tls_023-612a.53">則荒略無稽，</seg>
<seg xml:id="KR2o0025_tls_023-612a.54">薦紳先生所難言也。</seg>
<seg xml:id="KR2o0025_tls_023-612a.55">然其故，</seg>
<seg xml:id="KR2o0025_tls_023-612a.56">實始於誤仿圖經纂類之名目，</seg>
<seg xml:id="KR2o0025_tls_023-612a.57">此則不可不明辨也。」</seg>
</p>
<p>
<seg xml:id="KR2o0025_tls_023-613a.1">噫！</seg>
<seg xml:id="KR2o0025_tls_023-613a.2">章君之言，</seg>
<seg xml:id="KR2o0025_tls_023-613a.3">余未之能盡也。</seg>
<seg xml:id="KR2o0025_tls_023-613a.4">然於誌事，</seg>
<seg xml:id="KR2o0025_tls_023-613a.5">實不敢掉以輕心焉。</seg>
<seg xml:id="KR2o0025_tls_023-613a.6">二圖包括地理，</seg>
<seg xml:id="KR2o0025_tls_023-613a.7">不敢流連名勝，</seg>
<seg xml:id="KR2o0025_tls_023-613a.8">侈景物也。</seg>
<seg xml:id="KR2o0025_tls_023-613a.9">七誌分別綱目，</seg>
<seg xml:id="KR2o0025_tls_023-613a.10">不敢以附麗失倫，</seg>
<seg xml:id="KR2o0025_tls_023-613a.11">致散渙也。</seg>
<seg xml:id="KR2o0025_tls_023-613a.12">二表辨析經緯，</seg>
<seg xml:id="KR2o0025_tls_023-613a.13">不敢以花名卯簿，</seg>
<seg xml:id="KR2o0025_tls_023-613a.14">致蕪穢也。</seg>
<seg xml:id="KR2o0025_tls_023-613a.15">五傳詳具事實，</seg>
<seg xml:id="KR2o0025_tls_023-613a.16">不敢節略文飾，</seg>
<seg xml:id="KR2o0025_tls_023-613a.17">失徵信也。</seg>
<seg xml:id="KR2o0025_tls_023-613a.18">鄉薦紳不余河漢，</seg>
<seg xml:id="KR2o0025_tls_023-613a.19">勤勤討論，</seg>
<seg xml:id="KR2o0025_tls_023-613a.20">勒為斯誌，</seg>
<seg xml:id="KR2o0025_tls_023-613a.21">庶幾一方之掌故，</seg>
<seg xml:id="KR2o0025_tls_023-613a.22">不致如章君之所謂誤於地理之偏焉耳。</seg>
<seg xml:id="KR2o0025_tls_023-613a.23">若求其誌，</seg>
<seg xml:id="KR2o0025_tls_023-613a.24">而欲附於著作專家，</seg>
<seg xml:id="KR2o0025_tls_023-613a.25">則余謝不敏矣。</seg>
</p>
<p>
<seg xml:id="KR2o0025_tls_023-614a.1">為畢秋帆制府撰常德府誌序</seg>
</p>
<p>
<seg xml:id="KR2o0025_tls_023-615a.1">常德為古名郡，</seg>
<seg xml:id="KR2o0025_tls_023-615a.2">左包洞庭，</seg>
<seg xml:id="KR2o0025_tls_023-615a.3">右控五溪，</seg>
<seg xml:id="KR2o0025_tls_023-615a.4">戰國楚黔中地，</seg>
<seg xml:id="KR2o0025_tls_023-615a.5">秦楚爭衡，</seg>
<seg xml:id="KR2o0025_tls_023-615a.6">必得黔中以為橐鑰；</seg>
<seg xml:id="KR2o0025_tls_023-615a.7">所謂旁攝溪蠻，</seg>
<seg xml:id="KR2o0025_tls_023-615a.8">南通嶺嶠，</seg>
<seg xml:id="KR2o0025_tls_023-615a.9">從此利盡南海者也。</seg>
<seg xml:id="KR2o0025_tls_023-615a.10">後漢嘗移荊州治此，</seg>
<seg xml:id="KR2o0025_tls_023-615a.11">蓋外控諸蠻，</seg>
<seg xml:id="KR2o0025_tls_023-615a.12">則州部之內，</seg>
<seg xml:id="KR2o0025_tls_023-615a.13">千里晏然。</seg>
<seg xml:id="KR2o0025_tls_023-615a.14">隋唐以來，</seg>
<seg xml:id="KR2o0025_tls_023-615a.15">益為全楚關鍵。</seg>
<seg xml:id="KR2o0025_tls_023-615a.16">五季馬氏既並朗州，</seg>
<seg xml:id="KR2o0025_tls_023-615a.17">而後屹然雄視，</seg>
<seg xml:id="KR2o0025_tls_023-615a.18">諸鎮莫敢與抗矣。</seg>
<seg xml:id="KR2o0025_tls_023-615a.19">蓋北屏荊渚，</seg>
<seg xml:id="KR2o0025_tls_023-615a.20">南臨長沙，</seg>
<seg xml:id="KR2o0025_tls_023-615a.21">遠作滇、黔門戶，</seg>
<seg xml:id="KR2o0025_tls_023-615a.22">實為控要之區，</seg>
<seg xml:id="KR2o0025_tls_023-615a.23">不其然歟？</seg>
<seg xml:id="KR2o0025_tls_023-615a.24">我朝奕世承平，</seg>
<seg xml:id="KR2o0025_tls_023-615a.25">蠻夷率服，</seg>
<seg xml:id="KR2o0025_tls_023-615a.26">大湖南北，</seg>
<seg xml:id="KR2o0025_tls_023-615a.27">皆為腹地。</seg>
<seg xml:id="KR2o0025_tls_023-615a.28">康熙二十二年，</seg>
<seg xml:id="KR2o0025_tls_023-615a.29">滿州將軍駐防荊州，</seg>
<seg xml:id="KR2o0025_tls_023-615a.30">遂移提督軍門，</seg>
<seg xml:id="KR2o0025_tls_023-615a.31">彈壓常德。</seg>
<seg xml:id="KR2o0025_tls_023-615a.32">後雖分湖南北為兩部院，</seg>
<seg xml:id="KR2o0025_tls_023-615a.33">而營制聯絡兩部，</seg>
<seg xml:id="KR2o0025_tls_023-615a.34">呼吸相通，</seg>
<seg xml:id="KR2o0025_tls_023-615a.35">故節制之任，</seg>
<seg xml:id="KR2o0025_tls_023-615a.36">仍統於一。</seg>
</p>
<p>
<seg xml:id="KR2o0025_tls_023-616a.1">余承乏兩湖，</seg>
<seg xml:id="KR2o0025_tls_023-616a.2">嘗按部常德，</seg>
<seg xml:id="KR2o0025_tls_023-616a.3">覽其山川形勢，</seg>
<seg xml:id="KR2o0025_tls_023-616a.4">慨想秦漢通道以來，</seg>
<seg xml:id="KR2o0025_tls_023-616a.5">治亂機緘，</seg>
<seg xml:id="KR2o0025_tls_023-616a.6">割制利弊，</seg>
<seg xml:id="KR2o0025_tls_023-616a.7">與夫居安思治，</seg>
<seg xml:id="KR2o0025_tls_023-616a.8">化俗宜民之道，</seg>
<seg xml:id="KR2o0025_tls_023-616a.9">爰進守土長吏，</seg>
<seg xml:id="KR2o0025_tls_023-616a.10">講求而切磋究之。</seg>
<seg xml:id="KR2o0025_tls_023-616a.11">知府三原李君大{雨隆}，</seg>
<seg xml:id="KR2o0025_tls_023-616a.12">悃愊吏也。</seg>
<seg xml:id="KR2o0025_tls_023-616a.13">六條之察，</seg>
<seg xml:id="KR2o0025_tls_023-616a.14">次第既略具矣。</seg>
<seg xml:id="KR2o0025_tls_023-616a.15">府誌輯於康熙九年，</seg>
<seg xml:id="KR2o0025_tls_023-616a.16">故冊荒陋，</seg>
<seg xml:id="KR2o0025_tls_023-616a.17">不可究詰；</seg>
<seg xml:id="KR2o0025_tls_023-616a.18">百餘年之文獻，</seg>
<seg xml:id="KR2o0025_tls_023-616a.19">又邈焉無徵；</seg>
<seg xml:id="KR2o0025_tls_023-616a.20">於是請事重修。</seg>
<seg xml:id="KR2o0025_tls_023-616a.21">余謂此能知其大也。</seg>
<seg xml:id="KR2o0025_tls_023-616a.22">雖然，</seg>
<seg xml:id="KR2o0025_tls_023-616a.23">方誌遍寰宇矣，</seg>
<seg xml:id="KR2o0025_tls_023-616a.24">賢長吏知政事有恒，</seg>
<seg xml:id="KR2o0025_tls_023-616a.25">而載筆之士，</seg>
<seg xml:id="KR2o0025_tls_023-616a.26">不知辭尚體要，</seg>
<seg xml:id="KR2o0025_tls_023-616a.27">猥蕪雜濫，</seg>
<seg xml:id="KR2o0025_tls_023-616a.28">無譏焉耳。</seg>
<seg xml:id="KR2o0025_tls_023-616a.29">即有矯出流俗，</seg>
<seg xml:id="KR2o0025_tls_023-616a.30">自命成家，</seg>
<seg xml:id="KR2o0025_tls_023-616a.31">或文人矜於辭采，</seg>
<seg xml:id="KR2o0025_tls_023-616a.32">學士侈其蒐羅，</seg>
<seg xml:id="KR2o0025_tls_023-616a.33">而於事之關於經濟，</seg>
<seg xml:id="KR2o0025_tls_023-616a.34">文之出於史裁，</seg>
<seg xml:id="KR2o0025_tls_023-616a.35">則未之議也。</seg>
</p>
<p>
<seg xml:id="KR2o0025_tls_023-617a.1">會稽章典籍學誠，</seg>
<seg xml:id="KR2o0025_tls_023-617a.2">遊於余門。</seg>
<seg xml:id="KR2o0025_tls_023-617a.3">數為余言史事，</seg>
<seg xml:id="KR2o0025_tls_023-617a.4">黎然有當於余心。</seg>
<seg xml:id="KR2o0025_tls_023-617a.5">余嘉李君之意，</seg>
<seg xml:id="KR2o0025_tls_023-617a.6">因屬典籍，</seg>
<seg xml:id="KR2o0025_tls_023-617a.7">為之撰次，</seg>
<seg xml:id="KR2o0025_tls_023-617a.8">閱一載而告成。</seg>
<seg xml:id="KR2o0025_tls_023-617a.9">凡書二十四篇；</seg>
<seg xml:id="KR2o0025_tls_023-617a.10">為紀者二，</seg>
<seg xml:id="KR2o0025_tls_023-617a.11">編年以綜一郡之大事；</seg>
<seg xml:id="KR2o0025_tls_023-617a.12">為考者十，</seg>
<seg xml:id="KR2o0025_tls_023-617a.13">分類以識今古之典章；</seg>
<seg xml:id="KR2o0025_tls_023-617a.14">為表者四，</seg>
<seg xml:id="KR2o0025_tls_023-617a.15">年經事緯，</seg>
<seg xml:id="KR2o0025_tls_023-617a.16">以著封建、職官、選舉、人物之名姓；</seg>
<seg xml:id="KR2o0025_tls_023-617a.17">為略者一，</seg>
<seg xml:id="KR2o0025_tls_023-617a.18">為傳者七，</seg>
<seg xml:id="KR2o0025_tls_023-617a.19">采輯傳記，</seg>
<seg xml:id="KR2o0025_tls_023-617a.20">參合見聞，</seg>
<seg xml:id="KR2o0025_tls_023-617a.21">以識名宦、鄉賢、忠孝、節義之行事。</seg>
<seg xml:id="KR2o0025_tls_023-617a.22">綱舉而目斯張，</seg>
<seg xml:id="KR2o0025_tls_023-617a.23">體立而用可達。</seg>
<seg xml:id="KR2o0025_tls_023-617a.24">俗誌附會古跡，</seg>
<seg xml:id="KR2o0025_tls_023-617a.25">題詠八景，</seg>
<seg xml:id="KR2o0025_tls_023-617a.26">無實靡文，</seg>
<seg xml:id="KR2o0025_tls_023-617a.27">概從刪略。</seg>
<seg xml:id="KR2o0025_tls_023-617a.28">其有記序文字，</seg>
<seg xml:id="KR2o0025_tls_023-617a.29">歌詠篇什，</seg>
<seg xml:id="KR2o0025_tls_023-617a.30">足以考證事實，</seg>
<seg xml:id="KR2o0025_tls_023-617a.31">潤色風雅，</seg>
<seg xml:id="KR2o0025_tls_023-617a.32">誌家例錄為藝文者；</seg>
<seg xml:id="KR2o0025_tls_023-617a.33">今以藝文專載書目，</seg>
<seg xml:id="KR2o0025_tls_023-617a.34">詩文不可混於史裁，</seg>
<seg xml:id="KR2o0025_tls_023-617a.35">別撰《文徵》七卷，</seg>
<seg xml:id="KR2o0025_tls_023-617a.36">自為一書，</seg>
<seg xml:id="KR2o0025_tls_023-617a.37">與誌相輔而行。</seg>
<seg xml:id="KR2o0025_tls_023-617a.38">其搜剔之餘，</seg>
<seg xml:id="KR2o0025_tls_023-617a.39">畸言脞說，</seg>
<seg xml:id="KR2o0025_tls_023-617a.40">無當經綸，</seg>
<seg xml:id="KR2o0025_tls_023-617a.41">而有資談助者，</seg>
<seg xml:id="KR2o0025_tls_023-617a.42">更為《叢談》一卷。</seg>
<seg xml:id="KR2o0025_tls_023-617a.43">皆不入於誌篇。</seg>
<seg xml:id="KR2o0025_tls_023-617a.44">凡此區分類別，</seg>
<seg xml:id="KR2o0025_tls_023-617a.45">所以辨明識職，</seg>
<seg xml:id="KR2o0025_tls_023-617a.46">歸於體要。</seg>
<seg xml:id="KR2o0025_tls_023-617a.47">於是常德典故，</seg>
<seg xml:id="KR2o0025_tls_023-617a.48">可指掌而言也。</seg>
</p>
<p>
<seg xml:id="KR2o0025_tls_023-618a.1">夫誌不特表章文獻，</seg>
<seg xml:id="KR2o0025_tls_023-618a.2">亦以輔政教也。</seg>
<seg xml:id="KR2o0025_tls_023-618a.3">披覽輿圖，</seg>
<seg xml:id="KR2o0025_tls_023-618a.4">則善德、桃源之為山鎮，</seg>
<seg xml:id="KR2o0025_tls_023-618a.5">漸、潛、滄浪之為川澤，</seg>
<seg xml:id="KR2o0025_tls_023-618a.6">悠然想見古人清風，</seg>
<seg xml:id="KR2o0025_tls_023-618a.7">可以興起末俗。</seg>
<seg xml:id="KR2o0025_tls_023-618a.8">爰求前跡，</seg>
<seg xml:id="KR2o0025_tls_023-618a.9">有若馬伏波、應司隸之流，</seg>
<seg xml:id="KR2o0025_tls_023-618a.10">制苗蠻於漢世；</seg>
<seg xml:id="KR2o0025_tls_023-618a.11">李習之、溫簡輿其人，</seg>
<seg xml:id="KR2o0025_tls_023-618a.12">興水利於唐時；</seg>
<seg xml:id="KR2o0025_tls_023-618a.13">因地制宜，</seg>
<seg xml:id="KR2o0025_tls_023-618a.14">隨時應變，</seg>
<seg xml:id="KR2o0025_tls_023-618a.15">皆文武長吏前事之師。</seg>
<seg xml:id="KR2o0025_tls_023-618a.16">考古即以徵今，</seg>
<seg xml:id="KR2o0025_tls_023-618a.17">而平日討論，</seg>
<seg xml:id="KR2o0025_tls_023-618a.18">不可以不豫也。</seg>
<seg xml:id="KR2o0025_tls_023-618a.19">蓋政之有恒與辭之體要，</seg>
<seg xml:id="KR2o0025_tls_023-618a.20">本非兩事，</seg>
<seg xml:id="KR2o0025_tls_023-618a.21">昧於治者不察也。</seg>
<seg xml:id="KR2o0025_tls_023-618a.22">余故因李君之知所務也，</seg>
<seg xml:id="KR2o0025_tls_023-618a.23">而推明大旨，</seg>
<seg xml:id="KR2o0025_tls_023-618a.24">以為求治理者法焉。</seg>
</p>
<p>
<seg xml:id="KR2o0025_tls_023-619a.1">為畢秋帆制府撰荊州府誌序</seg>
</p>
<p>
<seg xml:id="KR2o0025_tls_023-620a.1">荊州富於《禹貢》、《職方》，</seg>
<seg xml:id="KR2o0025_tls_023-620a.2">雄據於三國六朝五季，</seg>
<seg xml:id="KR2o0025_tls_023-620a.3">而沖要巖劇於前明。</seg>
<seg xml:id="KR2o0025_tls_023-620a.4">蓋至今所領僅七城，</seg>
<seg xml:id="KR2o0025_tls_023-620a.5">而於湖北部內十一府州，</seg>
<seg xml:id="KR2o0025_tls_023-620a.6">猶為重望雲。</seg>
<seg xml:id="KR2o0025_tls_023-620a.7">三代畫州，</seg>
<seg xml:id="KR2o0025_tls_023-620a.8">荊域袤延且數千里，</seg>
<seg xml:id="KR2o0025_tls_023-620a.9">無可言也。</seg>
<seg xml:id="KR2o0025_tls_023-620a.10">漢分南郡，</seg>
<seg xml:id="KR2o0025_tls_023-620a.11">荊州所部。</seg>
<seg xml:id="KR2o0025_tls_023-620a.12">蒯越說劉表曰：</seg>
<seg xml:id="KR2o0025_tls_023-620a.13">「荊州南據江陵，</seg>
<seg xml:id="KR2o0025_tls_023-620a.14">北守襄陽，</seg>
<seg xml:id="KR2o0025_tls_023-620a.15">八郡可傳檄而定。」</seg>
<seg xml:id="KR2o0025_tls_023-620a.16">諸葛忠武說昭烈曰：</seg>
<seg xml:id="KR2o0025_tls_023-620a.17">「荊州北據漢沔，</seg>
<seg xml:id="KR2o0025_tls_023-620a.18">利盡南海，</seg>
<seg xml:id="KR2o0025_tls_023-620a.19">東連吳會，</seg>
<seg xml:id="KR2o0025_tls_023-620a.20">西通巴蜀，</seg>
<seg xml:id="KR2o0025_tls_023-620a.21">用武之國。」</seg>
<seg xml:id="KR2o0025_tls_023-620a.22">六朝爭劇於蕭梁，</seg>
<seg xml:id="KR2o0025_tls_023-620a.23">五季稱雄於高氏，</seg>
<seg xml:id="KR2o0025_tls_023-620a.24">一時獻奇借箸，</seg>
<seg xml:id="KR2o0025_tls_023-620a.25">騰說雖多，</seg>
<seg xml:id="KR2o0025_tls_023-620a.26">大約不出蒯、葛數語。</seg>
<seg xml:id="KR2o0025_tls_023-620a.27">然是時荊州，</seg>
<seg xml:id="KR2o0025_tls_023-620a.28">實兼武陵、桂陽諸郡，</seg>
<seg xml:id="KR2o0025_tls_023-620a.29">幅員包湖南境。</seg>
<seg xml:id="KR2o0025_tls_023-620a.30">至明改元中興路為荊州府，</seg>
<seg xml:id="KR2o0025_tls_023-620a.31">則今荊州境矣。</seg>
<seg xml:id="KR2o0025_tls_023-620a.32">彼時王國所封，</seg>
<seg xml:id="KR2o0025_tls_023-620a.33">蔚為都會。</seg>
<seg xml:id="KR2o0025_tls_023-620a.34">我朝因明舊治，</seg>
<seg xml:id="KR2o0025_tls_023-620a.35">初以總兵官鎮守其地，</seg>
<seg xml:id="KR2o0025_tls_023-620a.36">旋改滿營，</seg>
<seg xml:id="KR2o0025_tls_023-620a.37">設將軍都統以下如制。</seg>
<seg xml:id="KR2o0025_tls_023-620a.38">雍正十三年，</seg>
<seg xml:id="KR2o0025_tls_023-620a.39">割二州三縣與土司地，</seg>
<seg xml:id="KR2o0025_tls_023-620a.40">分置宜昌、施南兩府。</seg>
<seg xml:id="KR2o0025_tls_023-620a.41">乾隆五十六年，</seg>
<seg xml:id="KR2o0025_tls_023-620a.42">又以遠安隸荊門州。</seg>
<seg xml:id="KR2o0025_tls_023-620a.43">於是荊州所部，</seg>
<seg xml:id="KR2o0025_tls_023-620a.44">止於七縣。</seg>
<seg xml:id="KR2o0025_tls_023-620a.45">然而形勢猶最諸府，</seg>
<seg xml:id="KR2o0025_tls_023-620a.46">則江陵固兼南北之沖，</seg>
<seg xml:id="KR2o0025_tls_023-620a.47">而東延西控，</seg>
<seg xml:id="KR2o0025_tls_023-620a.48">聯絡故自若也。</seg>
<seg xml:id="KR2o0025_tls_023-620a.49">至於時事異宜，</seg>
<seg xml:id="KR2o0025_tls_023-620a.50">則滿漢分城，</seg>
<seg xml:id="KR2o0025_tls_023-620a.51">民兵不擾；</seg>
<seg xml:id="KR2o0025_tls_023-620a.52">漕兌互抵，</seg>
<seg xml:id="KR2o0025_tls_023-620a.53">轉餉無勞，</seg>
<seg xml:id="KR2o0025_tls_023-620a.54">亦既因時而立制矣。</seg>
<seg xml:id="KR2o0025_tls_023-620a.55">惟大江東下分流，</seg>
<seg xml:id="KR2o0025_tls_023-620a.56">故道多湮，</seg>
<seg xml:id="KR2o0025_tls_023-620a.57">江防堵築，</seg>
<seg xml:id="KR2o0025_tls_023-620a.58">視昔為重。</seg>
<seg xml:id="KR2o0025_tls_023-620a.59">乾隆戊甲大水灌城，</seg>
<seg xml:id="KR2o0025_tls_023-620a.60">軍民被淹，</seg>
<seg xml:id="KR2o0025_tls_023-620a.61">城治傾圮。</seg>
<seg xml:id="KR2o0025_tls_023-620a.62">天子南顧疇咨，</seg>
<seg xml:id="KR2o0025_tls_023-620a.63">特命重臣，</seg>
<seg xml:id="KR2o0025_tls_023-620a.64">持節臨蒞，</seg>
<seg xml:id="KR2o0025_tls_023-620a.65">發帑二百萬金，</seg>
<seg xml:id="KR2o0025_tls_023-620a.66">鉅工大役，</seg>
<seg xml:id="KR2o0025_tls_023-620a.67">次第興舉。</seg>
<seg xml:id="KR2o0025_tls_023-620a.68">余於是時，</seg>
<seg xml:id="KR2o0025_tls_023-620a.69">奉命來督兩湖，</seg>
<seg xml:id="KR2o0025_tls_023-620a.70">夙夜惴惕，</seg>
<seg xml:id="KR2o0025_tls_023-620a.71">惟恐思慮有所未周，</seg>
<seg xml:id="KR2o0025_tls_023-620a.72">無以仰答詔旨。</seg>
<seg xml:id="KR2o0025_tls_023-620a.73">咨於群公，</seg>
<seg xml:id="KR2o0025_tls_023-620a.74">詢於寮寀，</seg>
<seg xml:id="KR2o0025_tls_023-620a.75">群策材力，</seg>
<seg xml:id="KR2o0025_tls_023-620a.76">幸無隕越。</seg>
<seg xml:id="KR2o0025_tls_023-620a.77">而億兆生靈，</seg>
<seg xml:id="KR2o0025_tls_023-620a.78">皆蒙愷澤，</seg>
<seg xml:id="KR2o0025_tls_023-620a.79">而出於昏墊，</seg>
<seg xml:id="KR2o0025_tls_023-620a.80">則荊州雖故而若新也。</seg>
</p>
<p>
<seg xml:id="KR2o0025_tls_023-621a.1">逾年，</seg>
<seg xml:id="KR2o0025_tls_023-621a.2">民氣漸蘇，</seg>
<seg xml:id="KR2o0025_tls_023-621a.3">官司稍有清晏。</seg>
<seg xml:id="KR2o0025_tls_023-621a.4">知府山陰張君方理，</seg>
<seg xml:id="KR2o0025_tls_023-621a.5">始欲整齊掌故，</seg>
<seg xml:id="KR2o0025_tls_023-621a.6">為後持循；</seg>
<seg xml:id="KR2o0025_tls_023-621a.7">旋以事去。</seg>
<seg xml:id="KR2o0025_tls_023-621a.8">繼其任者，</seg>
<seg xml:id="KR2o0025_tls_023-621a.9">永濟崔君龍見，</seg>
<seg xml:id="KR2o0025_tls_023-621a.10">乃集七縣長吏而議修府誌。</seg>
<seg xml:id="KR2o0025_tls_023-621a.11">崔君以名進士起家，</seg>
<seg xml:id="KR2o0025_tls_023-621a.12">學優而仕，</seg>
<seg xml:id="KR2o0025_tls_023-621a.13">其於斯誌，</seg>
<seg xml:id="KR2o0025_tls_023-621a.14">蓋斤斤乎不茍作也。</seg>
<seg xml:id="KR2o0025_tls_023-621a.15">且《荊誌》著於古者，</seg>
<seg xml:id="KR2o0025_tls_023-621a.16">倍他州郡，</seg>
<seg xml:id="KR2o0025_tls_023-621a.17">盛弘之有《荊州記》，</seg>
<seg xml:id="KR2o0025_tls_023-621a.18">庾仲雍有《江記》，</seg>
<seg xml:id="KR2o0025_tls_023-621a.19">宗懍有《荊楚歲時記》，</seg>
<seg xml:id="KR2o0025_tls_023-621a.20">梁元帝有《荊南誌》，</seg>
<seg xml:id="KR2o0025_tls_023-621a.21">又有《丹陽尹傳》，</seg>
<seg xml:id="KR2o0025_tls_023-621a.22">書雖不存，</seg>
<seg xml:id="KR2o0025_tls_023-621a.23">部目可考，</seg>
<seg xml:id="KR2o0025_tls_023-621a.24">遺文逸句，</seg>
<seg xml:id="KR2o0025_tls_023-621a.25">猶時見於群書所稱引也。</seg>
<seg xml:id="KR2o0025_tls_023-621a.26">前明所修《荊州府誌》，</seg>
<seg xml:id="KR2o0025_tls_023-621a.27">僅見著錄而無其籍。</seg>
<seg xml:id="KR2o0025_tls_023-621a.28">康熙年間，</seg>
<seg xml:id="KR2o0025_tls_023-621a.29">胡在恪所修，</seg>
<seg xml:id="KR2o0025_tls_023-621a.30">號稱佳本，</seg>
<seg xml:id="KR2o0025_tls_023-621a.31">而世亦鮮見。</seg>
<seg xml:id="KR2o0025_tls_023-621a.32">今存葉仰高誌，</seg>
<seg xml:id="KR2o0025_tls_023-621a.33">自雲多仍胡氏舊文，</seg>
<seg xml:id="KR2o0025_tls_023-621a.34">體例謹嚴，</seg>
<seg xml:id="KR2o0025_tls_023-621a.35">纂輯必註所出，</seg>
<seg xml:id="KR2o0025_tls_023-621a.36">則其法之善也。</seg>
<seg xml:id="KR2o0025_tls_023-621a.37">而崔君之於斯誌，</seg>
<seg xml:id="KR2o0025_tls_023-621a.38">則一秉史裁，</seg>
<seg xml:id="KR2o0025_tls_023-621a.39">詳贍博雅之中，</seg>
<seg xml:id="KR2o0025_tls_023-621a.40">運以獨斷別裁之義。</seg>
<seg xml:id="KR2o0025_tls_023-621a.41">首紀以具編年史法，</seg>
<seg xml:id="KR2o0025_tls_023-621a.42">次表以著世次年代，</seg>
<seg xml:id="KR2o0025_tls_023-621a.43">掌故存於諸考，</seg>
<seg xml:id="KR2o0025_tls_023-621a.44">人物詳於列傳，</seg>
<seg xml:id="KR2o0025_tls_023-621a.45">亦既綱舉而目張矣。</seg>
<seg xml:id="KR2o0025_tls_023-621a.46">又以史誌之書，</seg>
<seg xml:id="KR2o0025_tls_023-621a.47">記事為主。</seg>
<seg xml:id="KR2o0025_tls_023-621a.48">藝文仍著錄之篇，</seg>
<seg xml:id="KR2o0025_tls_023-621a.49">而近代誌家，</seg>
<seg xml:id="KR2o0025_tls_023-621a.50">猥選詩文雜體；</seg>
<seg xml:id="KR2o0025_tls_023-621a.51">其有矯而正者，</seg>
<seg xml:id="KR2o0025_tls_023-621a.52">則又裁節詩文，</seg>
<seg xml:id="KR2o0025_tls_023-621a.53">分類隸於本事之下，</seg>
<seg xml:id="KR2o0025_tls_023-621a.54">皆失古人流別。</seg>
<seg xml:id="KR2o0025_tls_023-621a.55">今師史例以輯府誌，</seg>
<seg xml:id="KR2o0025_tls_023-621a.56">更仿選例以輯文徵。</seg>
<seg xml:id="KR2o0025_tls_023-621a.57">自雲：</seg>
<seg xml:id="KR2o0025_tls_023-621a.58">誌師八家《國語》，</seg>
<seg xml:id="KR2o0025_tls_023-621a.59">文徵師十五《國風》，</seg>
<seg xml:id="KR2o0025_tls_023-621a.60">各自為書，</seg>
<seg xml:id="KR2o0025_tls_023-621a.61">乃得相輔而不相亂。</seg>
<seg xml:id="KR2o0025_tls_023-621a.62">又采輯之餘，</seg>
<seg xml:id="KR2o0025_tls_023-621a.63">瑣事畸言，</seg>
<seg xml:id="KR2o0025_tls_023-621a.64">取則失裁，</seg>
<seg xml:id="KR2o0025_tls_023-621a.65">棄則可惜；</seg>
<seg xml:id="KR2o0025_tls_023-621a.66">近人編為誌餘，</seg>
<seg xml:id="KR2o0025_tls_023-621a.67">亦非史法。</seg>
<seg xml:id="KR2o0025_tls_023-621a.68">今乃別為《叢談》一書，</seg>
<seg xml:id="KR2o0025_tls_023-621a.69">鉅細兼收，</seg>
<seg xml:id="KR2o0025_tls_023-621a.70">而有條不紊，</seg>
<seg xml:id="KR2o0025_tls_023-621a.71">蓋近日誌家所罕見也。</seg>
<seg xml:id="KR2o0025_tls_023-621a.72">昔羅願撰《新安誌》，</seg>
<seg xml:id="KR2o0025_tls_023-621a.73">自謂儒者之書，</seg>
<seg xml:id="KR2o0025_tls_023-621a.74">不同鈔撮簿記。</seg>
<seg xml:id="KR2o0025_tls_023-621a.75">今崔君所輯，</seg>
<seg xml:id="KR2o0025_tls_023-621a.76">本源深遠，</seg>
<seg xml:id="KR2o0025_tls_023-621a.77">視羅氏雅裁，</seg>
<seg xml:id="KR2o0025_tls_023-621a.78">有過之而無不及已。</seg>
<seg xml:id="KR2o0025_tls_023-621a.79">會湖北有《通誌》之役，</seg>
<seg xml:id="KR2o0025_tls_023-621a.80">聘會稽章典籍學誠，</seg>
<seg xml:id="KR2o0025_tls_023-621a.81">論次其事。</seg>
<seg xml:id="KR2o0025_tls_023-621a.82">章君雅有史識，</seg>
<seg xml:id="KR2o0025_tls_023-621a.83">與余言而有合。</seg>
<seg xml:id="KR2o0025_tls_023-621a.84">崔君又屢質於典籍，</seg>
<seg xml:id="KR2o0025_tls_023-621a.85">往復商榷，</seg>
<seg xml:id="KR2o0025_tls_023-621a.86">時亦取衷於余。</seg>
<seg xml:id="KR2o0025_tls_023-621a.87">余故備悉其始末，</seg>
<seg xml:id="KR2o0025_tls_023-621a.88">而敘於卷端。</seg>
</p>
<p>
<seg xml:id="KR2o0025_tls_023-622a.1">為畢秋帆制府撰石首縣誌序</seg>
</p>
<p>
<seg xml:id="KR2o0025_tls_023-623a.1">石首為荊州望縣，</seg>
<seg xml:id="KR2o0025_tls_023-623a.2">兩漢本華容地，</seg>
<seg xml:id="KR2o0025_tls_023-623a.3">晉平吳，</seg>
<seg xml:id="KR2o0025_tls_023-623a.4">分華容置縣，</seg>
<seg xml:id="KR2o0025_tls_023-623a.5">因山以石首名。</seg>
<seg xml:id="KR2o0025_tls_023-623a.6">趙宋改治調弘，</seg>
<seg xml:id="KR2o0025_tls_023-623a.7">易名建寧。</seg>
<seg xml:id="KR2o0025_tls_023-623a.8">尋遷繡林山左，</seg>
<seg xml:id="KR2o0025_tls_023-623a.9">復名石首。</seg>
<seg xml:id="KR2o0025_tls_023-623a.10">元大德中，</seg>
<seg xml:id="KR2o0025_tls_023-623a.11">又遷楚望山下。</seg>
<seg xml:id="KR2o0025_tls_023-623a.12">歷明至今，</seg>
<seg xml:id="KR2o0025_tls_023-623a.13">文物聲名，</seg>
<seg xml:id="KR2o0025_tls_023-623a.14">為荊部稱盛。</seg>
<seg xml:id="KR2o0025_tls_023-623a.15">縣誌不修，</seg>
<seg xml:id="KR2o0025_tls_023-623a.16">近六十年。</seg>
<seg xml:id="KR2o0025_tls_023-623a.17">舊誌疏脫，</seg>
<seg xml:id="KR2o0025_tls_023-623a.18">詮次無法，</seg>
<seg xml:id="KR2o0025_tls_023-623a.19">又闕數十年之事實。</seg>
<seg xml:id="KR2o0025_tls_023-623a.20">知縣玉田王君維屏，</seg>
<seg xml:id="KR2o0025_tls_023-623a.21">因余撰輯通誌，</seg>
<seg xml:id="KR2o0025_tls_023-623a.22">檄徵州縣之書，</seg>
<seg xml:id="KR2o0025_tls_023-623a.23">乃論次其縣事，</seg>
<seg xml:id="KR2o0025_tls_023-623a.24">犁剔八門，</seg>
<seg xml:id="KR2o0025_tls_023-623a.25">合首尾為書十篇，</seg>
<seg xml:id="KR2o0025_tls_023-623a.26">以副所徵，</seg>
<seg xml:id="KR2o0025_tls_023-623a.27">且請余為之序。</seg>
</p>
<p>
<seg xml:id="KR2o0025_tls_023-624a.1">余披覽其書，</seg>
<seg xml:id="KR2o0025_tls_023-624a.2">而知王君之可與論治也。</seg>
<seg xml:id="KR2o0025_tls_023-624a.3">夫為政必先綱紀，</seg>
<seg xml:id="KR2o0025_tls_023-624a.4">治書必明體要。</seg>
<seg xml:id="KR2o0025_tls_023-624a.5">近日為州縣誌者，</seg>
<seg xml:id="KR2o0025_tls_023-624a.6">或胥吏案牘，</seg>
<seg xml:id="KR2o0025_tls_023-624a.7">蕪穢失裁；</seg>
<seg xml:id="KR2o0025_tls_023-624a.8">或景物題詠，</seg>
<seg xml:id="KR2o0025_tls_023-624a.9">浮華無實；</seg>
<seg xml:id="KR2o0025_tls_023-624a.10">而求其名義所歸，</seg>
<seg xml:id="KR2o0025_tls_023-624a.11">政教所重，</seg>
<seg xml:id="KR2o0025_tls_023-624a.12">則茫然不知其所指焉。</seg>
<seg xml:id="KR2o0025_tls_023-624a.13">夫政者，</seg>
<seg xml:id="KR2o0025_tls_023-624a.14">事也。</seg>
<seg xml:id="KR2o0025_tls_023-624a.15">誌者，</seg>
<seg xml:id="KR2o0025_tls_023-624a.16">言也。</seg>
<seg xml:id="KR2o0025_tls_023-624a.17">天下蓋有言之斐然，</seg>
<seg xml:id="KR2o0025_tls_023-624a.18">而不得於其事者矣；</seg>
<seg xml:id="KR2o0025_tls_023-624a.19">未聞言之尚無條貫，</seg>
<seg xml:id="KR2o0025_tls_023-624a.20">而其事轉能秩然得敘者也。</seg>
<seg xml:id="KR2o0025_tls_023-624a.21">今王君是誌，</seg>
<seg xml:id="KR2o0025_tls_023-624a.22">凡目數十，</seg>
<seg xml:id="KR2o0025_tls_023-624a.23">括以八門，</seg>
<seg xml:id="KR2o0025_tls_023-624a.24">若網在綱，</seg>
<seg xml:id="KR2o0025_tls_023-624a.25">有條不紊。</seg>
<seg xml:id="KR2o0025_tls_023-624a.26">首曰編年，</seg>
<seg xml:id="KR2o0025_tls_023-624a.27">存史法也。</seg>
<seg xml:id="KR2o0025_tls_023-624a.28">誌者史所取裁，</seg>
<seg xml:id="KR2o0025_tls_023-624a.29">史以記事，</seg>
<seg xml:id="KR2o0025_tls_023-624a.30">非編年弗為綱也。</seg>
<seg xml:id="KR2o0025_tls_023-624a.31">次曰方輿，</seg>
<seg xml:id="KR2o0025_tls_023-624a.32">考地理也。</seg>
<seg xml:id="KR2o0025_tls_023-624a.33">縣之有由立也，</seg>
<seg xml:id="KR2o0025_tls_023-624a.34">山川古跡，</seg>
<seg xml:id="KR2o0025_tls_023-624a.35">以類次焉。</seg>
<seg xml:id="KR2o0025_tls_023-624a.36">而水利江防，</seg>
<seg xml:id="KR2o0025_tls_023-624a.37">居其要矣。</seg>
<seg xml:id="KR2o0025_tls_023-624a.38">次曰建置，</seg>
<seg xml:id="KR2o0025_tls_023-624a.39">人功修也。</seg>
<seg xml:id="KR2o0025_tls_023-624a.40">城池廨署，</seg>
<seg xml:id="KR2o0025_tls_023-624a.41">以至壇廟，</seg>
<seg xml:id="KR2o0025_tls_023-624a.42">依次附焉。</seg>
<seg xml:id="KR2o0025_tls_023-624a.43">次曰民政，</seg>
<seg xml:id="KR2o0025_tls_023-624a.44">法度立也。</seg>
<seg xml:id="KR2o0025_tls_023-624a.45">戶田賦役之隸於司徒，</seg>
<seg xml:id="KR2o0025_tls_023-624a.46">郵驛兵防之隸於司馬，</seg>
<seg xml:id="KR2o0025_tls_023-624a.47">皆《洪範》八政之經也。</seg>
<seg xml:id="KR2o0025_tls_023-624a.48">次曰秩官，</seg>
<seg xml:id="KR2o0025_tls_023-624a.49">昭典守也。</seg>
<seg xml:id="KR2o0025_tls_023-624a.50">長佐師儒，</seg>
<seg xml:id="KR2o0025_tls_023-624a.51">政教所由出也。</seg>
<seg xml:id="KR2o0025_tls_023-624a.52">而卓然者，</seg>
<seg xml:id="KR2o0025_tls_023-624a.53">爰斯傳矣。</seg>
<seg xml:id="KR2o0025_tls_023-624a.54">次曰選舉，</seg>
<seg xml:id="KR2o0025_tls_023-624a.55">辟才俊也。</seg>
<seg xml:id="KR2o0025_tls_023-624a.56">論秀書升，</seg>
<seg xml:id="KR2o0025_tls_023-624a.57">《王制》之大，</seg>
<seg xml:id="KR2o0025_tls_023-624a.58">興賢與能，</seg>
<seg xml:id="KR2o0025_tls_023-624a.59">《周官》是詳；</seg>
<seg xml:id="KR2o0025_tls_023-624a.60">勒邦乘者，</seg>
<seg xml:id="KR2o0025_tls_023-624a.61">所不容略也。</seg>
<seg xml:id="KR2o0025_tls_023-624a.62">次曰人物，</seg>
<seg xml:id="KR2o0025_tls_023-624a.63">次曰藝文，</seg>
<seg xml:id="KR2o0025_tls_023-624a.64">一以徵文，</seg>
<seg xml:id="KR2o0025_tls_023-624a.65">一以考獻，</seg>
<seg xml:id="KR2o0025_tls_023-624a.66">皆搜羅放失，</seg>
<seg xml:id="KR2o0025_tls_023-624a.67">謹備遺忘，</seg>
<seg xml:id="KR2o0025_tls_023-624a.68">尤為乘時之要務也。</seg>
<seg xml:id="KR2o0025_tls_023-624a.69">人物必徵實事，</seg>
<seg xml:id="KR2o0025_tls_023-624a.70">而不以標榜為虛名；</seg>
<seg xml:id="KR2o0025_tls_023-624a.71">藝文謹著部目，</seg>
<seg xml:id="KR2o0025_tls_023-624a.72">而不以詩文充篇幅。</seg>
<seg xml:id="KR2o0025_tls_023-624a.73">蓋人物為馬《史》列傳之遺，</seg>
<seg xml:id="KR2o0025_tls_023-624a.74">藝文為班劉著錄之例，</seg>
<seg xml:id="KR2o0025_tls_023-624a.75">事必師古，</seg>
<seg xml:id="KR2o0025_tls_023-624a.76">而後可以法當世也。</seg>
<seg xml:id="KR2o0025_tls_023-624a.77">部分為八，</seg>
<seg xml:id="KR2o0025_tls_023-624a.78">亦既綱舉而目張矣。</seg>
<seg xml:id="KR2o0025_tls_023-624a.79">至於序例圖考，</seg>
<seg xml:id="KR2o0025_tls_023-624a.80">冠於篇首，</seg>
<seg xml:id="KR2o0025_tls_023-624a.81">餘文剩說，</seg>
<seg xml:id="KR2o0025_tls_023-624a.82">綴於簡末，</seg>
<seg xml:id="KR2o0025_tls_023-624a.83">別為篇次，</seg>
<seg xml:id="KR2o0025_tls_023-624a.84">不入八門。</seg>
<seg xml:id="KR2o0025_tls_023-624a.85">殆如九夫畫井，</seg>
<seg xml:id="KR2o0025_tls_023-624a.86">八陣行軍，</seg>
<seg xml:id="KR2o0025_tls_023-624a.87">經緯燦然，</seg>
<seg xml:id="KR2o0025_tls_023-624a.88">體用具備。</seg>
<seg xml:id="KR2o0025_tls_023-624a.89">乃知方誌為一方之政要，</seg>
<seg xml:id="KR2o0025_tls_023-624a.90">非徒以風流文采，</seg>
<seg xml:id="KR2o0025_tls_023-624a.91">為長吏飾儒雅之名也。</seg>
</p>
<p>
<seg xml:id="KR2o0025_tls_023-625a.1">且石首置縣以來，</seg>
<seg xml:id="KR2o0025_tls_023-625a.2">凡三徙矣。</seg>
<seg xml:id="KR2o0025_tls_023-625a.3">今縣治形勢，</seg>
<seg xml:id="KR2o0025_tls_023-625a.4">實為不易，</seg>
<seg xml:id="KR2o0025_tls_023-625a.5">四顧平衍之中，</seg>
<seg xml:id="KR2o0025_tls_023-625a.6">至縣群山湧出，</seg>
<seg xml:id="KR2o0025_tls_023-625a.7">東有龍蓋，</seg>
<seg xml:id="KR2o0025_tls_023-625a.8">南有馬鞍，</seg>
<seg xml:id="KR2o0025_tls_023-625a.9">西有繡林，</seg>
<seg xml:id="KR2o0025_tls_023-625a.10">北有楚望，</seg>
<seg xml:id="KR2o0025_tls_023-625a.11">居中扼要，</seg>
<seg xml:id="KR2o0025_tls_023-625a.12">政令易均；</seg>
<seg xml:id="KR2o0025_tls_023-625a.13">是以明代至今，</seg>
<seg xml:id="KR2o0025_tls_023-625a.14">相仍為治。</seg>
<seg xml:id="KR2o0025_tls_023-625a.15">夫撫馭必因形勢，</seg>
<seg xml:id="KR2o0025_tls_023-625a.16">為政必恃綱紀，</seg>
<seg xml:id="KR2o0025_tls_023-625a.17">治書必貴體要，</seg>
<seg xml:id="KR2o0025_tls_023-625a.18">一也。</seg>
<seg xml:id="KR2o0025_tls_023-625a.19">王君以儒術入仕，</seg>
<seg xml:id="KR2o0025_tls_023-625a.20">知所先務。</seg>
<seg xml:id="KR2o0025_tls_023-625a.21">其於治書，</seg>
<seg xml:id="KR2o0025_tls_023-625a.22">洵有得於體要，</seg>
<seg xml:id="KR2o0025_tls_023-625a.23">後人相仍，</seg>
<seg xml:id="KR2o0025_tls_023-625a.24">如縣治矣。</seg>
<seg xml:id="KR2o0025_tls_023-625a.25">抑古人雲：</seg>
<seg xml:id="KR2o0025_tls_023-625a.26">「坐而言者期起而行。」</seg>
<seg xml:id="KR2o0025_tls_023-625a.27">今之具於書者，</seg>
<seg xml:id="KR2o0025_tls_023-625a.28">果能實見諸政治，</seg>
<seg xml:id="KR2o0025_tls_023-625a.29">則必不以簿書案牘為足稱職業，</seg>
<seg xml:id="KR2o0025_tls_023-625a.30">文采絢飾為足表聲譽；</seg>
<seg xml:id="KR2o0025_tls_023-625a.31">是則雖為一縣之誌，</seg>
<seg xml:id="KR2o0025_tls_023-625a.32">即王君一人之治書也。</seg>
<seg xml:id="KR2o0025_tls_023-625a.33">古之良史，</seg>
<seg xml:id="KR2o0025_tls_023-625a.34">莫能尚已，</seg>
<seg xml:id="KR2o0025_tls_023-625a.35">余於王君有厚望焉。</seg>
</p>
<p>
<seg xml:id="KR2o0025_tls_023-626a.1">書武功誌後</seg>
</p>
<p>
<seg xml:id="KR2o0025_tls_023-627a.1">康海《武功誌》三卷，</seg>
<seg xml:id="KR2o0025_tls_023-627a.2">又分七篇，</seg>
<seg xml:id="KR2o0025_tls_023-627a.3">各為之目：</seg>
<seg xml:id="KR2o0025_tls_023-627a.4">一曰《地理》，</seg>
<seg xml:id="KR2o0025_tls_023-627a.5">二曰《建置》，</seg>
<seg xml:id="KR2o0025_tls_023-627a.6">三曰《祠祀》，</seg>
<seg xml:id="KR2o0025_tls_023-627a.7">四曰《田賦》，</seg>
<seg xml:id="KR2o0025_tls_023-627a.8">五曰《宮師》，</seg>
<seg xml:id="KR2o0025_tls_023-627a.9">六曰《人物》，</seg>
<seg xml:id="KR2o0025_tls_023-627a.10">七曰《選舉》。</seg>
<seg xml:id="KR2o0025_tls_023-627a.11">首仿古人著述，</seg>
<seg xml:id="KR2o0025_tls_023-627a.12">別為篇敘，</seg>
<seg xml:id="KR2o0025_tls_023-627a.13">高自位置，</seg>
<seg xml:id="KR2o0025_tls_023-627a.14">幾於不讓，</seg>
<seg xml:id="KR2o0025_tls_023-627a.15">而世多稱之。</seg>
<seg xml:id="KR2o0025_tls_023-627a.16">王氏士正，</seg>
<seg xml:id="KR2o0025_tls_023-627a.17">亦謂「文簡事核，</seg>
<seg xml:id="KR2o0025_tls_023-627a.18">訓辭爾雅」；</seg>
<seg xml:id="KR2o0025_tls_023-627a.19">後人至欲奉為修誌楷模，</seg>
<seg xml:id="KR2o0025_tls_023-627a.20">可為幸矣。</seg>
<seg xml:id="KR2o0025_tls_023-627a.21">夫康氏以二萬許言，</seg>
<seg xml:id="KR2o0025_tls_023-627a.22">成書三卷，</seg>
<seg xml:id="KR2o0025_tls_023-627a.23">作一縣誌，</seg>
<seg xml:id="KR2o0025_tls_023-627a.24">自以謂高簡矣。</seg>
<seg xml:id="KR2o0025_tls_023-627a.25">今觀其書，</seg>
<seg xml:id="KR2o0025_tls_023-627a.26">蕪穢特甚。</seg>
<seg xml:id="KR2o0025_tls_023-627a.27">蓋緣不知史家法度，</seg>
<seg xml:id="KR2o0025_tls_023-627a.28">文章體裁，</seg>
<seg xml:id="KR2o0025_tls_023-627a.29">而惟以約省卷篇，</seg>
<seg xml:id="KR2o0025_tls_023-627a.30">謂之高簡，</seg>
<seg xml:id="KR2o0025_tls_023-627a.31">則誰不能為高簡邪？</seg>
</p>
<p>
<seg xml:id="KR2o0025_tls_023-628a.1">誌乃史裁，</seg>
<seg xml:id="KR2o0025_tls_023-628a.2">茍於事理無關，</seg>
<seg xml:id="KR2o0025_tls_023-628a.3">例不濫收詩賦，</seg>
<seg xml:id="KR2o0025_tls_023-628a.4">康氏於名勝古跡，</seg>
<seg xml:id="KR2o0025_tls_023-628a.5">猥登無用詩文；</seg>
<seg xml:id="KR2o0025_tls_023-628a.6">其與俗下修誌，</seg>
<seg xml:id="KR2o0025_tls_023-628a.7">以文選之例為藝文者，</seg>
<seg xml:id="KR2o0025_tls_023-628a.8">相去有幾？</seg>
<seg xml:id="KR2o0025_tls_023-628a.9">夫諸侯不祖天子，</seg>
<seg xml:id="KR2o0025_tls_023-628a.10">大夫不祖諸侯，</seg>
<seg xml:id="KR2o0025_tls_023-628a.11">嚴名分也。</seg>
<seg xml:id="KR2o0025_tls_023-628a.12">歷代帝王後妃，</seg>
<seg xml:id="KR2o0025_tls_023-628a.13">史尊紀傳，</seg>
<seg xml:id="KR2o0025_tls_023-628a.14">不藉方誌。</seg>
<seg xml:id="KR2o0025_tls_023-628a.15">修方誌者，</seg>
<seg xml:id="KR2o0025_tls_023-628a.16">遇帝王後妃故裏，</seg>
<seg xml:id="KR2o0025_tls_023-628a.17">表明其說可也。</seg>
<seg xml:id="KR2o0025_tls_023-628a.18">列帝王於人物，</seg>
<seg xml:id="KR2o0025_tls_023-628a.19">載後妃於列女，</seg>
<seg xml:id="KR2o0025_tls_023-628a.20">非惟名分混淆，</seg>
<seg xml:id="KR2o0025_tls_023-628a.21">且思王者天下為家，</seg>
<seg xml:id="KR2o0025_tls_023-628a.22">於一縣乎何有？</seg>
<seg xml:id="KR2o0025_tls_023-628a.23">康氏於人物，</seg>
<seg xml:id="KR2o0025_tls_023-628a.24">則首列後稷以至文王，</seg>
<seg xml:id="KR2o0025_tls_023-628a.25">節錄太史《周紀》；</seg>
<seg xml:id="KR2o0025_tls_023-628a.26">次則列唐高祖、太宗，</seg>
<seg xml:id="KR2o0025_tls_023-628a.27">又節錄《唐本紀》，</seg>
<seg xml:id="KR2o0025_tls_023-628a.28">乖刺不可勝詰矣。</seg>
<seg xml:id="KR2o0025_tls_023-628a.29">方誌不當僣列帝王，</seg>
<seg xml:id="KR2o0025_tls_023-628a.30">姑且勿倫。</seg>
<seg xml:id="KR2o0025_tls_023-628a.31">就如其例，</seg>
<seg xml:id="KR2o0025_tls_023-628a.32">則武王以下，</seg>
<seg xml:id="KR2o0025_tls_023-628a.33">何為刪之？</seg>
<seg xml:id="KR2o0025_tls_023-628a.34">以謂後有天下，</seg>
<seg xml:id="KR2o0025_tls_023-628a.35">非邠之故邑耶？</seg>
<seg xml:id="KR2o0025_tls_023-628a.36">則太王嘗遷於岐，</seg>
<seg xml:id="KR2o0025_tls_023-628a.37">文王又遷於豐，</seg>
<seg xml:id="KR2o0025_tls_023-628a.38">何以仍列武功人物？</seg>
<seg xml:id="KR2o0025_tls_023-628a.39">以武王實有天下，</seg>
<seg xml:id="KR2o0025_tls_023-628a.40">文王以上，</seg>
<seg xml:id="KR2o0025_tls_023-628a.41">不過追王，</seg>
<seg xml:id="KR2o0025_tls_023-628a.42">故錄之耶？</seg>
<seg xml:id="KR2o0025_tls_023-628a.43">則唐之高祖、太宗，</seg>
<seg xml:id="KR2o0025_tls_023-628a.44">又何取義？</seg>
<seg xml:id="KR2o0025_tls_023-628a.45">以謂高祖、太宗生長其地，</seg>
<seg xml:id="KR2o0025_tls_023-628a.46">故錄之耶？</seg>
<seg xml:id="KR2o0025_tls_023-628a.47">則顯懿二祖，</seg>
<seg xml:id="KR2o0025_tls_023-628a.48">何為刪之？</seg>
<seg xml:id="KR2o0025_tls_023-628a.49">後妃上自姜嫄，</seg>
<seg xml:id="KR2o0025_tls_023-628a.50">下及太姜，</seg>
<seg xml:id="KR2o0025_tls_023-628a.51">何為中間獨無太任？</seg>
<seg xml:id="KR2o0025_tls_023-628a.52">姜非武功封邑，</seg>
<seg xml:id="KR2o0025_tls_023-628a.53">入於武功列女，</seg>
<seg xml:id="KR2o0025_tls_023-628a.54">以謂婦從夫耶？</seg>
<seg xml:id="KR2o0025_tls_023-628a.55">則唐高祖之太穆竇後，</seg>
<seg xml:id="KR2o0025_tls_023-628a.56">太宗之文德長孫皇後，</seg>
<seg xml:id="KR2o0025_tls_023-628a.57">皆有賢名，</seg>
<seg xml:id="KR2o0025_tls_023-628a.58">何為又不載乎？</seg>
<seg xml:id="KR2o0025_tls_023-628a.59">夫載所不當載，</seg>
<seg xml:id="KR2o0025_tls_023-628a.60">為蕪為僣，</seg>
<seg xml:id="KR2o0025_tls_023-628a.61">以言識不足也。</seg>
<seg xml:id="KR2o0025_tls_023-628a.62">就其自為凡例，</seg>
<seg xml:id="KR2o0025_tls_023-628a.63">任情出入，</seg>
<seg xml:id="KR2o0025_tls_023-628a.64">不可詰以意指所在，</seg>
<seg xml:id="KR2o0025_tls_023-628a.65">天下有如是而可稱高簡者哉？</seg>
</p>
<p>
<seg xml:id="KR2o0025_tls_023-629a.1">尤可異者，</seg>
<seg xml:id="KR2o0025_tls_023-629a.2">誌為七篇，</seg>
<seg xml:id="KR2o0025_tls_023-629a.3">輿圖何以不入篇次？</seg>
<seg xml:id="KR2o0025_tls_023-629a.4">蓋亦從俗例也。</seg>
<seg xml:id="KR2o0025_tls_023-629a.5">篇首冠圖，</seg>
<seg xml:id="KR2o0025_tls_023-629a.6">圖止有二，</seg>
<seg xml:id="KR2o0025_tls_023-629a.7">而蘇氏《璇璣》之圖，</seg>
<seg xml:id="KR2o0025_tls_023-629a.8">乃與輿圖並列，</seg>
<seg xml:id="KR2o0025_tls_023-629a.9">可謂胸中全無倫類者矣。</seg>
<seg xml:id="KR2o0025_tls_023-629a.10">夫輿圖冠首，</seg>
<seg xml:id="KR2o0025_tls_023-629a.11">或仿古人圖經之例，</seg>
<seg xml:id="KR2o0025_tls_023-629a.12">所以揭一縣之全勢，</seg>
<seg xml:id="KR2o0025_tls_023-629a.13">猶可言也。</seg>
<seg xml:id="KR2o0025_tls_023-629a.14">《璇璣》之圖，</seg>
<seg xml:id="KR2o0025_tls_023-629a.15">不過一人文字，</seg>
<seg xml:id="KR2o0025_tls_023-629a.16">或仿範氏錄蔡琰《悲憤詩》例，</seg>
<seg xml:id="KR2o0025_tls_023-629a.17">收於列女之傳可也。</seg>
<seg xml:id="KR2o0025_tls_023-629a.18">如謂圖不可以入傳，</seg>
<seg xml:id="KR2o0025_tls_023-629a.19">附見傳後可也。</seg>
<seg xml:id="KR2o0025_tls_023-629a.20">驀然取以冠首，</seg>
<seg xml:id="KR2o0025_tls_023-629a.21">將武功為縣，</seg>
<seg xml:id="KR2o0025_tls_023-629a.22">特以蘇氏女而顯耶？</seg>
<seg xml:id="KR2o0025_tls_023-629a.23">然則充其義例，</seg>
<seg xml:id="KR2o0025_tls_023-629a.24">既列文王於人物矣，</seg>
<seg xml:id="KR2o0025_tls_023-629a.25">曷取六十四卦之圖冠首？</seg>
<seg xml:id="KR2o0025_tls_023-629a.26">既列唐太宗於人物矣，</seg>
<seg xml:id="KR2o0025_tls_023-629a.27">曷取六陣之圖冠首？</seg>
<seg xml:id="KR2o0025_tls_023-629a.28">雖曰迂謬無理，</seg>
<seg xml:id="KR2o0025_tls_023-629a.29">猶愈《璇璣圖》之僅以一女子名也。</seg>
<seg xml:id="KR2o0025_tls_023-629a.30">惟《官師誌》褒貶並施，</seg>
<seg xml:id="KR2o0025_tls_023-629a.31">尚為直道不泯，</seg>
<seg xml:id="KR2o0025_tls_023-629a.32">稍出於流俗耳。</seg>
</p>
<p>
<seg xml:id="KR2o0025_tls_023-630a.1">書朝邑誌後</seg>
</p>
<p>
<seg xml:id="KR2o0025_tls_023-631a.1">韓邦靖《朝邑誌》二卷，</seg>
<seg xml:id="KR2o0025_tls_023-631a.2">為書七篇：</seg>
<seg xml:id="KR2o0025_tls_023-631a.3">一曰《總誌》，</seg>
<seg xml:id="KR2o0025_tls_023-631a.4">二曰《風俗》，</seg>
<seg xml:id="KR2o0025_tls_023-631a.5">三曰《物產》，</seg>
<seg xml:id="KR2o0025_tls_023-631a.6">四曰《田賦》，</seg>
<seg xml:id="KR2o0025_tls_023-631a.7">五曰《名宦》，</seg>
<seg xml:id="KR2o0025_tls_023-631a.8">六曰《人物》，</seg>
<seg xml:id="KR2o0025_tls_023-631a.9">七曰《雜記》。</seg>
<seg xml:id="KR2o0025_tls_023-631a.10">總約不過六七千言，</seg>
<seg xml:id="KR2o0025_tls_023-631a.11">用紙十六七番，</seg>
<seg xml:id="KR2o0025_tls_023-631a.12">誌乘之簡，</seg>
<seg xml:id="KR2o0025_tls_023-631a.13">無有過於此者。</seg>
<seg xml:id="KR2o0025_tls_023-631a.14">康《武功》極意求簡，</seg>
<seg xml:id="KR2o0025_tls_023-631a.15">望之瞠乎後矣。</seg>
<seg xml:id="KR2o0025_tls_023-631a.16">康為作序，</seg>
<seg xml:id="KR2o0025_tls_023-631a.17">亦極稱之。</seg>
</p>
<p>
<seg xml:id="KR2o0025_tls_023-632a.1">今觀文筆，</seg>
<seg xml:id="KR2o0025_tls_023-632a.2">較康實覺簡凈；</seg>
<seg xml:id="KR2o0025_tls_023-632a.3">惟總誌於古跡中，</seg>
<seg xml:id="KR2o0025_tls_023-632a.4">入唐詩數首為蕪雜耳。</seg>
<seg xml:id="KR2o0025_tls_023-632a.5">康氏、韓氏皆能文之士，</seg>
<seg xml:id="KR2o0025_tls_023-632a.6">而不解史學，</seg>
<seg xml:id="KR2o0025_tls_023-632a.7">又欲求異於人，</seg>
<seg xml:id="KR2o0025_tls_023-632a.8">故其為書，</seg>
<seg xml:id="KR2o0025_tls_023-632a.9">不情至此，</seg>
<seg xml:id="KR2o0025_tls_023-632a.10">作者所不屑道也。</seg>
<seg xml:id="KR2o0025_tls_023-632a.11">然康氏猶存時人修誌規模，</seg>
<seg xml:id="KR2o0025_tls_023-632a.12">故以誌法繩之，</seg>
<seg xml:id="KR2o0025_tls_023-632a.13">疵謬百出。</seg>
<seg xml:id="KR2o0025_tls_023-632a.14">韓氏則更不可以為誌，</seg>
<seg xml:id="KR2o0025_tls_023-632a.15">直是一篇無韻之《朝邑賦》，</seg>
<seg xml:id="KR2o0025_tls_023-632a.16">又是一篇強分門類之《朝邑考》；</seg>
<seg xml:id="KR2o0025_tls_023-632a.17">入於六朝小書短記之中，</seg>
<seg xml:id="KR2o0025_tls_023-632a.18">如《陳留風俗》、《洛陽伽藍》諸傳記，</seg>
<seg xml:id="KR2o0025_tls_023-632a.19">不以史家正例求之，</seg>
<seg xml:id="KR2o0025_tls_023-632a.20">未始不可通也。</seg>
<seg xml:id="KR2o0025_tls_023-632a.21">故余於《武功》、《朝邑》二家之誌，</seg>
<seg xml:id="KR2o0025_tls_023-632a.22">以《朝邑》為稍優。</seg>
<seg xml:id="KR2o0025_tls_023-632a.23">然《朝邑誌》之疵病雖少，</seg>
<seg xml:id="KR2o0025_tls_023-632a.24">而程濟從建文事，</seg>
<seg xml:id="KR2o0025_tls_023-632a.25">濫采野史，</seg>
<seg xml:id="KR2o0025_tls_023-632a.26">不考事實，</seg>
<seg xml:id="KR2o0025_tls_023-632a.27">一謬也。</seg>
<seg xml:id="KR2o0025_tls_023-632a.28">並選舉於人物，</seg>
<seg xml:id="KR2o0025_tls_023-632a.29">而舉人進士不載科年，</seg>
<seg xml:id="KR2o0025_tls_023-632a.30">二謬也。</seg>
<seg xml:id="KR2o0025_tls_023-632a.31">書其父事，</seg>
<seg xml:id="KR2o0025_tls_023-632a.32">稱韓家君名，</seg>
<seg xml:id="KR2o0025_tls_023-632a.33">至今人不知其父何名。</seg>
<seg xml:id="KR2o0025_tls_023-632a.34">列女有韓太宜人張氏，</seg>
<seg xml:id="KR2o0025_tls_023-632a.35">自系邦靖尊屬；</seg>
<seg xml:id="KR2o0025_tls_023-632a.36">但使人至今不知為何人之妻，</seg>
<seg xml:id="KR2o0025_tls_023-632a.37">何人之母。</seg>
<seg xml:id="KR2o0025_tls_023-632a.38">古人臨文不諱。</seg>
<seg xml:id="KR2o0025_tls_023-632a.39">或謂司馬遷諱其父談為同；</seg>
<seg xml:id="KR2o0025_tls_023-632a.40">然《滑稽傳》有談言微中，</seg>
<seg xml:id="KR2o0025_tls_023-632a.41">不諱談字，</seg>
<seg xml:id="KR2o0025_tls_023-632a.42">恐諱名之說未確。</seg>
<seg xml:id="KR2o0025_tls_023-632a.43">就使諱之，</seg>
<seg xml:id="KR2o0025_tls_023-632a.44">而自敘家世，</seg>
<seg xml:id="KR2o0025_tls_023-632a.45">必實著其父名，</seg>
<seg xml:id="KR2o0025_tls_023-632a.46">所以使後人有所考也。</seg>
<seg xml:id="KR2o0025_tls_023-632a.47">今邦靖諱其父，</seg>
<seg xml:id="KR2o0025_tls_023-632a.48">而使人不知為誰；</seg>
<seg xml:id="KR2o0025_tls_023-632a.49">稱其尊屬為太宜人，</seg>
<seg xml:id="KR2o0025_tls_023-632a.50">而使人不知為誰之妻母；</seg>
<seg xml:id="KR2o0025_tls_023-632a.51">則是沒其先人行事，</seg>
<seg xml:id="KR2o0025_tls_023-632a.52">欲求加人而反損矣。</seg>
<seg xml:id="KR2o0025_tls_023-632a.53">三謬也。</seg>
</p>
<p>
<seg xml:id="KR2o0025_tls_023-633a.1">至於篇卷之名，</seg>
<seg xml:id="KR2o0025_tls_023-633a.2">古人以竹簡為篇；</seg>
<seg xml:id="KR2o0025_tls_023-633a.3">簡策不勝，</seg>
<seg xml:id="KR2o0025_tls_023-633a.4">則別自為編，</seg>
<seg xml:id="KR2o0025_tls_023-633a.5">識以甲乙，</seg>
<seg xml:id="KR2o0025_tls_023-633a.6">便稽核耳。</seg>
<seg xml:id="KR2o0025_tls_023-633a.7">後人以繒帛成卷，</seg>
<seg xml:id="KR2o0025_tls_023-633a.8">較竹簡所載為多，</seg>
<seg xml:id="KR2o0025_tls_023-633a.9">故以篇為文之起訖，</seg>
<seg xml:id="KR2o0025_tls_023-633a.10">而卷則概以軸之所勝為量；</seg>
<seg xml:id="KR2o0025_tls_023-633a.11">篇有義理，</seg>
<seg xml:id="KR2o0025_tls_023-633a.12">而卷無義理故也。</seg>
<seg xml:id="KR2o0025_tls_023-633a.13">近代則紙冊寫書，</seg>
<seg xml:id="KR2o0025_tls_023-633a.14">較之卷軸，</seg>
<seg xml:id="KR2o0025_tls_023-633a.15">可增倍蓰，</seg>
<seg xml:id="KR2o0025_tls_023-633a.16">題名為卷，</seg>
<seg xml:id="KR2o0025_tls_023-633a.17">不過存古名耳。</seg>
<seg xml:id="KR2o0025_tls_023-633a.18">如累紙不須別自為冊，</seg>
<seg xml:id="KR2o0025_tls_023-633a.19">則分篇者，</seg>
<seg xml:id="KR2o0025_tls_023-633a.20">毋庸更分卷數，</seg>
<seg xml:id="KR2o0025_tls_023-633a.21">為其本自無義理也。</seg>
<seg xml:id="KR2o0025_tls_023-633a.22">今《武功》、《朝邑》二誌，</seg>
<seg xml:id="KR2o0025_tls_023-633a.23">其意嫌如俗纂之分門類，</seg>
<seg xml:id="KR2o0025_tls_023-633a.24">而括題俱以篇名，</seg>
<seg xml:id="KR2o0025_tls_023-633a.25">可謂得古人之似矣。</seg>
<seg xml:id="KR2o0025_tls_023-633a.26">《武功》用紙六十餘番，</seg>
<seg xml:id="KR2o0025_tls_023-633a.27">一冊足用，</seg>
<seg xml:id="KR2o0025_tls_023-633a.28">而必分七篇以為三卷，</seg>
<seg xml:id="KR2o0025_tls_023-633a.29">於義已無所取。</seg>
<seg xml:id="KR2o0025_tls_023-633a.30">《朝邑》用紙僅十餘番，</seg>
<seg xml:id="KR2o0025_tls_023-633a.31">不足一冊之用，</seg>
<seg xml:id="KR2o0025_tls_023-633a.32">而亦分七篇以為二卷，</seg>
<seg xml:id="KR2o0025_tls_023-633a.33">則何說也？</seg>
<seg xml:id="KR2o0025_tls_023-633a.34">或曰：</seg>
<seg xml:id="KR2o0025_tls_023-633a.35">此乃末節，</seg>
<seg xml:id="KR2o0025_tls_023-633a.36">非關文義，</seg>
<seg xml:id="KR2o0025_tls_023-633a.37">何為屑屑較之？</seg>
<seg xml:id="KR2o0025_tls_023-633a.38">不知二家方以作者自命，</seg>
<seg xml:id="KR2o0025_tls_023-633a.39">此等篇題名目，</seg>
<seg xml:id="KR2o0025_tls_023-633a.40">猶且不達古人之意，</seg>
<seg xml:id="KR2o0025_tls_023-633a.41">則其一筆一削，</seg>
<seg xml:id="KR2o0025_tls_023-633a.42">希風前哲，</seg>
<seg xml:id="KR2o0025_tls_023-633a.43">不自度德量力，</seg>
<seg xml:id="KR2o0025_tls_023-633a.44">概可知矣。</seg>
</p>
<p>
<seg xml:id="KR2o0025_tls_023-634a.1">書吳郡誌後</seg>
</p>
<p>
<seg xml:id="KR2o0025_tls_023-635a.1">範成大《吳郡誌》五十卷，</seg>
<seg xml:id="KR2o0025_tls_023-635a.2">分篇三十有九：</seg>
<seg xml:id="KR2o0025_tls_023-635a.3">曰沿革，</seg>
<seg xml:id="KR2o0025_tls_023-635a.4">曰分封，</seg>
<seg xml:id="KR2o0025_tls_023-635a.5">曰戶口稅租，</seg>
<seg xml:id="KR2o0025_tls_023-635a.6">曰土貢，</seg>
<seg xml:id="KR2o0025_tls_023-635a.7">曰風俗，</seg>
<seg xml:id="KR2o0025_tls_023-635a.8">曰城郭，</seg>
<seg xml:id="KR2o0025_tls_023-635a.9">曰學校，</seg>
<seg xml:id="KR2o0025_tls_023-635a.10">曰營寨，</seg>
<seg xml:id="KR2o0025_tls_023-635a.11">曰官宇，</seg>
<seg xml:id="KR2o0025_tls_023-635a.12">曰倉庫，</seg>
<seg xml:id="KR2o0025_tls_023-635a.13">而場務附焉，</seg>
<seg xml:id="KR2o0025_tls_023-635a.14">曰坊市，</seg>
<seg xml:id="KR2o0025_tls_023-635a.15">曰古跡，</seg>
<seg xml:id="KR2o0025_tls_023-635a.16">曰封爵，</seg>
<seg xml:id="KR2o0025_tls_023-635a.17">曰牧守，</seg>
<seg xml:id="KR2o0025_tls_023-635a.18">曰題名，</seg>
<seg xml:id="KR2o0025_tls_023-635a.19">曰官吏，</seg>
<seg xml:id="KR2o0025_tls_023-635a.20">曰祠廟，</seg>
<seg xml:id="KR2o0025_tls_023-635a.21">曰園亭，</seg>
<seg xml:id="KR2o0025_tls_023-635a.22">曰山，</seg>
<seg xml:id="KR2o0025_tls_023-635a.23">曰虎邱，</seg>
<seg xml:id="KR2o0025_tls_023-635a.24">曰橋梁，</seg>
<seg xml:id="KR2o0025_tls_023-635a.25">曰川，</seg>
<seg xml:id="KR2o0025_tls_023-635a.26">曰水利，</seg>
<seg xml:id="KR2o0025_tls_023-635a.27">曰人物，</seg>
<seg xml:id="KR2o0025_tls_023-635a.28">而列女附焉，</seg>
<seg xml:id="KR2o0025_tls_023-635a.29">曰進士題名，</seg>
<seg xml:id="KR2o0025_tls_023-635a.30">曰土物，</seg>
<seg xml:id="KR2o0025_tls_023-635a.31">曰宮觀，</seg>
<seg xml:id="KR2o0025_tls_023-635a.32">曰府郭寺，</seg>
<seg xml:id="KR2o0025_tls_023-635a.33">曰郊外寺，</seg>
<seg xml:id="KR2o0025_tls_023-635a.34">曰縣記，</seg>
<seg xml:id="KR2o0025_tls_023-635a.35">曰冢墓，</seg>
<seg xml:id="KR2o0025_tls_023-635a.36">曰仙事，</seg>
<seg xml:id="KR2o0025_tls_023-635a.37">曰浮屠，</seg>
<seg xml:id="KR2o0025_tls_023-635a.38">曰方技，</seg>
<seg xml:id="KR2o0025_tls_023-635a.39">曰奇事，</seg>
<seg xml:id="KR2o0025_tls_023-635a.40">曰異聞，</seg>
<seg xml:id="KR2o0025_tls_023-635a.41">曰考證，</seg>
<seg xml:id="KR2o0025_tls_023-635a.42">曰雜詠，</seg>
<seg xml:id="KR2o0025_tls_023-635a.43">曰雜誌。</seg>
<seg xml:id="KR2o0025_tls_023-635a.44">篇首有紹定二年，</seg>
<seg xml:id="KR2o0025_tls_023-635a.45">汴人趙汝談序。</seg>
<seg xml:id="KR2o0025_tls_023-635a.46">言「石湖誌成，</seg>
<seg xml:id="KR2o0025_tls_023-635a.47">守具木欲刻。</seg>
<seg xml:id="KR2o0025_tls_023-635a.48">時有求附某事於籍而弗得者，</seg>
<seg xml:id="KR2o0025_tls_023-635a.49">嘩曰：</seg>
<seg xml:id="KR2o0025_tls_023-635a.50">『是書非石湖筆也。』</seg>
<seg xml:id="KR2o0025_tls_023-635a.51">守莫敢刻，</seg>
<seg xml:id="KR2o0025_tls_023-635a.52">遂藏學宮。</seg>
<seg xml:id="KR2o0025_tls_023-635a.53">紹定初元，</seg>
<seg xml:id="KR2o0025_tls_023-635a.54">廣德李侯壽朋以尚書郎出守。</seg>
<seg xml:id="KR2o0025_tls_023-635a.55">其先度支公嘉言，</seg>
<seg xml:id="KR2o0025_tls_023-635a.56">石湖客也。</seg>
<seg xml:id="KR2o0025_tls_023-635a.57">謁學問故，</seg>
<seg xml:id="KR2o0025_tls_023-635a.58">驚曰：</seg>
<seg xml:id="KR2o0025_tls_023-635a.59">『是書猶未刊耶？』</seg>
<seg xml:id="KR2o0025_tls_023-635a.60">他日拜石湖祠，</seg>
<seg xml:id="KR2o0025_tls_023-635a.61">從其家求遺書，</seg>
<seg xml:id="KR2o0025_tls_023-635a.62">校學本無少異。</seg>
<seg xml:id="KR2o0025_tls_023-635a.63">而書止紹熙三年，</seg>
<seg xml:id="KR2o0025_tls_023-635a.64">其後大建置，</seg>
<seg xml:id="KR2o0025_tls_023-635a.65">如百萬倉、嘉定新邑、許浦水軍、顧逕移屯等類皆未載。</seg>
<seg xml:id="KR2o0025_tls_023-635a.66">於是會校官汪泰亨，</seg>
<seg xml:id="KR2o0025_tls_023-635a.67">與文學士雜議，</seg>
<seg xml:id="KR2o0025_tls_023-635a.68">用褚少孫例，</seg>
<seg xml:id="KR2o0025_tls_023-635a.69">增所闕遺，</seg>
<seg xml:id="KR2o0025_tls_023-635a.70">訂其誤偽，</seg>
<seg xml:id="KR2o0025_tls_023-635a.71">而不自別為續焉。」</seg>
<seg xml:id="KR2o0025_tls_023-635a.72">又曰：</seg>
<seg xml:id="KR2o0025_tls_023-635a.73">「石湖在時，</seg>
<seg xml:id="KR2o0025_tls_023-635a.74">與郡士龔頤、滕成、周南厚三人數咨焉，</seg>
<seg xml:id="KR2o0025_tls_023-635a.75">而龔薦所聞於公尤多，</seg>
<seg xml:id="KR2o0025_tls_023-635a.76">異論由是作。</seg>
<seg xml:id="KR2o0025_tls_023-635a.77">益公碑公墓，</seg>
<seg xml:id="KR2o0025_tls_023-635a.78">載所為書，</seg>
<seg xml:id="KR2o0025_tls_023-635a.79">篇目可考」</seg>
<seg xml:id="KR2o0025_tls_023-635a.80">雲雲。</seg>
<seg xml:id="KR2o0025_tls_023-635a.81">其為人所推重如此。</seg>
<seg xml:id="KR2o0025_tls_023-635a.82">今學者論宋人方誌，</seg>
<seg xml:id="KR2o0025_tls_023-635a.83">亦推羅氏《新安誌》與範氏《吳郡誌》為稱首，</seg>
<seg xml:id="KR2o0025_tls_023-635a.84">無異辭矣。</seg>
</p>
<p>
<seg xml:id="KR2o0025_tls_023-636a.1">余諦審之，</seg>
<seg xml:id="KR2o0025_tls_023-636a.2">文筆亦自清簡；</seg>
<seg xml:id="KR2o0025_tls_023-636a.3">後世方誌庸猥之習，</seg>
<seg xml:id="KR2o0025_tls_023-636a.4">彼時未開，</seg>
<seg xml:id="KR2o0025_tls_023-636a.5">編次亦爾雅潔。</seg>
<seg xml:id="KR2o0025_tls_023-636a.6">又其體制詳郡而略縣，</seg>
<seg xml:id="KR2o0025_tls_023-636a.7">自沿革、城池、職官題名之屬，</seg>
<seg xml:id="KR2o0025_tls_023-636a.8">皆有郡而無縣。</seg>
<seg xml:id="KR2o0025_tls_023-636a.9">縣記二卷，</seg>
<seg xml:id="KR2o0025_tls_023-636a.10">則但記官署，</seg>
<seg xml:id="KR2o0025_tls_023-636a.11">間及署中亭臺，</seg>
<seg xml:id="KR2o0025_tls_023-636a.12">或取題石記文而無其名姓，</seg>
<seg xml:id="KR2o0025_tls_023-636a.13">體參差不一律。</seg>
<seg xml:id="KR2o0025_tls_023-636a.14">此則當日誌例，</seg>
<seg xml:id="KR2o0025_tls_023-636a.15">與近日府誌之合州縣誌而成者，</seg>
<seg xml:id="KR2o0025_tls_023-636a.16">迥不相同。</seg>
<seg xml:id="KR2o0025_tls_023-636a.17">余別有專篇討論其事，</seg>
<seg xml:id="KR2o0025_tls_023-636a.18">此固可無論也。</seg>
<seg xml:id="KR2o0025_tls_023-636a.19">第他事詳郡略縣，</seg>
<seg xml:id="KR2o0025_tls_023-636a.20">稱其體例可也；</seg>
<seg xml:id="KR2o0025_tls_023-636a.21">沿革有郡無縣，</seg>
<seg xml:id="KR2o0025_tls_023-636a.22">則眉目不分矣。</seg>
<seg xml:id="KR2o0025_tls_023-636a.23">宜其以平江路府，</seg>
<seg xml:id="KR2o0025_tls_023-636a.24">冒吳郡之舊稱，</seg>
<seg xml:id="KR2o0025_tls_023-636a.25">冠全誌而不知其謬也。</seg>
<seg xml:id="KR2o0025_tls_023-636a.26">且沿革敘入宋代，</seg>
<seg xml:id="KR2o0025_tls_023-636a.27">則雲「開寶元年，</seg>
<seg xml:id="KR2o0025_tls_023-636a.28">吳越王改中吳軍為平江軍。</seg>
<seg xml:id="KR2o0025_tls_023-636a.29">太平興國三年，</seg>
<seg xml:id="KR2o0025_tls_023-636a.30">錢俶納土。」</seg>
<seg xml:id="KR2o0025_tls_023-636a.31">考史，</seg>
<seg xml:id="KR2o0025_tls_023-636a.32">是時改蘇州矣，</seg>
<seg xml:id="KR2o0025_tls_023-636a.33">而誌文不著改州。</seg>
<seg xml:id="KR2o0025_tls_023-636a.34">下突接雲：</seg>
<seg xml:id="KR2o0025_tls_023-636a.35">「政和三年，</seg>
<seg xml:id="KR2o0025_tls_023-636a.36">升蘇州為平江府。」</seg>
<seg xml:id="KR2o0025_tls_023-636a.37">上無蘇州之文，</seg>
<seg xml:id="KR2o0025_tls_023-636a.38">忽入升州為府，</seg>
<seg xml:id="KR2o0025_tls_023-636a.39">文指亦不明矣。</seg>
<seg xml:id="KR2o0025_tls_023-636a.40">通體采摭史籍及詩文說部，</seg>
<seg xml:id="KR2o0025_tls_023-636a.41">編輯而成，</seg>
<seg xml:id="KR2o0025_tls_023-636a.42">仍註所出於本條下，</seg>
<seg xml:id="KR2o0025_tls_023-636a.43">是足為纂類之法，</seg>
<seg xml:id="KR2o0025_tls_023-636a.44">卻非著作體也。</seg>
<seg xml:id="KR2o0025_tls_023-636a.45">風俗多摭吳下詩話，</seg>
<seg xml:id="KR2o0025_tls_023-636a.46">間亦考訂方音，</seg>
<seg xml:id="KR2o0025_tls_023-636a.47">是矣。</seg>
<seg xml:id="KR2o0025_tls_023-636a.48">徐祐輩九老之會，</seg>
<seg xml:id="KR2o0025_tls_023-636a.49">章岵輩耆英之會，</seg>
<seg xml:id="KR2o0025_tls_023-636a.50">皆當日偶為盛事，</seg>
<seg xml:id="KR2o0025_tls_023-636a.51">不當入風俗也。</seg>
<seg xml:id="KR2o0025_tls_023-636a.52">學校在四卷，</seg>
<seg xml:id="KR2o0025_tls_023-636a.53">縣記在三十七八卷；</seg>
<seg xml:id="KR2o0025_tls_023-636a.54">縣治官宇，</seg>
<seg xml:id="KR2o0025_tls_023-636a.55">既入縣記，</seg>
<seg xml:id="KR2o0025_tls_023-636a.56">而學校兼誌府縣之學，</seg>
<seg xml:id="KR2o0025_tls_023-636a.57">是未出縣名而先有學矣。</seg>
<seg xml:id="KR2o0025_tls_023-636a.58">坊市不附城郭，</seg>
<seg xml:id="KR2o0025_tls_023-636a.59">而附官宇，</seg>
<seg xml:id="KR2o0025_tls_023-636a.60">亦失其倫。</seg>
<seg xml:id="KR2o0025_tls_023-636a.61">提點刑獄司、提舉常平鹽茶司題名，</seg>
<seg xml:id="KR2o0025_tls_023-636a.62">不入牧守題名本類，</seg>
<seg xml:id="KR2o0025_tls_023-636a.63">而附見官宇之後，</seg>
<seg xml:id="KR2o0025_tls_023-636a.64">亦非法度。</seg>
<seg xml:id="KR2o0025_tls_023-636a.65">提點刑獄題名，</seg>
<seg xml:id="KR2o0025_tls_023-636a.66">皆大書名姓於上，</seg>
<seg xml:id="KR2o0025_tls_023-636a.67">而分註出身與來去年月於下；</seg>
<seg xml:id="KR2o0025_tls_023-636a.68">提舉常平鹽茶，</seg>
<seg xml:id="KR2o0025_tls_023-636a.69">皆大書官階名姓於上，</seg>
<seg xml:id="KR2o0025_tls_023-636a.70">而分註任事年月於下，</seg>
<seg xml:id="KR2o0025_tls_023-636a.71">亦於體例未畫一也。</seg>
<seg xml:id="KR2o0025_tls_023-636a.72">牧守載有名人，</seg>
<seg xml:id="KR2o0025_tls_023-636a.73">而題名反著於後，</seg>
<seg xml:id="KR2o0025_tls_023-636a.74">是倒置矣。</seg>
<seg xml:id="KR2o0025_tls_023-636a.75">官吏不載品制員額，</seg>
<seg xml:id="KR2o0025_tls_023-636a.76">而但取有可傳者，</seg>
<seg xml:id="KR2o0025_tls_023-636a.77">亦為疏略。</seg>
<seg xml:id="KR2o0025_tls_023-636a.78">功曹掾屬，</seg>
<seg xml:id="KR2o0025_tls_023-636a.79">與令長相間雜次，</seg>
<seg xml:id="KR2o0025_tls_023-636a.80">亦嫌令長之名在縣記之先也。</seg>
<seg xml:id="KR2o0025_tls_023-636a.81">古跡與祠廟、官宇、園亭、冢墓、宮觀、寺、山、川等，</seg>
<seg xml:id="KR2o0025_tls_023-636a.82">頗相混亂。</seg>
<seg xml:id="KR2o0025_tls_023-636a.83">別出虎丘一門於山之外，</seg>
<seg xml:id="KR2o0025_tls_023-636a.84">不解類例牽連詳略互註之法，</seg>
<seg xml:id="KR2o0025_tls_023-636a.85">則觸手皆荊棘矣。</seg>
</p>
<p>
<seg xml:id="KR2o0025_tls_023-637a.1">人物不自撰著，</seg>
<seg xml:id="KR2o0025_tls_023-637a.2">裁節史傳，</seg>
<seg xml:id="KR2o0025_tls_023-637a.3">亦纂類之例也。</seg>
<seg xml:id="KR2o0025_tls_023-637a.4">依次編為八卷，</seg>
<seg xml:id="KR2o0025_tls_023-637a.5">不用標目分類，</seg>
<seg xml:id="KR2o0025_tls_023-637a.6">尚為大雅。</seg>
<seg xml:id="KR2o0025_tls_023-637a.7">然如張、顧大族，</seg>
<seg xml:id="KR2o0025_tls_023-637a.8">代有聞人，</seg>
<seg xml:id="KR2o0025_tls_023-637a.9">自宜聚族為篇，</seg>
<seg xml:id="KR2o0025_tls_023-637a.10">一族之中，</seg>
<seg xml:id="KR2o0025_tls_023-637a.11">又以代次可也。</seg>
<seg xml:id="KR2o0025_tls_023-637a.12">乃忽分忽合，</seg>
<seg xml:id="KR2o0025_tls_023-637a.13">時代亦復間有顛倒，</seg>
<seg xml:id="KR2o0025_tls_023-637a.14">不如諸陸之萃合一編，</seg>
<seg xml:id="KR2o0025_tls_023-637a.15">前後不亂。</seg>
<seg xml:id="KR2o0025_tls_023-637a.16">豈今本訛錯，</seg>
<seg xml:id="KR2o0025_tls_023-637a.17">非範氏之原次歟？</seg>
<seg xml:id="KR2o0025_tls_023-637a.18">仙事、浮屠、方技，</seg>
<seg xml:id="KR2o0025_tls_023-637a.19">亦人物之支流，</seg>
<seg xml:id="KR2o0025_tls_023-637a.20">縱欲嚴其分別，</seg>
<seg xml:id="KR2o0025_tls_023-637a.21">亦當次於人物之後，</seg>
<seg xml:id="KR2o0025_tls_023-637a.22">別其題品可也。</seg>
<seg xml:id="KR2o0025_tls_023-637a.23">今於人物之後，</seg>
<seg xml:id="KR2o0025_tls_023-637a.24">間以進士題名、土物、宮觀、府郭寺、郊外寺、縣記、冢墓，</seg>
<seg xml:id="KR2o0025_tls_023-637a.25">凡十二卷後，</seg>
<seg xml:id="KR2o0025_tls_023-637a.26">忽出仙事以下三門，</seg>
<seg xml:id="KR2o0025_tls_023-637a.27">遂使物典人事，</seg>
<seg xml:id="KR2o0025_tls_023-637a.28">淆雜不清，</seg>
<seg xml:id="KR2o0025_tls_023-637a.29">可謂擾而不精之甚者矣。</seg>
<seg xml:id="KR2o0025_tls_023-637a.30">土物搜羅極博，</seg>
<seg xml:id="KR2o0025_tls_023-637a.31">證事亦佳。</seg>
<seg xml:id="KR2o0025_tls_023-637a.32">但幹府、莫邪、屬鏤之劍，</seg>
<seg xml:id="KR2o0025_tls_023-637a.33">吳鴻、扈稽之鉤，</seg>
<seg xml:id="KR2o0025_tls_023-637a.34">傳記所載一時神物，</seg>
<seg xml:id="KR2o0025_tls_023-637a.35">亦復難以盡信；</seg>
<seg xml:id="KR2o0025_tls_023-637a.36">今概入之土物，</seg>
<seg xml:id="KR2o0025_tls_023-637a.37">非其類矣。</seg>
<seg xml:id="KR2o0025_tls_023-637a.38">奇事一卷，</seg>
<seg xml:id="KR2o0025_tls_023-637a.39">異聞三卷，</seg>
<seg xml:id="KR2o0025_tls_023-637a.40">細勘實無分別，</seg>
<seg xml:id="KR2o0025_tls_023-637a.41">考證疏而不至於陋。</seg>
<seg xml:id="KR2o0025_tls_023-637a.42">詩賦雜文，</seg>
<seg xml:id="KR2o0025_tls_023-637a.43">既註各類之下，</seg>
<seg xml:id="KR2o0025_tls_023-637a.44">又取無類可歸者，</seg>
<seg xml:id="KR2o0025_tls_023-637a.45">別為雜詠一門，</seg>
<seg xml:id="KR2o0025_tls_023-637a.46">雖所收不惡，</seg>
<seg xml:id="KR2o0025_tls_023-637a.47">亦頗嫌漫漶無當也。</seg>
<seg xml:id="KR2o0025_tls_023-637a.48">每見近人修誌，</seg>
<seg xml:id="KR2o0025_tls_023-637a.49">識力不能裁斷，</seg>
<seg xml:id="KR2o0025_tls_023-637a.50">而又貪奇嗜瑣，</seg>
<seg xml:id="KR2o0025_tls_023-637a.51">不忍割愛，</seg>
<seg xml:id="KR2o0025_tls_023-637a.52">則於卷末編為雜誌，</seg>
<seg xml:id="KR2o0025_tls_023-637a.53">或曰餘篇。</seg>
<seg xml:id="KR2o0025_tls_023-637a.54">蓋緣全誌分門，</seg>
<seg xml:id="KR2o0025_tls_023-637a.55">如布算子，</seg>
<seg xml:id="KR2o0025_tls_023-637a.56">無復別識心裁，</seg>
<seg xml:id="KR2o0025_tls_023-637a.57">故於事類有難附者，</seg>
<seg xml:id="KR2o0025_tls_023-637a.58">輒為此卷，</seg>
<seg xml:id="KR2o0025_tls_023-637a.59">以作蛇龍之菹，</seg>
<seg xml:id="KR2o0025_tls_023-637a.60">甚無謂也。</seg>
<seg xml:id="KR2o0025_tls_023-637a.61">今觀範氏誌末，</seg>
<seg xml:id="KR2o0025_tls_023-637a.62">亦為雜誌，</seg>
<seg xml:id="KR2o0025_tls_023-637a.63">則前輩已先導之。</seg>
<seg xml:id="KR2o0025_tls_023-637a.64">其實所載，</seg>
<seg xml:id="KR2o0025_tls_023-637a.65">皆有門類可歸，</seg>
<seg xml:id="KR2o0025_tls_023-637a.66">惜範氏析例之不精也。</seg>
<seg xml:id="KR2o0025_tls_023-637a.67">其五十卷中，</seg>
<seg xml:id="KR2o0025_tls_023-637a.68">官名地號之稱謂非法，</seg>
<seg xml:id="KR2o0025_tls_023-637a.69">人氏名號之信筆亂填，</seg>
<seg xml:id="KR2o0025_tls_023-637a.70">蓋宋人詩話家風，</seg>
<seg xml:id="KR2o0025_tls_023-637a.71">大變史文格律；</seg>
<seg xml:id="KR2o0025_tls_023-637a.72">其無當於方誌專家，</seg>
<seg xml:id="KR2o0025_tls_023-637a.73">史官繩尺，</seg>
<seg xml:id="KR2o0025_tls_023-637a.74">不待言矣。</seg>
<seg xml:id="KR2o0025_tls_023-637a.75">其所以為世所稱，</seg>
<seg xml:id="KR2o0025_tls_023-637a.76">則以石湖賢而有文，</seg>
<seg xml:id="KR2o0025_tls_023-637a.77">又貴顯於當時；</seg>
<seg xml:id="KR2o0025_tls_023-637a.78">而翦裁筆削，</seg>
<seg xml:id="KR2o0025_tls_023-637a.79">雖不合於史法，</seg>
<seg xml:id="KR2o0025_tls_023-637a.80">亦視近日猥濫庸妄一流，</seg>
<seg xml:id="KR2o0025_tls_023-637a.81">固為矯出，</seg>
<seg xml:id="KR2o0025_tls_023-637a.82">得名亦不偶然也。</seg>
<seg xml:id="KR2o0025_tls_023-637a.83">然以是為方誌之佳，</seg>
<seg xml:id="KR2o0025_tls_023-637a.84">則不確矣。</seg>
</p>
<p>
<seg xml:id="KR2o0025_tls_023-638a.1">書姑蘇誌後</seg>
</p>
<p>
<seg xml:id="KR2o0025_tls_023-639a.1">王鏊《姑蘇誌》六十卷，</seg>
<seg xml:id="KR2o0025_tls_023-639a.2">首郡邑沿革，</seg>
<seg xml:id="KR2o0025_tls_023-639a.3">次古今守令，</seg>
<seg xml:id="KR2o0025_tls_023-639a.4">次科第，</seg>
<seg xml:id="KR2o0025_tls_023-639a.5">皆為之表，</seg>
<seg xml:id="KR2o0025_tls_023-639a.6">次沿革，</seg>
<seg xml:id="KR2o0025_tls_023-639a.7">次分野，</seg>
<seg xml:id="KR2o0025_tls_023-639a.8">次疆域，</seg>
<seg xml:id="KR2o0025_tls_023-639a.9">次山，</seg>
<seg xml:id="KR2o0025_tls_023-639a.10">次水，</seg>
<seg xml:id="KR2o0025_tls_023-639a.11">次水利，</seg>
<seg xml:id="KR2o0025_tls_023-639a.12">次風俗，</seg>
<seg xml:id="KR2o0025_tls_023-639a.13">次戶口，</seg>
<seg xml:id="KR2o0025_tls_023-639a.14">次土產，</seg>
<seg xml:id="KR2o0025_tls_023-639a.15">次田賦，</seg>
<seg xml:id="KR2o0025_tls_023-639a.16">次城池，</seg>
<seg xml:id="KR2o0025_tls_023-639a.17">次坊巷，</seg>
<seg xml:id="KR2o0025_tls_023-639a.18">次鄉都，</seg>
<seg xml:id="KR2o0025_tls_023-639a.19">次橋梁，</seg>
<seg xml:id="KR2o0025_tls_023-639a.20">次官署，</seg>
<seg xml:id="KR2o0025_tls_023-639a.21">次學校，</seg>
<seg xml:id="KR2o0025_tls_023-639a.22">次兵防，</seg>
<seg xml:id="KR2o0025_tls_023-639a.23">次倉場，</seg>
<seg xml:id="KR2o0025_tls_023-639a.24">次驛遞，</seg>
<seg xml:id="KR2o0025_tls_023-639a.25">次壇廟，</seg>
<seg xml:id="KR2o0025_tls_023-639a.26">次寺觀，</seg>
<seg xml:id="KR2o0025_tls_023-639a.27">次第宅，</seg>
<seg xml:id="KR2o0025_tls_023-639a.28">次園池，</seg>
<seg xml:id="KR2o0025_tls_023-639a.29">次古跡，</seg>
<seg xml:id="KR2o0025_tls_023-639a.30">次冢墓，</seg>
<seg xml:id="KR2o0025_tls_023-639a.31">次吳世家，</seg>
<seg xml:id="KR2o0025_tls_023-639a.32">附封爵氏族；</seg>
<seg xml:id="KR2o0025_tls_023-639a.33">次平亂，</seg>
<seg xml:id="KR2o0025_tls_023-639a.34">次宦績，</seg>
<seg xml:id="KR2o0025_tls_023-639a.35">次人物，</seg>
<seg xml:id="KR2o0025_tls_023-639a.36">而人物之中，</seg>
<seg xml:id="KR2o0025_tls_023-639a.37">分名臣、忠義、孝友、儒林、文學、卓行、隱逸、薦舉、藝術、雜技、遊寓、列女、釋老，</seg>
<seg xml:id="KR2o0025_tls_023-639a.38">凡一十三類；</seg>
<seg xml:id="KR2o0025_tls_023-639a.39">殿以紀異雜事。</seg>
<seg xml:id="KR2o0025_tls_023-639a.40">而卷次多寡，</seg>
<seg xml:id="KR2o0025_tls_023-639a.41">不以篇目為齊。</seg>
<seg xml:id="KR2o0025_tls_023-639a.42">名宦分卷為六，</seg>
<seg xml:id="KR2o0025_tls_023-639a.43">人物中之名臣分卷為十，</seg>
<seg xml:id="KR2o0025_tls_023-639a.44">而忠義與孝友合為一卷，</seg>
<seg xml:id="KR2o0025_tls_023-639a.45">儒林與文學合為一卷，</seg>
<seg xml:id="KR2o0025_tls_023-639a.46">倉場與驛遞合為一卷，</seg>
<seg xml:id="KR2o0025_tls_023-639a.47">如此等類，</seg>
<seg xml:id="KR2o0025_tls_023-639a.48">不一而足。</seg>
<seg xml:id="KR2o0025_tls_023-639a.49">總六十卷，</seg>
<seg xml:id="KR2o0025_tls_023-639a.50">亦約略紙幅多寡為之，</seg>
<seg xml:id="KR2o0025_tls_023-639a.51">無義例也。</seg>
<seg xml:id="KR2o0025_tls_023-639a.52">《蘇誌》名義不一，</seg>
<seg xml:id="KR2o0025_tls_023-639a.53">即範氏成大以蘇州為《吳郡誌》，</seg>
<seg xml:id="KR2o0025_tls_023-639a.54">已失其理，</seg>
<seg xml:id="KR2o0025_tls_023-639a.55">而前人惟譏王氏不當以蘇州府誌為《姑蘇誌》，</seg>
<seg xml:id="KR2o0025_tls_023-639a.56">所謂貴耳而賤目也。</seg>
<seg xml:id="KR2o0025_tls_023-639a.57">然郡縣誌乘，</seg>
<seg xml:id="KR2o0025_tls_023-639a.58">古今卒鮮善本。</seg>
<seg xml:id="KR2o0025_tls_023-639a.59">如範氏、王氏之書，</seg>
<seg xml:id="KR2o0025_tls_023-639a.60">雖非史家所取，</seg>
<seg xml:id="KR2o0025_tls_023-639a.61">究於流俗惡爛之中，</seg>
<seg xml:id="KR2o0025_tls_023-639a.62">猶為矯出。</seg>
<seg xml:id="KR2o0025_tls_023-639a.63">今本《蘇州府誌》之可取者多，</seg>
<seg xml:id="KR2o0025_tls_023-639a.64">亦緣所因之故籍足采摭也。</seg>
<seg xml:id="KR2o0025_tls_023-639a.65">然有荒謬無理，</seg>
<seg xml:id="KR2o0025_tls_023-639a.66">不直一笑，</seg>
<seg xml:id="KR2o0025_tls_023-639a.67">雖末流胥吏，</seg>
<seg xml:id="KR2o0025_tls_023-639a.68">略解文簿款式，</seg>
<seg xml:id="KR2o0025_tls_023-639a.69">斷不出於是者，</seg>
<seg xml:id="KR2o0025_tls_023-639a.70">如發端之三表是也。</seg>
</p>
<p>
<seg xml:id="KR2o0025_tls_023-640a.1">表一曰郡邑沿革，</seg>
<seg xml:id="KR2o0025_tls_023-640a.2">以府縣為郡邑，</seg>
<seg xml:id="KR2o0025_tls_023-640a.3">其謬不待言矣。</seg>
<seg xml:id="KR2o0025_tls_023-640a.4">表以州國郡軍府路為目，</seg>
<seg xml:id="KR2o0025_tls_023-640a.5">但有統部州郡而無縣邑，</seg>
<seg xml:id="KR2o0025_tls_023-640a.6">無論體例不當，</seg>
<seg xml:id="KR2o0025_tls_023-640a.7">即其自標郡邑名目，</seg>
<seg xml:id="KR2o0025_tls_023-640a.8">豈不相矛盾耶？</seg>
<seg xml:id="KR2o0025_tls_023-640a.9">且職官有知縣，</seg>
<seg xml:id="KR2o0025_tls_023-640a.10">而沿革無縣名，</seg>
<seg xml:id="KR2o0025_tls_023-640a.11">不識知縣等官何所附耶？</seg>
<seg xml:id="KR2o0025_tls_023-640a.12">尤可異者，</seg>
<seg xml:id="KR2o0025_tls_023-640a.13">表之為體，</seg>
<seg xml:id="KR2o0025_tls_023-640a.14">縱橫以分經緯；</seg>
<seg xml:id="KR2o0025_tls_023-640a.15">蓋有同年月而異地，</seg>
<seg xml:id="KR2o0025_tls_023-640a.16">或同世次而異支，</seg>
<seg xml:id="KR2o0025_tls_023-640a.17">所謂同經異緯，</seg>
<seg xml:id="KR2o0025_tls_023-640a.18">參差不齊，</seg>
<seg xml:id="KR2o0025_tls_023-640a.19">非尋常行墨所能清析，</seg>
<seg xml:id="KR2o0025_tls_023-640a.20">故藉縱橫經緯以分別之。</seg>
<seg xml:id="KR2o0025_tls_023-640a.21">如《守令表》，</seg>
<seg xml:id="KR2o0025_tls_023-640a.22">必以郡之守丞判錄，</seg>
<seg xml:id="KR2o0025_tls_023-640a.23">縣之令丞簿尉，</seg>
<seg xml:id="KR2o0025_tls_023-640a.24">橫列為經；</seg>
<seg xml:id="KR2o0025_tls_023-640a.25">而以朝代年月，</seg>
<seg xml:id="KR2o0025_tls_023-640a.26">縱橫為緯。</seg>
<seg xml:id="KR2o0025_tls_023-640a.27">後人欲稽蒞任年月，</seg>
<seg xml:id="KR2o0025_tls_023-640a.28">由縱標而得其時世，</seg>
<seg xml:id="KR2o0025_tls_023-640a.29">由橫列而知某守某令某丞某錄，</seg>
<seg xml:id="KR2o0025_tls_023-640a.30">或先或後，</seg>
<seg xml:id="KR2o0025_tls_023-640a.31">或在同時，</seg>
<seg xml:id="KR2o0025_tls_023-640a.32">披表如指掌也。</seg>
<seg xml:id="KR2o0025_tls_023-640a.33">假有事出先後，</seg>
<seg xml:id="KR2o0025_tls_023-640a.34">必不同時，</seg>
<seg xml:id="KR2o0025_tls_023-640a.35">則無難列款而書，</seg>
<seg xml:id="KR2o0025_tls_023-640a.36">斷無經緯作表之理。</seg>
<seg xml:id="KR2o0025_tls_023-640a.37">表以州國郡軍府路分格。</seg>
<seg xml:id="KR2o0025_tls_023-640a.38">夫州則蘇州也，</seg>
<seg xml:id="KR2o0025_tls_023-640a.39">國則吳國也，</seg>
<seg xml:id="KR2o0025_tls_023-640a.40">郡則郡也，</seg>
<seg xml:id="KR2o0025_tls_023-640a.41">軍府路則平江路府也，</seg>
<seg xml:id="KR2o0025_tls_023-640a.42">此皆一蘇州府地先後沿革之名；</seg>
<seg xml:id="KR2o0025_tls_023-640a.43">稱吳國時並無蘇州，</seg>
<seg xml:id="KR2o0025_tls_023-640a.44">稱蘇州時並無吳郡，</seg>
<seg xml:id="KR2o0025_tls_023-640a.45">稱吳郡時並無平江路府；</seg>
<seg xml:id="KR2o0025_tls_023-640a.46">既無同時異出參差難齊之數，</seg>
<seg xml:id="KR2o0025_tls_023-640a.47">則按款羅列，</seg>
<seg xml:id="KR2o0025_tls_023-640a.48">閱者自知。</seg>
<seg xml:id="KR2o0025_tls_023-640a.49">今乃縱橫列表，</seg>
<seg xml:id="KR2o0025_tls_023-640a.50">忽上忽下，</seg>
<seg xml:id="KR2o0025_tls_023-640a.51">毫無義例，</seg>
<seg xml:id="KR2o0025_tls_023-640a.52">是徒亂人耳目；</seg>
<seg xml:id="KR2o0025_tls_023-640a.53">胥吏文簿，</seg>
<seg xml:id="KR2o0025_tls_023-640a.54">不如是顛倒也。</seg>
<seg xml:id="KR2o0025_tls_023-640a.55">《古守令表》，</seg>
<seg xml:id="KR2o0025_tls_023-640a.56">以太守、都尉權攝分格。</seg>
<seg xml:id="KR2o0025_tls_023-640a.57">夫太守都尉，</seg>
<seg xml:id="KR2o0025_tls_023-640a.58">固有同官年月；</seg>
<seg xml:id="KR2o0025_tls_023-640a.59">至於權攝，</seg>
<seg xml:id="KR2o0025_tls_023-640a.60">猶今之署印官也。</seg>
<seg xml:id="KR2o0025_tls_023-640a.61">有守即無權守，</seg>
<seg xml:id="KR2o0025_tls_023-640a.62">有尉即無攝尉；</seg>
<seg xml:id="KR2o0025_tls_023-640a.63">權攝官與本官，</seg>
<seg xml:id="KR2o0025_tls_023-640a.64">斷無同時互見之理，</seg>
<seg xml:id="KR2o0025_tls_023-640a.65">則亦必無縱橫列表之法。</seg>
<seg xml:id="KR2o0025_tls_023-640a.66">今分列格目，</seg>
<seg xml:id="KR2o0025_tls_023-640a.67">虛占篇幅，</seg>
<seg xml:id="KR2o0025_tls_023-640a.68">又胥吏之所不為也。</seg>
<seg xml:id="KR2o0025_tls_023-640a.69">職官列表，</seg>
<seg xml:id="KR2o0025_tls_023-640a.70">當以時制定名；</seg>
<seg xml:id="KR2o0025_tls_023-640a.71">守令之表，</seg>
<seg xml:id="KR2o0025_tls_023-640a.72">當題府縣官表，</seg>
<seg xml:id="KR2o0025_tls_023-640a.73">以後貫前可也。</seg>
<seg xml:id="KR2o0025_tls_023-640a.74">今雲古守令表，</seg>
<seg xml:id="KR2o0025_tls_023-640a.75">於文義固無礙矣；</seg>
<seg xml:id="KR2o0025_tls_023-640a.76">至於今守令表，</seg>
<seg xml:id="KR2o0025_tls_023-640a.77">則今乃指時制而言也，</seg>
<seg xml:id="KR2o0025_tls_023-640a.78">仍以守令稱明之知府知縣，</seg>
<seg xml:id="KR2o0025_tls_023-640a.79">名實之謬，</seg>
<seg xml:id="KR2o0025_tls_023-640a.80">又不待言矣。</seg>
<seg xml:id="KR2o0025_tls_023-640a.81">府官但列知府，</seg>
<seg xml:id="KR2o0025_tls_023-640a.82">而削同知以下；</seg>
<seg xml:id="KR2o0025_tls_023-640a.83">縣官但列知縣，</seg>
<seg xml:id="KR2o0025_tls_023-640a.84">而削丞簿之屬，</seg>
<seg xml:id="KR2o0025_tls_023-640a.85">此何說也？</seg>
<seg xml:id="KR2o0025_tls_023-640a.86">又表有經緯；</seg>
<seg xml:id="KR2o0025_tls_023-640a.87">經緯之法，</seg>
<seg xml:id="KR2o0025_tls_023-640a.88">所謂比其類而合之，</seg>
<seg xml:id="KR2o0025_tls_023-640a.89">乃是使不類者從其類也。</seg>
<seg xml:id="KR2o0025_tls_023-640a.90">故類之與表，</seg>
<seg xml:id="KR2o0025_tls_023-640a.91">勢不兩立。</seg>
<seg xml:id="KR2o0025_tls_023-640a.92">表則不能為類，</seg>
<seg xml:id="KR2o0025_tls_023-640a.93">類則無所用表，</seg>
<seg xml:id="KR2o0025_tls_023-640a.94">亦胥吏之所通曉也。</seg>
<seg xml:id="KR2o0025_tls_023-640a.95">科第之表，</seg>
<seg xml:id="KR2o0025_tls_023-640a.96">分上中下，</seg>
<seg xml:id="KR2o0025_tls_023-640a.97">以古今異制，</seg>
<seg xml:id="KR2o0025_tls_023-640a.98">簡編繁重，</seg>
<seg xml:id="KR2o0025_tls_023-640a.99">畫時代以分卷可也。</seg>
<seg xml:id="KR2o0025_tls_023-640a.100">其體自宜旁書屬籍為經，</seg>
<seg xml:id="KR2o0025_tls_023-640a.101">上書鄉會科年為緯。</seg>
<seg xml:id="KR2o0025_tls_023-640a.102">舉人進士，</seg>
<seg xml:id="KR2o0025_tls_023-640a.103">皆科第也；</seg>
<seg xml:id="KR2o0025_tls_023-640a.104">今乃以科第為名，</seg>
<seg xml:id="KR2o0025_tls_023-640a.105">而又分舉人進士列為二表，</seg>
<seg xml:id="KR2o0025_tls_023-640a.106">是分類之法，</seg>
<seg xml:id="KR2o0025_tls_023-640a.107">非比類也。</seg>
<seg xml:id="KR2o0025_tls_023-640a.108">且第進士者，</seg>
<seg xml:id="KR2o0025_tls_023-640a.109">必先得舉人，</seg>
<seg xml:id="KR2o0025_tls_023-640a.110">今以進士居前，</seg>
<seg xml:id="KR2o0025_tls_023-640a.111">舉人列後，</seg>
<seg xml:id="KR2o0025_tls_023-640a.112">是於事為倒置，</seg>
<seg xml:id="KR2o0025_tls_023-640a.113">而觀者耳目且為所亂，</seg>
<seg xml:id="KR2o0025_tls_023-640a.114">又胥吏所不為也。</seg>
<seg xml:id="KR2o0025_tls_023-640a.115">凡此謬戾，</seg>
<seg xml:id="KR2o0025_tls_023-640a.116">如王氏鏊，</seg>
<seg xml:id="KR2o0025_tls_023-640a.117">號為通人，</seg>
<seg xml:id="KR2o0025_tls_023-640a.118">未必出其所撰；</seg>
<seg xml:id="KR2o0025_tls_023-640a.119">大抵暗於史裁，</seg>
<seg xml:id="KR2o0025_tls_023-640a.120">又浸漬於文人習氣，</seg>
<seg xml:id="KR2o0025_tls_023-640a.121">以表無文義可觀，</seg>
<seg xml:id="KR2o0025_tls_023-640a.122">不復措意，</seg>
<seg xml:id="KR2o0025_tls_023-640a.123">聽一時無識之流，</seg>
<seg xml:id="KR2o0025_tls_023-640a.124">妄為編輯，</seg>
<seg xml:id="KR2o0025_tls_023-640a.125">而不知其貽笑識者，</seg>
<seg xml:id="KR2o0025_tls_023-640a.126">至如是也。</seg>
<seg xml:id="KR2o0025_tls_023-640a.127">故曰文人不可與修誌也。</seg>
</p>
<p>
<seg xml:id="KR2o0025_tls_023-641a.1">至於官署建置，</seg>
<seg xml:id="KR2o0025_tls_023-641a.2">亭樓臺閣，</seg>
<seg xml:id="KR2o0025_tls_023-641a.3">所列前人碑記序跋，</seg>
<seg xml:id="KR2o0025_tls_023-641a.4">仍其原文可也。</seg>
<seg xml:id="KR2o0025_tls_023-641a.5">誌文敘述創建重修，</seg>
<seg xml:id="KR2o0025_tls_023-641a.6">一篇之中，</seg>
<seg xml:id="KR2o0025_tls_023-641a.7">忽稱為州，</seg>
<seg xml:id="KR2o0025_tls_023-641a.8">忽稱為郡，</seg>
<seg xml:id="KR2o0025_tls_023-641a.9">多仍《範誌》原文；</seg>
<seg xml:id="KR2o0025_tls_023-641a.10">不知《範誌》不足法也。</seg>
<seg xml:id="KR2o0025_tls_023-641a.11">按宋自政和五年以前，</seg>
<seg xml:id="KR2o0025_tls_023-641a.12">名為蘇州，</seg>
<seg xml:id="KR2o0025_tls_023-641a.13">政和五年以後，</seg>
<seg xml:id="KR2o0025_tls_023-641a.14">名為平江路府；</seg>
<seg xml:id="KR2o0025_tls_023-641a.15">終宋之世，</seg>
<seg xml:id="KR2o0025_tls_023-641a.16">無吳郡名。</seg>
<seg xml:id="KR2o0025_tls_023-641a.17">《範誌》標題既謬，</seg>
<seg xml:id="KR2o0025_tls_023-641a.18">則誌文法度，</seg>
<seg xml:id="KR2o0025_tls_023-641a.19">等於自鄶無譏。</seg>
<seg xml:id="KR2o0025_tls_023-641a.20">王氏不知改易，</seg>
<seg xml:id="KR2o0025_tls_023-641a.21">所謂謬也。</seg>
</p>
<p>
<seg xml:id="KR2o0025_tls_023-642a.1">又敘自古兵革之事，</seg>
<seg xml:id="KR2o0025_tls_023-642a.2">列為平亂一門，</seg>
<seg xml:id="KR2o0025_tls_023-642a.3">亦不得其解也。</seg>
<seg xml:id="KR2o0025_tls_023-642a.4">山川田賦，</seg>
<seg xml:id="KR2o0025_tls_023-642a.5">坊巷風俗，</seg>
<seg xml:id="KR2o0025_tls_023-642a.6">戶驛兵倉，</seg>
<seg xml:id="KR2o0025_tls_023-642a.7">皆數典之目；</seg>
<seg xml:id="KR2o0025_tls_023-642a.8">宦跡流寓，</seg>
<seg xml:id="KR2o0025_tls_023-642a.9">人物列女，</seg>
<seg xml:id="KR2o0025_tls_023-642a.10">皆傳述之體。</seg>
<seg xml:id="KR2o0025_tls_023-642a.11">平亂名篇，</seg>
<seg xml:id="KR2o0025_tls_023-642a.12">既不類於書誌數典，</seg>
<seg xml:id="KR2o0025_tls_023-642a.13">亦不等於列傳標人，</seg>
<seg xml:id="KR2o0025_tls_023-642a.14">自當別議記載，</seg>
<seg xml:id="KR2o0025_tls_023-642a.15">務得倫序；</seg>
<seg xml:id="KR2o0025_tls_023-642a.16">否則全誌皆當改如記事本末，</seg>
<seg xml:id="KR2o0025_tls_023-642a.17">乃不致於不類之譏。</seg>
<seg xml:id="KR2o0025_tls_023-642a.18">然此惟精史例者，</seg>
<seg xml:id="KR2o0025_tls_023-642a.19">始能辨之，</seg>
<seg xml:id="KR2o0025_tls_023-642a.20">尚非所責於此誌也。</seg>
<seg xml:id="KR2o0025_tls_023-642a.21">其餘文字小疵，</seg>
<seg xml:id="KR2o0025_tls_023-642a.22">編摩偶舛，</seg>
<seg xml:id="KR2o0025_tls_023-642a.23">則更不足深求矣。</seg>
<seg xml:id="KR2o0025_tls_023-642a.24">《蘇誌》為世盛稱，</seg>
<seg xml:id="KR2o0025_tls_023-642a.25">是以不得不辨，</seg>
<seg xml:id="KR2o0025_tls_023-642a.26">非故事苛求，</seg>
<seg xml:id="KR2o0025_tls_023-642a.27">好摭先哲也。</seg>
</p>
<p>
<seg xml:id="KR2o0025_tls_023-643a.1">書灤誌後</seg>
</p>
<p>
<seg xml:id="KR2o0025_tls_023-644a.1">家存《灤誌》四帙，</seg>
<seg xml:id="KR2o0025_tls_023-644a.2">板刻模糊，</seg>
<seg xml:id="KR2o0025_tls_023-644a.3">脫落顛倒，</seg>
<seg xml:id="KR2o0025_tls_023-644a.4">不可卒讀；</seg>
<seg xml:id="KR2o0025_tls_023-644a.5">蓋乾隆四十七年，</seg>
<seg xml:id="KR2o0025_tls_023-644a.6">主講永平，</seg>
<seg xml:id="KR2o0025_tls_023-644a.7">故灤州知州安嶽蔡君薰，</seg>
<seg xml:id="KR2o0025_tls_023-644a.8">欲屬余撰輯州誌，</seg>
<seg xml:id="KR2o0025_tls_023-644a.9">因取舊誌視余，</seg>
<seg xml:id="KR2o0025_tls_023-644a.10">即其本也。</seg>
<seg xml:id="KR2o0025_tls_023-644a.11">按《明史·藝文誌》，</seg>
<seg xml:id="KR2o0025_tls_023-644a.12">有陳士元《灤州誌》十一卷。</seg>
<seg xml:id="KR2o0025_tls_023-644a.13">陳字養君，</seg>
<seg xml:id="KR2o0025_tls_023-644a.14">湖廣應城人，</seg>
<seg xml:id="KR2o0025_tls_023-644a.15">嘉靖甲辰進士，</seg>
<seg xml:id="KR2o0025_tls_023-644a.16">歷灤州知州，</seg>
<seg xml:id="KR2o0025_tls_023-644a.17">有盛名；</seg>
<seg xml:id="KR2o0025_tls_023-644a.18">著述甚富，</seg>
<seg xml:id="KR2o0025_tls_023-644a.19">多見《明誌》，</seg>
<seg xml:id="KR2o0025_tls_023-644a.20">而史不列傳。</seg>
<seg xml:id="KR2o0025_tls_023-644a.21">《應城縣誌》，</seg>
<seg xml:id="KR2o0025_tls_023-644a.22">有傳而無書目；</seg>
<seg xml:id="KR2o0025_tls_023-644a.23">然縣人士至今猶侈言之。</seg>
<seg xml:id="KR2o0025_tls_023-644a.24">余少僑應城，</seg>
<seg xml:id="KR2o0025_tls_023-644a.25">求其所著，</seg>
<seg xml:id="KR2o0025_tls_023-644a.26">一無所見。</seg>
<seg xml:id="KR2o0025_tls_023-644a.27">聞前知縣江浦金嶒，</seg>
<seg xml:id="KR2o0025_tls_023-644a.28">盡取其家藏稿以去，</seg>
<seg xml:id="KR2o0025_tls_023-644a.29">意甚惜之。</seg>
<seg xml:id="KR2o0025_tls_023-644a.30">今此誌尚稱陳君原本。</seg>
<seg xml:id="KR2o0025_tls_023-644a.31">康熙中，</seg>
<seg xml:id="KR2o0025_tls_023-644a.32">知州侯紹岐依例續補，</seg>
<seg xml:id="KR2o0025_tls_023-644a.33">雖十一卷之次，</seg>
<seg xml:id="KR2o0025_tls_023-644a.34">不可復尋，</seg>
<seg xml:id="KR2o0025_tls_023-644a.35">而門類義例，</seg>
<seg xml:id="KR2o0025_tls_023-644a.36">無所改易。</seg>
<seg xml:id="KR2o0025_tls_023-644a.37">篇首不知何人撰序，</seg>
<seg xml:id="KR2o0025_tls_023-644a.38">有雲：</seg>
<seg xml:id="KR2o0025_tls_023-644a.39">「昔宦中州，</seg>
<seg xml:id="KR2o0025_tls_023-644a.40">會青螺郭公議修《許州誌》。</seg>
<seg xml:id="KR2o0025_tls_023-644a.41">公曰：</seg>
<seg xml:id="KR2o0025_tls_023-644a.42">『海內誌書，</seg>
<seg xml:id="KR2o0025_tls_023-644a.43">李滄溟《青州誌》第一，</seg>
<seg xml:id="KR2o0025_tls_023-644a.44">其次即為《灤誌》。』」</seg>
<seg xml:id="KR2o0025_tls_023-644a.45">似指陳君原本而言。</seg>
<seg xml:id="KR2o0025_tls_023-644a.46">其書與人，</seg>
<seg xml:id="KR2o0025_tls_023-644a.47">均為當世盛稱，</seg>
<seg xml:id="KR2o0025_tls_023-644a.48">是以侯君率由而不敢議更張也。</seg>
<seg xml:id="KR2o0025_tls_023-644a.49">今觀其書，</seg>
<seg xml:id="KR2o0025_tls_023-644a.50">矯誣迂怪，</seg>
<seg xml:id="KR2o0025_tls_023-644a.51">頗染明中葉人不讀書而好奇習氣；</seg>
<seg xml:id="KR2o0025_tls_023-644a.52">文理至此，</seg>
<seg xml:id="KR2o0025_tls_023-644a.53">竟不復可言矣。</seg>
<seg xml:id="KR2o0025_tls_023-644a.54">陳君以博贍稱，</seg>
<seg xml:id="KR2o0025_tls_023-644a.55">而《灤誌》庸妄若此，</seg>
<seg xml:id="KR2o0025_tls_023-644a.56">其他著述，</seg>
<seg xml:id="KR2o0025_tls_023-644a.57">不知更如何也。</seg>
<seg xml:id="KR2o0025_tls_023-644a.58">而郭青螺氏又如此妄贊，</seg>
<seg xml:id="KR2o0025_tls_023-644a.59">不可解矣。</seg>
</p>
<p>
<seg xml:id="KR2o0025_tls_023-645a.1">其書分四篇：</seg>
<seg xml:id="KR2o0025_tls_023-645a.2">一曰世編，</seg>
<seg xml:id="KR2o0025_tls_023-645a.3">二曰疆裏，</seg>
<seg xml:id="KR2o0025_tls_023-645a.4">三曰壤則，</seg>
<seg xml:id="KR2o0025_tls_023-645a.5">四曰建置。</seg>
<seg xml:id="KR2o0025_tls_023-645a.6">世編用編年體，</seg>
<seg xml:id="KR2o0025_tls_023-645a.7">仿《春秋》書法，</seg>
<seg xml:id="KR2o0025_tls_023-645a.8">實為妄誕不根。</seg>
<seg xml:id="KR2o0025_tls_023-645a.9">篇首大書雲：</seg>
<seg xml:id="KR2o0025_tls_023-645a.10">「帝嚳氏建九州，</seg>
<seg xml:id="KR2o0025_tls_023-645a.11">我冀分。」</seg>
<seg xml:id="KR2o0025_tls_023-645a.12">傳雲：</seg>
<seg xml:id="KR2o0025_tls_023-645a.13">「書者何？</seg>
<seg xml:id="KR2o0025_tls_023-645a.14">誌始也。」</seg>
<seg xml:id="KR2o0025_tls_023-645a.15">雲雲。</seg>
<seg xml:id="KR2o0025_tls_023-645a.16">以考九州分域，</seg>
<seg xml:id="KR2o0025_tls_023-645a.17">又大書雲：</seg>
<seg xml:id="KR2o0025_tls_023-645a.18">「黃帝逐葷粥。」</seg>
<seg xml:id="KR2o0025_tls_023-645a.19">傳雲：</seg>
<seg xml:id="KR2o0025_tls_023-645a.20">「書葷粥何？</seg>
<seg xml:id="KR2o0025_tls_023-645a.21">我邊郡也。」</seg>
<seg xml:id="KR2o0025_tls_023-645a.22">又大書雲：</seg>
<seg xml:id="KR2o0025_tls_023-645a.23">「周武王十有三祀，</seg>
<seg xml:id="KR2o0025_tls_023-645a.24">夷齊餓死於首陽，</seg>
<seg xml:id="KR2o0025_tls_023-645a.25">封召公奭於燕，</seg>
<seg xml:id="KR2o0025_tls_023-645a.26">我燕分。」</seg>
<seg xml:id="KR2o0025_tls_023-645a.27">此皆陳氏原編，</seg>
<seg xml:id="KR2o0025_tls_023-645a.28">怪妄不直一笑。</seg>
<seg xml:id="KR2o0025_tls_023-645a.29">《春秋》，</seg>
<seg xml:id="KR2o0025_tls_023-645a.30">魯國之書，</seg>
<seg xml:id="KR2o0025_tls_023-645a.31">臣子措辭，</seg>
<seg xml:id="KR2o0025_tls_023-645a.32">義有內外，</seg>
<seg xml:id="KR2o0025_tls_023-645a.33">故稱魯為我，</seg>
<seg xml:id="KR2o0025_tls_023-645a.34">非特別於他國之君。</seg>
<seg xml:id="KR2o0025_tls_023-645a.35">且魯史既以國名，</seg>
<seg xml:id="KR2o0025_tls_023-645a.36">則書中自不便於書國為魯，</seg>
<seg xml:id="KR2o0025_tls_023-645a.37">文法宜然，</seg>
<seg xml:id="KR2o0025_tls_023-645a.38">非有他也。</seg>
<seg xml:id="KR2o0025_tls_023-645a.39">郡縣之世，</seg>
<seg xml:id="KR2o0025_tls_023-645a.40">天下統於一尊，</seg>
<seg xml:id="KR2o0025_tls_023-645a.41">珥筆為州縣誌者，</seg>
<seg xml:id="KR2o0025_tls_023-645a.42">孰非朝廷臣子，</seg>
<seg xml:id="KR2o0025_tls_023-645a.43">何我之有？</seg>
<seg xml:id="KR2o0025_tls_023-645a.44">至於公穀傳經，</seg>
<seg xml:id="KR2o0025_tls_023-645a.45">出於經師授受，</seg>
<seg xml:id="KR2o0025_tls_023-645a.46">隱微之旨，</seg>
<seg xml:id="KR2o0025_tls_023-645a.47">難以遽喻，</seg>
<seg xml:id="KR2o0025_tls_023-645a.48">則假問答而闡明之，</seg>
<seg xml:id="KR2o0025_tls_023-645a.49">非史例也。</seg>
<seg xml:id="KR2o0025_tls_023-645a.50">州縣之誌，</seg>
<seg xml:id="KR2o0025_tls_023-645a.51">出於一手，</seg>
<seg xml:id="KR2o0025_tls_023-645a.52">撰述非有前人隱義，</seg>
<seg xml:id="KR2o0025_tls_023-645a.53">待己闡明，</seg>
<seg xml:id="KR2o0025_tls_023-645a.54">而自書自解，</seg>
<seg xml:id="KR2o0025_tls_023-645a.55">自問自答，</seg>
<seg xml:id="KR2o0025_tls_023-645a.56">既非優伶演劇，</seg>
<seg xml:id="KR2o0025_tls_023-645a.57">何為作獨對之酬酢乎？</seg>
<seg xml:id="KR2o0025_tls_023-645a.58">且劉氏《史通》，</seg>
<seg xml:id="KR2o0025_tls_023-645a.59">嘗論《晉紀》及《漢晉春秋》，</seg>
<seg xml:id="KR2o0025_tls_023-645a.60">力詆前人摩擬無端，</seg>
<seg xml:id="KR2o0025_tls_023-645a.61">稱我與假設問答，</seg>
<seg xml:id="KR2o0025_tls_023-645a.62">俱在所斥。</seg>
<seg xml:id="KR2o0025_tls_023-645a.63">陳氏號為通博，</seg>
<seg xml:id="KR2o0025_tls_023-645a.64">獨未之窺乎？</seg>
<seg xml:id="KR2o0025_tls_023-645a.65">國史且然，</seg>
<seg xml:id="KR2o0025_tls_023-645a.66">況州縣誌乎？</seg>
<seg xml:id="KR2o0025_tls_023-645a.67">周武王十有三祀，</seg>
<seg xml:id="KR2o0025_tls_023-645a.68">文尤紕繆。</seg>
<seg xml:id="KR2o0025_tls_023-645a.69">殷祀周年，</seg>
<seg xml:id="KR2o0025_tls_023-645a.70">兩不相蒙。</seg>
<seg xml:id="KR2o0025_tls_023-645a.71">《洪範》為箕子陳疇，</seg>
<seg xml:id="KR2o0025_tls_023-645a.72">書法變例，</seg>
<seg xml:id="KR2o0025_tls_023-645a.73">非正稱也。</seg>
<seg xml:id="KR2o0025_tls_023-645a.74">陳氏為夷齊之故，</seg>
<seg xml:id="KR2o0025_tls_023-645a.75">而改年稱祀，</seg>
<seg xml:id="KR2o0025_tls_023-645a.76">其下與封召公，</seg>
<seg xml:id="KR2o0025_tls_023-645a.77">同蒙其文，</seg>
<seg xml:id="KR2o0025_tls_023-645a.78">豈將以召公為殷人乎？</seg>
<seg xml:id="KR2o0025_tls_023-645a.79">且夷齊不食周粟，</seg>
<seg xml:id="KR2o0025_tls_023-645a.80">餓死首陽，</seg>
<seg xml:id="KR2o0025_tls_023-645a.81">蓋言不受祿而窮餓以死，</seg>
<seg xml:id="KR2o0025_tls_023-645a.82">非絕粒殉命之謂也。</seg>
<seg xml:id="KR2o0025_tls_023-645a.83">大書識其年歲，</seg>
<seg xml:id="KR2o0025_tls_023-645a.84">不傎甚乎？</seg>
<seg xml:id="KR2o0025_tls_023-645a.85">即此數端，</seg>
<seg xml:id="KR2o0025_tls_023-645a.86">尚待窺其餘乎？</seg>
</p>
<p>
<seg xml:id="KR2o0025_tls_023-646a.1">其世編分目為三：</seg>
<seg xml:id="KR2o0025_tls_023-646a.2">一曰前代，</seg>
<seg xml:id="KR2o0025_tls_023-646a.3">二曰我朝，</seg>
<seg xml:id="KR2o0025_tls_023-646a.4">三曰中興。</seg>
<seg xml:id="KR2o0025_tls_023-646a.5">其稱我朝者，</seg>
<seg xml:id="KR2o0025_tls_023-646a.6">終於世宗嘉靖二十八年；</seg>
<seg xml:id="KR2o0025_tls_023-646a.7">其題中興者，</seg>
<seg xml:id="KR2o0025_tls_023-646a.8">斷始嘉靖二十九年，</seg>
<seg xml:id="KR2o0025_tls_023-646a.9">實亦不得其解。</seg>
<seg xml:id="KR2o0025_tls_023-646a.10">疆裏之目有六：</seg>
<seg xml:id="KR2o0025_tls_023-646a.11">曰域界，</seg>
<seg xml:id="KR2o0025_tls_023-646a.12">曰理制，</seg>
<seg xml:id="KR2o0025_tls_023-646a.13">曰山水，</seg>
<seg xml:id="KR2o0025_tls_023-646a.14">曰勝概，</seg>
<seg xml:id="KR2o0025_tls_023-646a.15">曰風俗，</seg>
<seg xml:id="KR2o0025_tls_023-646a.16">曰往跡。</seg>
<seg xml:id="KR2o0025_tls_023-646a.17">壤則之目有七：</seg>
<seg xml:id="KR2o0025_tls_023-646a.18">曰戶口，</seg>
<seg xml:id="KR2o0025_tls_023-646a.19">曰田賦，</seg>
<seg xml:id="KR2o0025_tls_023-646a.20">曰鹽法，</seg>
<seg xml:id="KR2o0025_tls_023-646a.21">曰物產，</seg>
<seg xml:id="KR2o0025_tls_023-646a.22">曰馬政，</seg>
<seg xml:id="KR2o0025_tls_023-646a.23">曰兵政，</seg>
<seg xml:id="KR2o0025_tls_023-646a.24">曰驛傳。</seg>
<seg xml:id="KR2o0025_tls_023-646a.25">建置之目十一：</seg>
<seg xml:id="KR2o0025_tls_023-646a.26">曰城池，</seg>
<seg xml:id="KR2o0025_tls_023-646a.27">曰署廨，</seg>
<seg xml:id="KR2o0025_tls_023-646a.28">曰儒學，</seg>
<seg xml:id="KR2o0025_tls_023-646a.29">曰倉庫，</seg>
<seg xml:id="KR2o0025_tls_023-646a.30">曰鋪舍，</seg>
<seg xml:id="KR2o0025_tls_023-646a.31">曰街市，</seg>
<seg xml:id="KR2o0025_tls_023-646a.32">曰坊牌，</seg>
<seg xml:id="KR2o0025_tls_023-646a.33">曰樓閣，</seg>
<seg xml:id="KR2o0025_tls_023-646a.34">曰橋渡，</seg>
<seg xml:id="KR2o0025_tls_023-646a.35">曰秩祀，</seg>
<seg xml:id="KR2o0025_tls_023-646a.36">曰寺觀。</seg>
<seg xml:id="KR2o0025_tls_023-646a.37">而官師人物，</seg>
<seg xml:id="KR2o0025_tls_023-646a.38">科目選舉，</seg>
<seg xml:id="KR2o0025_tls_023-646a.39">俱在編年之內。</seg>
<seg xml:id="KR2o0025_tls_023-646a.40">官師則大書年月，</seg>
<seg xml:id="KR2o0025_tls_023-646a.41">某官某人來任；</seg>
<seg xml:id="KR2o0025_tls_023-646a.42">其人有可稱者，</seg>
<seg xml:id="KR2o0025_tls_023-646a.43">即仿《左傳》之例，</seg>
<seg xml:id="KR2o0025_tls_023-646a.44">註其行實於下。</seg>
<seg xml:id="KR2o0025_tls_023-646a.45">科目則曰，</seg>
<seg xml:id="KR2o0025_tls_023-646a.46">某貢於學，</seg>
<seg xml:id="KR2o0025_tls_023-646a.47">某舉於鄉，</seg>
<seg xml:id="KR2o0025_tls_023-646a.48">其中某榜進士；</seg>
<seg xml:id="KR2o0025_tls_023-646a.49">其有可稱者，</seg>
<seg xml:id="KR2o0025_tls_023-646a.50">亦同官師之例，</seg>
<seg xml:id="KR2o0025_tls_023-646a.51">無則闕之。</seg>
<seg xml:id="KR2o0025_tls_023-646a.52">孝義節烈之得旌者，</seg>
<seg xml:id="KR2o0025_tls_023-646a.53">書於受旌之日。</seg>
<seg xml:id="KR2o0025_tls_023-646a.54">而闇修之儒，</seg>
<seg xml:id="KR2o0025_tls_023-646a.55">能文之士，</seg>
<seg xml:id="KR2o0025_tls_023-646a.56">不由科目，</seg>
<seg xml:id="KR2o0025_tls_023-646a.57">與夫節孝之婦，</seg>
<seg xml:id="KR2o0025_tls_023-646a.58">貞淑之女，</seg>
<seg xml:id="KR2o0025_tls_023-646a.59">偶不及旌，</seg>
<seg xml:id="KR2o0025_tls_023-646a.60">則無入誌之例矣。</seg>
</p>
<p>
<seg xml:id="KR2o0025_tls_023-647a.1">尤有異者，</seg>
<seg xml:id="KR2o0025_tls_023-647a.2">侯君續陳之誌，</seg>
<seg xml:id="KR2o0025_tls_023-647a.3">於明萬歷四十七年，</seg>
<seg xml:id="KR2o0025_tls_023-647a.4">大書我太祖高皇帝天命四年己未，</seg>
<seg xml:id="KR2o0025_tls_023-647a.5">分註前明年號於下；</seg>
<seg xml:id="KR2o0025_tls_023-647a.6">復大書馮運泰中莊際昌榜進士，</seg>
<seg xml:id="KR2o0025_tls_023-647a.7">又書知州林應聚來任。</seg>
<seg xml:id="KR2o0025_tls_023-647a.8">夫前明疆宇，</seg>
<seg xml:id="KR2o0025_tls_023-647a.9">未入我朝版圖；</seg>
<seg xml:id="KR2o0025_tls_023-647a.10">國朝史筆，</seg>
<seg xml:id="KR2o0025_tls_023-647a.11">於書明事，</seg>
<seg xml:id="KR2o0025_tls_023-647a.12">不關於正朔者，</seg>
<seg xml:id="KR2o0025_tls_023-647a.13">並不斥去天啟、崇禎年號。</seg>
<seg xml:id="KR2o0025_tls_023-647a.14">藉曰臣子之義，</seg>
<seg xml:id="KR2o0025_tls_023-647a.15">內本朝而外前明，</seg>
<seg xml:id="KR2o0025_tls_023-647a.16">則既書天命年號於上，</seg>
<seg xml:id="KR2o0025_tls_023-647a.17">事之在前明者，</seg>
<seg xml:id="KR2o0025_tls_023-647a.18">必當加明字以別之；</seg>
<seg xml:id="KR2o0025_tls_023-647a.19">庶使閱者知所主客，</seg>
<seg xml:id="KR2o0025_tls_023-647a.20">是亦一定理也。</seg>
<seg xml:id="KR2o0025_tls_023-647a.21">今馮運泰乃明之進士，</seg>
<seg xml:id="KR2o0025_tls_023-647a.22">林應聚乃明之知州，</seg>
<seg xml:id="KR2o0025_tls_023-647a.23">隸於本朝年號之下，</seg>
<seg xml:id="KR2o0025_tls_023-647a.24">又無明字以為之區別，</seg>
<seg xml:id="KR2o0025_tls_023-647a.25">是直以明之進士知州，</seg>
<seg xml:id="KR2o0025_tls_023-647a.26">為本朝之科第職官，</seg>
<seg xml:id="KR2o0025_tls_023-647a.27">不亦誣乎！</seg>
<seg xml:id="KR2o0025_tls_023-647a.28">至《灤誌》標題，</seg>
<seg xml:id="KR2o0025_tls_023-647a.29">亦甚庸妄。</seg>
<seg xml:id="KR2o0025_tls_023-647a.30">灤乃水名，</seg>
<seg xml:id="KR2o0025_tls_023-647a.31">州亦以水得名耳。</seg>
<seg xml:id="KR2o0025_tls_023-647a.32">今去州字，</seg>
<seg xml:id="KR2o0025_tls_023-647a.33">而稱《灤誌》，</seg>
<seg xml:id="KR2o0025_tls_023-647a.34">則閱題簽者，</seg>
<seg xml:id="KR2o0025_tls_023-647a.35">疑為灤水誌矣。</seg>
<seg xml:id="KR2o0025_tls_023-647a.36">然《明·藝文誌》以陳士元撰為《灤州誌》，</seg>
<seg xml:id="KR2o0025_tls_023-647a.37">則題刪州字，</seg>
<seg xml:id="KR2o0025_tls_023-647a.38">或侯紹岐之所為。</seg>
<seg xml:id="KR2o0025_tls_023-647a.39">要以全書觀之，</seg>
<seg xml:id="KR2o0025_tls_023-647a.40">此等尚屬細事，</seg>
<seg xml:id="KR2o0025_tls_023-647a.41">不足責也。</seg>
</p>
<p>
<seg xml:id="KR2o0025_tls_023-648a.1">書靈壽縣誌後</seg>
</p>
<p>
<seg xml:id="KR2o0025_tls_023-649a.1">書有以人重者，</seg>
<seg xml:id="KR2o0025_tls_023-649a.2">重其人而略其書可也；</seg>
<seg xml:id="KR2o0025_tls_023-649a.3">文有意善而辭不逮者，</seg>
<seg xml:id="KR2o0025_tls_023-649a.4">重其意而略其辭可也。</seg>
<seg xml:id="KR2o0025_tls_023-649a.5">平湖陸氏隴其，</seg>
<seg xml:id="KR2o0025_tls_023-649a.6">理學名儒，</seg>
<seg xml:id="KR2o0025_tls_023-649a.7">何可輕議？</seg>
<seg xml:id="KR2o0025_tls_023-649a.8">然不甚深於史學。</seg>
<seg xml:id="KR2o0025_tls_023-649a.9">所撰《靈壽縣誌》，</seg>
<seg xml:id="KR2o0025_tls_023-649a.10">立意甚善，</seg>
<seg xml:id="KR2o0025_tls_023-649a.11">然不甚解於文理。</seg>
<seg xml:id="KR2o0025_tls_023-649a.12">則重陸之為人，</seg>
<seg xml:id="KR2o0025_tls_023-649a.13">而取作誌之本意可也。</seg>
<seg xml:id="KR2o0025_tls_023-649a.14">重其人，</seg>
<seg xml:id="KR2o0025_tls_023-649a.15">因重其書，</seg>
<seg xml:id="KR2o0025_tls_023-649a.16">以謂誌家之所矜式，</seg>
<seg xml:id="KR2o0025_tls_023-649a.17">則耳食矣。</seg>
<seg xml:id="KR2o0025_tls_023-649a.18">余按陸氏《靈壽縣誌》十卷：</seg>
<seg xml:id="KR2o0025_tls_023-649a.19">一曰地理，</seg>
<seg xml:id="KR2o0025_tls_023-649a.20">紀事方音附焉，</seg>
<seg xml:id="KR2o0025_tls_023-649a.21">二曰建置，</seg>
<seg xml:id="KR2o0025_tls_023-649a.22">三曰祀典，</seg>
<seg xml:id="KR2o0025_tls_023-649a.23">四曰災祥，</seg>
<seg xml:id="KR2o0025_tls_023-649a.24">五曰物產，</seg>
<seg xml:id="KR2o0025_tls_023-649a.25">六曰田賦，</seg>
<seg xml:id="KR2o0025_tls_023-649a.26">七曰官師，</seg>
<seg xml:id="KR2o0025_tls_023-649a.27">八曰人物，</seg>
<seg xml:id="KR2o0025_tls_023-649a.28">人物之中，</seg>
<seg xml:id="KR2o0025_tls_023-649a.29">又分後妃、名臣、仕績、孝義、隱逸、列女，</seg>
<seg xml:id="KR2o0025_tls_023-649a.30">九選舉，</seg>
<seg xml:id="KR2o0025_tls_023-649a.31">十藝文。</seg>
<seg xml:id="KR2o0025_tls_023-649a.32">而田賦、藝文分上下卷，</seg>
<seg xml:id="KR2o0025_tls_023-649a.33">祀典、災祥、物產均合於一，</seg>
<seg xml:id="KR2o0025_tls_023-649a.34">則所分卷數，</seg>
<seg xml:id="KR2o0025_tls_023-649a.35">亦無義例者也。</seg>
<seg xml:id="KR2o0025_tls_023-649a.36">其書大率簡略，</seg>
<seg xml:id="KR2o0025_tls_023-649a.37">而田賦獨詳，</seg>
<seg xml:id="KR2o0025_tls_023-649a.38">可謂知所重矣。</seg>
<seg xml:id="KR2o0025_tls_023-649a.39">《敘例》皆雲：</seg>
<seg xml:id="KR2o0025_tls_023-649a.40">「土瘠民貧，</seg>
<seg xml:id="KR2o0025_tls_023-649a.41">居官者不可紛更聚斂，</seg>
<seg xml:id="KR2o0025_tls_023-649a.42">土著者不可侈靡爭競。」</seg>
<seg xml:id="KR2o0025_tls_023-649a.43">尤為仁人愷悌之言。</seg>
<seg xml:id="KR2o0025_tls_023-649a.44">全書大率以是為作書之旨，</seg>
<seg xml:id="KR2o0025_tls_023-649a.45">其用心真不愧於古循良吏矣。</seg>
</p>
<p>
<seg xml:id="KR2o0025_tls_023-650a.1">篇末以己所陳請於上，</seg>
<seg xml:id="KR2o0025_tls_023-650a.2">有所興廢於其縣者，</seg>
<seg xml:id="KR2o0025_tls_023-650a.3">及與縣人傅維雲往復論修誌凡例終編。</seg>
<seg xml:id="KR2o0025_tls_023-650a.4">其興廢條議，</seg>
<seg xml:id="KR2o0025_tls_023-650a.5">固切實有用；</seg>
<seg xml:id="KR2o0025_tls_023-650a.6">其論修誌例，</seg>
<seg xml:id="KR2o0025_tls_023-650a.7">則迂錯而無當矣。</seg>
<seg xml:id="KR2o0025_tls_023-650a.8">余懼世人徇名而忘其實也，</seg>
<seg xml:id="KR2o0025_tls_023-650a.9">不得不辨析於後。</seg>
<seg xml:id="KR2o0025_tls_023-650a.10">如篇首地理，</seg>
<seg xml:id="KR2o0025_tls_023-650a.11">附以方音可也，</seg>
<seg xml:id="KR2o0025_tls_023-650a.12">附以紀事謬矣。</seg>
<seg xml:id="KR2o0025_tls_023-650a.13">紀事，</seg>
<seg xml:id="KR2o0025_tls_023-650a.14">乃前代大事關靈壽者，</seg>
<seg xml:id="KR2o0025_tls_023-650a.15">編年而書，</seg>
<seg xml:id="KR2o0025_tls_023-650a.16">是於一縣之中，</seg>
<seg xml:id="KR2o0025_tls_023-650a.17">如史之有本紀者也。</seg>
<seg xml:id="KR2o0025_tls_023-650a.18">紀事可附地理，</seg>
<seg xml:id="KR2o0025_tls_023-650a.19">則《舜典》可附於《禹貢》，</seg>
<seg xml:id="KR2o0025_tls_023-650a.20">而歷史本紀可入地理誌矣。</seg>
<seg xml:id="KR2o0025_tls_023-650a.21">書事貴於簡而有法；</seg>
<seg xml:id="KR2o0025_tls_023-650a.22">似此依附，</seg>
<seg xml:id="KR2o0025_tls_023-650a.23">簡則簡矣，</seg>
<seg xml:id="KR2o0025_tls_023-650a.24">豈可以為法乎？</seg>
<seg xml:id="KR2o0025_tls_023-650a.25">建置之篇，</seg>
<seg xml:id="KR2o0025_tls_023-650a.26">刪去坊表，</seg>
<seg xml:id="KR2o0025_tls_023-650a.27">而雲所重在人，</seg>
<seg xml:id="KR2o0025_tls_023-650a.28">不在於坊，</seg>
<seg xml:id="KR2o0025_tls_023-650a.29">其說則迂誕也。</seg>
<seg xml:id="KR2o0025_tls_023-650a.30">人莫重於孔子，</seg>
<seg xml:id="KR2o0025_tls_023-650a.31">人之無藉書誌以詳，</seg>
<seg xml:id="KR2o0025_tls_023-650a.32">亦莫如孔子，</seg>
<seg xml:id="KR2o0025_tls_023-650a.33">以為所重有在，</seg>
<seg xml:id="KR2o0025_tls_023-650a.34">而誌削其文，</seg>
<seg xml:id="KR2o0025_tls_023-650a.35">則闕里之誌，</seg>
<seg xml:id="KR2o0025_tls_023-650a.36">可焚毀矣。</seg>
<seg xml:id="KR2o0025_tls_023-650a.37">坊表之所重在人，</seg>
<seg xml:id="KR2o0025_tls_023-650a.38">猶學校之所重在道也，</seg>
<seg xml:id="KR2o0025_tls_023-650a.39">官署之所重在政也，</seg>
<seg xml:id="KR2o0025_tls_023-650a.40">城池之所重在守也。</seg>
<seg xml:id="KR2o0025_tls_023-650a.41">以為別有所重而不載，</seg>
<seg xml:id="KR2o0025_tls_023-650a.42">是學校、官廨、城池皆可削去，</seg>
<seg xml:id="KR2o0025_tls_023-650a.43">建置一誌，</seg>
<seg xml:id="KR2o0025_tls_023-650a.44">直可省其目矣。</seg>
<seg xml:id="KR2o0025_tls_023-650a.45">寺觀刪而不載，</seg>
<seg xml:id="KR2o0025_tls_023-650a.46">以謂辟邪崇正，</seg>
<seg xml:id="KR2o0025_tls_023-650a.47">亦迂而無當也。</seg>
<seg xml:id="KR2o0025_tls_023-650a.48">《春秋》重興作，</seg>
<seg xml:id="KR2o0025_tls_023-650a.49">凡不當作而作者，</seg>
<seg xml:id="KR2o0025_tls_023-650a.50">莫不詳書，</seg>
<seg xml:id="KR2o0025_tls_023-650a.51">所以示鑒戒也。</seg>
<seg xml:id="KR2o0025_tls_023-650a.52">如陸氏說，</seg>
<seg xml:id="KR2o0025_tls_023-650a.53">則但須削去其文，</seg>
<seg xml:id="KR2o0025_tls_023-650a.54">以為辟邪崇正，</seg>
<seg xml:id="KR2o0025_tls_023-650a.55">千百載後，</seg>
<seg xml:id="KR2o0025_tls_023-650a.56">誰復知其為邪而辟之耶？</seg>
<seg xml:id="KR2o0025_tls_023-650a.57">況寺觀之中，</seg>
<seg xml:id="KR2o0025_tls_023-650a.58">金石可考，</seg>
<seg xml:id="KR2o0025_tls_023-650a.59">逸文流傳，</seg>
<seg xml:id="KR2o0025_tls_023-650a.60">可求古事，</seg>
<seg xml:id="KR2o0025_tls_023-650a.61">不當削者一也。</seg>
<seg xml:id="KR2o0025_tls_023-650a.62">僧道之官，</seg>
<seg xml:id="KR2o0025_tls_023-650a.63">定於國家制度，</seg>
<seg xml:id="KR2o0025_tls_023-650a.64">所居必有其地，</seg>
<seg xml:id="KR2o0025_tls_023-650a.65">所領必有其徒，</seg>
<seg xml:id="KR2o0025_tls_023-650a.66">不當削者二也。</seg>
<seg xml:id="KR2o0025_tls_023-650a.67">水旱之有祈禱，</seg>
<seg xml:id="KR2o0025_tls_023-650a.68">災荒之有賑濟，</seg>
<seg xml:id="KR2o0025_tls_023-650a.69">棄嬰之有收養，</seg>
<seg xml:id="KR2o0025_tls_023-650a.70">先賢祠墓之有香火，</seg>
<seg xml:id="KR2o0025_tls_023-650a.71">地方官吏多擇寺觀以為公所，</seg>
<seg xml:id="KR2o0025_tls_023-650a.72">多遴僧道以為典守，</seg>
<seg xml:id="KR2o0025_tls_023-650a.73">於事大有所賴，</seg>
<seg xml:id="KR2o0025_tls_023-650a.74">往往見於章奏文移，</seg>
<seg xml:id="KR2o0025_tls_023-650a.75">未嘗害於治體；</seg>
<seg xml:id="KR2o0025_tls_023-650a.76">是寺觀僧道之類，</seg>
<seg xml:id="KR2o0025_tls_023-650a.77">昔人以崇異端，</seg>
<seg xml:id="KR2o0025_tls_023-650a.78">近日以助官事，</seg>
<seg xml:id="KR2o0025_tls_023-650a.79">正使周孔復生，</seg>
<seg xml:id="KR2o0025_tls_023-650a.80">因勢利導，</seg>
<seg xml:id="KR2o0025_tls_023-650a.81">必有所以區處，</seg>
<seg xml:id="KR2o0025_tls_023-650a.82">未必皆執人其人而廬其居也。</seg>
<seg xml:id="KR2o0025_tls_023-650a.83">陸氏以削而不載，</seg>
<seg xml:id="KR2o0025_tls_023-650a.84">示其衛道，</seg>
<seg xml:id="KR2o0025_tls_023-650a.85">何所見之隘乎？</seg>
<seg xml:id="KR2o0025_tls_023-650a.86">官師選舉，</seg>
<seg xml:id="KR2o0025_tls_023-650a.87">止詳本朝，</seg>
<seg xml:id="KR2o0025_tls_023-650a.88">謂法舊誌斷自明初之意，</seg>
<seg xml:id="KR2o0025_tls_023-650a.89">則尤謬矣。</seg>
<seg xml:id="KR2o0025_tls_023-650a.90">舊誌不能博考前代，</seg>
<seg xml:id="KR2o0025_tls_023-650a.91">而以明初為斷，</seg>
<seg xml:id="KR2o0025_tls_023-650a.92">已是舊誌之陋；</seg>
<seg xml:id="KR2o0025_tls_023-650a.93">然彼固未嘗取其有者而棄之也。</seg>
<seg xml:id="KR2o0025_tls_023-650a.94">今陸氏明見舊誌，</seg>
<seg xml:id="KR2o0025_tls_023-650a.95">而刪其名姓，</seg>
<seg xml:id="KR2o0025_tls_023-650a.96">其無理不待辨矣。</seg>
<seg xml:id="KR2o0025_tls_023-650a.97">自古諸侯不祖天子，</seg>
<seg xml:id="KR2o0025_tls_023-650a.98">大夫不祖諸侯，</seg>
<seg xml:id="KR2o0025_tls_023-650a.99">理勢然也。</seg>
<seg xml:id="KR2o0025_tls_023-650a.100">方誌諸家，</seg>
<seg xml:id="KR2o0025_tls_023-650a.101">於前代帝王後妃，</seg>
<seg xml:id="KR2o0025_tls_023-650a.102">但當著其出處，</seg>
<seg xml:id="KR2o0025_tls_023-650a.103">不可列為人物，</seg>
<seg xml:id="KR2o0025_tls_023-650a.104">此說前人亦屢議之，</seg>
<seg xml:id="KR2o0025_tls_023-650a.105">而其說訖不能定。</seg>
<seg xml:id="KR2o0025_tls_023-650a.106">其實列人物者，</seg>
<seg xml:id="KR2o0025_tls_023-650a.107">謬也。</seg>
<seg xml:id="KR2o0025_tls_023-650a.108">姑無論理勢當否，</seg>
<seg xml:id="KR2o0025_tls_023-650a.109">試問人物之例，</seg>
<seg xml:id="KR2o0025_tls_023-650a.110">統載古今，</seg>
<seg xml:id="KR2o0025_tls_023-650a.111">方誌既以前代帝王後妃，</seg>
<seg xml:id="KR2o0025_tls_023-650a.112">列於人物，</seg>
<seg xml:id="KR2o0025_tls_023-650a.113">則修京兆誌者，</seg>
<seg xml:id="KR2o0025_tls_023-650a.114">當以本朝帝後入人物矣。</seg>
<seg xml:id="KR2o0025_tls_023-650a.115">此不問而知其不可。</seg>
<seg xml:id="KR2o0025_tls_023-650a.116">則陸誌人物之首後妃，</seg>
<seg xml:id="KR2o0025_tls_023-650a.117">殊為不謹嚴也。</seg>
</p>
<p>
<seg xml:id="KR2o0025_tls_023-651a.1">至於篇末，</seg>
<seg xml:id="KR2o0025_tls_023-651a.2">與傅維雲議，</seg>
<seg xml:id="KR2o0025_tls_023-651a.3">其初不過所見有偏，</seg>
<seg xml:id="KR2o0025_tls_023-651a.4">及往復再辨，</seg>
<seg xml:id="KR2o0025_tls_023-651a.5">而強辭不準於情理矣。</seg>
<seg xml:id="KR2o0025_tls_023-651a.6">其自雲：</seg>
<seg xml:id="KR2o0025_tls_023-651a.7">「名臣言行，</seg>
<seg xml:id="KR2o0025_tls_023-651a.8">如樂毅、曹彬，</seg>
<seg xml:id="KR2o0025_tls_023-651a.9">章章於正史者，</seg>
<seg xml:id="KR2o0025_tls_023-651a.10">止存其略。」</seg>
<seg xml:id="KR2o0025_tls_023-651a.11">維雲則謂「三代以上聖賢，</seg>
<seg xml:id="KR2o0025_tls_023-651a.12">事已見經籍者，</seg>
<seg xml:id="KR2o0025_tls_023-651a.13">史遷仍入《史記》，</seg>
<seg xml:id="KR2o0025_tls_023-651a.14">史遷所敘孝武前事，</seg>
<seg xml:id="KR2o0025_tls_023-651a.15">班固仍入《漢書》；</seg>
<seg xml:id="KR2o0025_tls_023-651a.16">不以他見而遂略。</seg>
<seg xml:id="KR2o0025_tls_023-651a.17">前人史傳文集，</seg>
<seg xml:id="KR2o0025_tls_023-651a.18">荒僻小縣，</seg>
<seg xml:id="KR2o0025_tls_023-651a.19">人罕盡見，</seg>
<seg xml:id="KR2o0025_tls_023-651a.20">藝文中如樂毅《報燕王書》、韓維《僖祖廟議》，</seg>
<seg xml:id="KR2o0025_tls_023-651a.21">不當刊削。」</seg>
<seg xml:id="KR2o0025_tls_023-651a.22">其說是也。</seg>
<seg xml:id="KR2o0025_tls_023-651a.23">陸氏乃雲：</seg>
<seg xml:id="KR2o0025_tls_023-651a.24">「春秋人物，</seg>
<seg xml:id="KR2o0025_tls_023-651a.25">莫大於孔子，</seg>
<seg xml:id="KR2o0025_tls_023-651a.26">文章亦莫過於孔子。</seg>
<seg xml:id="KR2o0025_tls_023-651a.27">《左傳》於孔子之事，</seg>
<seg xml:id="KR2o0025_tls_023-651a.28">不如叔向、子產之詳，</seg>
<seg xml:id="KR2o0025_tls_023-651a.29">於孔子之文，</seg>
<seg xml:id="KR2o0025_tls_023-651a.30">不如叔向、子產之多；</seg>
<seg xml:id="KR2o0025_tls_023-651a.31">相魯適楚，</seg>
<seg xml:id="KR2o0025_tls_023-651a.32">刪書正樂，</seg>
<seg xml:id="KR2o0025_tls_023-651a.33">事之章章於萬世者，</seg>
<seg xml:id="KR2o0025_tls_023-651a.34">曾不一見；</seg>
<seg xml:id="KR2o0025_tls_023-651a.35">《孝經》、《論語》，</seg>
<seg xml:id="KR2o0025_tls_023-651a.36">《文言》、《系辭》，</seg>
<seg xml:id="KR2o0025_tls_023-651a.37">昭昭於萬世者，</seg>
<seg xml:id="KR2o0025_tls_023-651a.38">曾不一見。</seg>
<seg xml:id="KR2o0025_tls_023-651a.39">以孔子萬世聖人，</seg>
<seg xml:id="KR2o0025_tls_023-651a.40">不必沾沾稱述於一書，</seg>
<seg xml:id="KR2o0025_tls_023-651a.41">所以尊孔子也。」</seg>
<seg xml:id="KR2o0025_tls_023-651a.42">此則非陸氏之本意，</seg>
<seg xml:id="KR2o0025_tls_023-651a.43">因窮於措辭，</seg>
<seg xml:id="KR2o0025_tls_023-651a.44">故為大言，</seg>
<seg xml:id="KR2o0025_tls_023-651a.45">以氣蓋人，</seg>
<seg xml:id="KR2o0025_tls_023-651a.46">而不顧其理之安，</seg>
<seg xml:id="KR2o0025_tls_023-651a.47">依然詆毀陽明習氣矣。</seg>
<seg xml:id="KR2o0025_tls_023-651a.48">《左傳》乃裁取國史為之，</seg>
<seg xml:id="KR2o0025_tls_023-651a.49">所記皆事之關國家者，</seg>
<seg xml:id="KR2o0025_tls_023-651a.50">義與《春秋》相為經緯。</seg>
<seg xml:id="KR2o0025_tls_023-651a.51">子產、叔向，</seg>
<seg xml:id="KR2o0025_tls_023-651a.52">賢而有文，</seg>
<seg xml:id="KR2o0025_tls_023-651a.53">又當國最久，</seg>
<seg xml:id="KR2o0025_tls_023-651a.54">故晉鄭之事，</seg>
<seg xml:id="KR2o0025_tls_023-651a.55">多涉二人言行，</seg>
<seg xml:id="KR2o0025_tls_023-651a.56">非故詳也，</seg>
<seg xml:id="KR2o0025_tls_023-651a.57">關一國之政也。</seg>
<seg xml:id="KR2o0025_tls_023-651a.58">孔子不遇於時，</seg>
<seg xml:id="KR2o0025_tls_023-651a.59">惟相定公為郟谷之會，</seg>
<seg xml:id="KR2o0025_tls_023-651a.60">齊人來歸汶陽之田，</seg>
<seg xml:id="KR2o0025_tls_023-651a.61">是與國事相關，</seg>
<seg xml:id="KR2o0025_tls_023-651a.62">何嘗不詳載乎？</seg>
<seg xml:id="KR2o0025_tls_023-651a.63">其奔走四方，</seg>
<seg xml:id="KR2o0025_tls_023-651a.64">與設教洙泗，</seg>
<seg xml:id="KR2o0025_tls_023-651a.65">事與國政無關，</seg>
<seg xml:id="KR2o0025_tls_023-651a.66">左氏編年附經，</seg>
<seg xml:id="KR2o0025_tls_023-651a.67">其體徑直，</seg>
<seg xml:id="KR2o0025_tls_023-651a.68">非如後史紀傳之體，</seg>
<seg xml:id="KR2o0025_tls_023-651a.69">可以特著道學、儒林、文苑等傳，</seg>
<seg xml:id="KR2o0025_tls_023-651a.70">曲折而書，</seg>
<seg xml:id="KR2o0025_tls_023-651a.71">因人加重者也。</seg>
<seg xml:id="KR2o0025_tls_023-651a.72">雖欲獨詳孔子，</seg>
<seg xml:id="KR2o0025_tls_023-651a.73">其道無由，</seg>
<seg xml:id="KR2o0025_tls_023-651a.74">豈曰以是尊孔子哉？</seg>
<seg xml:id="KR2o0025_tls_023-651a.75">至謂《孝經》、《論語》、《文言》、《系辭》不入《左傳》，</seg>
<seg xml:id="KR2o0025_tls_023-651a.76">亦為左氏之尊孔子，</seg>
<seg xml:id="KR2o0025_tls_023-651a.77">其曲謬與前說略同，</seg>
<seg xml:id="KR2o0025_tls_023-651a.78">毋庸更辨。</seg>
<seg xml:id="KR2o0025_tls_023-651a.79">第如其所說，</seg>
<seg xml:id="KR2o0025_tls_023-651a.80">以不載為尊，</seg>
<seg xml:id="KR2o0025_tls_023-651a.81">則帝典之載堯舜，</seg>
<seg xml:id="KR2o0025_tls_023-651a.82">謨貢之載大禹，</seg>
<seg xml:id="KR2o0025_tls_023-651a.83">是史臣不尊堯、舜、禹也；</seg>
<seg xml:id="KR2o0025_tls_023-651a.84">二南正雅之歌詠文武，</seg>
<seg xml:id="KR2o0025_tls_023-651a.85">是詩人不尊周先王也；</seg>
<seg xml:id="KR2o0025_tls_023-651a.86">孔子刪述《詩》、《書》，</seg>
<seg xml:id="KR2o0025_tls_023-651a.87">是孔子不尊二帝三王也，</seg>
<seg xml:id="KR2o0025_tls_023-651a.88">其說尚可通乎？</seg>
<seg xml:id="KR2o0025_tls_023-651a.89">且動以孔子為擬，</seg>
<seg xml:id="KR2o0025_tls_023-651a.90">尤學究壓人故習。</seg>
<seg xml:id="KR2o0025_tls_023-651a.91">試問陸氏修誌初心，</seg>
<seg xml:id="KR2o0025_tls_023-651a.92">其視樂毅、曹彬、韓維諸人，</seg>
<seg xml:id="KR2o0025_tls_023-651a.93">豈謂足以當孔子邪？</seg>
</p>
<p>
<seg xml:id="KR2o0025_tls_023-652a.1">又引太史公《管晏傳贊》有雲：</seg>
<seg xml:id="KR2o0025_tls_023-652a.2">「吾讀《管子》、《牧民》、《山高》、《乘馬》、《輕重》、《九府》及《晏子春秋》，</seg>
<seg xml:id="KR2o0025_tls_023-652a.3">其書世多有之，</seg>
<seg xml:id="KR2o0025_tls_023-652a.4">是以不論。」</seg>
<seg xml:id="KR2o0025_tls_023-652a.5">可見世所有者，</seg>
<seg xml:id="KR2o0025_tls_023-652a.6">不必詳也。</seg>
<seg xml:id="KR2o0025_tls_023-652a.7">此說稍近理矣。</seg>
<seg xml:id="KR2o0025_tls_023-652a.8">然亦不知司馬氏之微意，</seg>
<seg xml:id="KR2o0025_tls_023-652a.9">蓋重在軼事，</seg>
<seg xml:id="KR2o0025_tls_023-652a.10">故為是言。</seg>
<seg xml:id="KR2o0025_tls_023-652a.11">且諸子著書，</seg>
<seg xml:id="KR2o0025_tls_023-652a.12">亦不能盡裁入傳，</seg>
<seg xml:id="KR2o0025_tls_023-652a.13">韓非載其《說難》，</seg>
<seg xml:id="KR2o0025_tls_023-652a.14">又豈因其書為世所有而不載耶？</seg>
<seg xml:id="KR2o0025_tls_023-652a.15">文入史傳，</seg>
<seg xml:id="KR2o0025_tls_023-652a.16">與入方誌藝文，</seg>
<seg xml:id="KR2o0025_tls_023-652a.17">其事又異。</seg>
<seg xml:id="KR2o0025_tls_023-652a.18">史傳本記事之文，</seg>
<seg xml:id="KR2o0025_tls_023-652a.19">故裁取須嚴；</seg>
<seg xml:id="KR2o0025_tls_023-652a.20">而方誌藝文，</seg>
<seg xml:id="KR2o0025_tls_023-652a.21">雖為俗例濫入詩文，</seg>
<seg xml:id="KR2o0025_tls_023-652a.22">然其法既寬，</seg>
<seg xml:id="KR2o0025_tls_023-652a.23">自可裁優而入選也。</seg>
<seg xml:id="KR2o0025_tls_023-652a.24">必欲兩全而無遺憾，</seg>
<seg xml:id="KR2o0025_tls_023-652a.25">余別有義例，</seg>
<seg xml:id="KR2o0025_tls_023-652a.26">此不復詳。</seg>
</p>
</div>
</body>
</text>
</TEI>