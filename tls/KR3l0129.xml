<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="KR3l0129">
<teiHeader>
<fileDesc>
<titleStmt>
<title>笑林</title>
</titleStmt>
<editionStmt>
                <edition>
                    <idno type="kanripo">KR3l0129</idno>
                </edition>
            </editionStmt>
<publicationStmt>
<p>Published electronically</p>
</publicationStmt>
<sourceDesc>
 <p>Generated from the TLS textfiles as exported on 2020-02-21. First source reported:XIAOLIN ed. Wang Liqi 1981 no. 1. Yiwenleiju 72 and Taipingyulan 858.</p>
</sourceDesc>
</fileDesc>
</teiHeader>
<text>
<body>
<div>

<p source="">
                    <pb xml:id="KR3l0129_tls_001-1a" ed="tls" n="001-1a"/>
<seg xml:id="KR3l0129_tls_001-1a.1" resp="#CH" modified="2021-10-17T23:52:44.497+09:00">《笑林》吳人至京師，</seg>
<seg xml:id="KR3l0129_tls_001-1a.2">為設食者有酪蘇，</seg>
<seg xml:id="KR3l0129_tls_001-1a.3">未知是何物也，</seg>
<seg xml:id="KR3l0129_tls_001-1a.4">強而食之，</seg>
<seg xml:id="KR3l0129_tls_001-1a.5">歸吐遂至困頓。</seg>
<seg xml:id="KR3l0129_tls_001-1a.6">謂其子曰：</seg>
<seg xml:id="KR3l0129_tls_001-1a.7">『與傖人同死，</seg>
<seg xml:id="KR3l0129_tls_001-1a.8">亦無所恨；</seg>
<seg xml:id="KR3l0129_tls_001-1a.9">然汝故宜慎之。』</seg>
<seg xml:id="KR3l0129_tls_001-1a.10">類聚七十二御覽八百五十八</seg>
                </p>

<p source="">
                    <pb xml:id="KR3l0129_tls_001-2a" ed="tls" n="001-2a"/>
<seg xml:id="KR3l0129_tls_001-2a.1">太原人夜失火，</seg>
<seg xml:id="KR3l0129_tls_001-2a.2">出物，</seg>
<seg xml:id="KR3l0129_tls_001-2a.3">欲出銅鎗，</seg>
<seg xml:id="KR3l0129_tls_001-2a.4">誤出熨 ??，</seg>
<seg xml:id="KR3l0129_tls_001-2a.5">便大驚怪。</seg>
<seg xml:id="KR3l0129_tls_001-2a.6">謂其兒曰：</seg>
<seg xml:id="KR3l0129_tls_001-2a.7">『異事！（二字類聚引有）</seg>
<seg xml:id="KR3l0129_tls_001-2a.8">火未至，</seg>
<seg xml:id="KR3l0129_tls_001-2a.9">鎗已被燒失腳。』</seg>
<seg xml:id="KR3l0129_tls_001-2a.10">書鈔一百三十五類聚七十二御覽七百五十七</seg>
                </p>

<p source="">
                    <pb xml:id="KR3l0129_tls_001-3a" ed="tls" n="001-3a"/>
<seg xml:id="KR3l0129_tls_001-3a.1">某甲(廣記引作魏人)夜暴疾，</seg>
<seg xml:id="KR3l0129_tls_001-3a.2">命門人鑽火。</seg>
<seg xml:id="KR3l0129_tls_001-3a.3">其夜陰暝，不得火，</seg>
<seg xml:id="KR3l0129_tls_001-3a.4">催之急，(廣記引作督迫頗急)</seg>
<seg xml:id="KR3l0129_tls_001-3a.5">門人忿然曰：</seg>
<seg xml:id="KR3l0129_tls_001-3a.6">『君責之亦大無道理！</seg>
<seg xml:id="KR3l0129_tls_001-3a.7">今闇如漆，何以不把火照我？</seg>
<seg xml:id="KR3l0129_tls_001-3a.8">我當得覓鑽火具，(類聚八十御覽八百六十九然後易得耳。)』孔文舉聞之曰：</seg>
<seg xml:id="KR3l0129_tls_001-3a.9">『責人當以其方也。』廣記二百五十八</seg>
<seg xml:id="KR3l0129_tls_001-3a.10"/>
                </p>

<p source="">
                    <pb xml:id="KR3l0129_tls_001-4a" ed="tls" n="001-4a"/>
<seg xml:id="KR3l0129_tls_001-4a.1">有人弔喪，并欲齎物助之，</seg>
<seg xml:id="KR3l0129_tls_001-4a.2">問人：『可與何等物？』</seg>
<seg xml:id="KR3l0129_tls_001-4a.3">人荅曰：『錢布穀帛，任卿所有爾！』</seg>
<seg xml:id="KR3l0129_tls_001-4a.4">因齎一斛豆置孝子前，謂曰：</seg>
<seg xml:id="KR3l0129_tls_001-4a.5">『無可有，以一斛大豆(已上十四字据廣記引補)相助。』</seg>
<seg xml:id="KR3l0129_tls_001-4a.6">孝子哭喚：『奈何』，</seg>
<seg xml:id="KR3l0129_tls_001-4a.7">己以為問豆，</seg>
<seg xml:id="KR3l0129_tls_001-4a.8">荅曰：『可作飯！』</seg>
<seg xml:id="KR3l0129_tls_001-4a.9">孝子復哭喚：『窮』，</seg>
<seg xml:id="KR3l0129_tls_001-4a.10">己曰：（廣記引作孝子哭孤窮奈何曰造？？孝子更哭孤窮曰）</seg>
<seg xml:id="KR3l0129_tls_001-4a.11">『適有（王利器本：得）便窮，自當更送一斛。』</seg>
<seg xml:id="KR3l0129_tls_001-4a.12">類聚八十五廣記二百六十二</seg>
                </p>

<p source="">
                    <pb xml:id="KR3l0129_tls_001-5a" ed="tls" n="001-5a"/>
<seg xml:id="KR3l0129_tls_001-5a.1">沈珩弟峻，字叔山，</seg>
<seg xml:id="KR3l0129_tls_001-5a.2">有名譽，</seg>
<seg xml:id="KR3l0129_tls_001-5a.3">而性儉吝。</seg>
<seg xml:id="KR3l0129_tls_001-5a.4">張溫使蜀，與峻別，</seg>
<seg xml:id="KR3l0129_tls_001-5a.5">峻入內良久，</seg>
<seg xml:id="KR3l0129_tls_001-5a.6">出語溫曰：</seg>
<seg xml:id="KR3l0129_tls_001-5a.7">『向擇一端布，</seg>
<seg xml:id="KR3l0129_tls_001-5a.8">欲以（王利器：也）送卿，而無粗者。』</seg>
<seg xml:id="KR3l0129_tls_001-5a.9">溫嘉其能顯非。已上亦見類聚八十五御覽八百二十續談助四</seg>
<seg xml:id="KR3l0129_tls_001-5a.10">又嘗經太湖岸上，</seg>
<seg xml:id="KR3l0129_tls_001-5a.11">使從者取鹽水；</seg>
<seg xml:id="KR3l0129_tls_001-5a.12">已而恨多，敕令還減之。</seg>
<seg xml:id="KR3l0129_tls_001-5a.13">尋亦自愧曰：</seg>
<seg xml:id="KR3l0129_tls_001-5a.14">『此吾天性也！』廣記一百十五六</seg>
                </p>

<p source="">
                    <pb xml:id="KR3l0129_tls_001-6a" ed="tls" n="001-6a"/>
<seg xml:id="KR3l0129_tls_001-6a.1">趙伯公（類林作翁）為人肥大，</seg>
<seg xml:id="KR3l0129_tls_001-6a.2">夏日醉臥，</seg>
<seg xml:id="KR3l0129_tls_001-6a.3">有數歲孫兒緣其肚上戲，</seg>
<seg xml:id="KR3l0129_tls_001-6a.4">因以李子（one source:八九枚）內其臍中。</seg>
<seg xml:id="KR3l0129_tls_001-6a.5">既醒，了不覺；</seg>
<seg xml:id="KR3l0129_tls_001-6a.6">數日後，乃知痛。</seg>
<seg xml:id="KR3l0129_tls_001-6a.7">李大爛，汁出，</seg>
<seg xml:id="KR3l0129_tls_001-6a.8">以為臍穴，</seg>
<seg xml:id="KR3l0129_tls_001-6a.9">懼死乃命妻子處分家事，</seg>
<seg xml:id="KR3l0129_tls_001-6a.10">乃泣謂家人曰：</seg>
<seg xml:id="KR3l0129_tls_001-6a.11">『我腸爛將死。』</seg>
<seg xml:id="KR3l0129_tls_001-6a.12">明日，李核出，尋問，</seg>
<seg xml:id="KR3l0129_tls_001-6a.13">乃知是孫兒所內李子也。</seg>
<seg xml:id="KR3l0129_tls_001-6a.14">御覽三百七十一又九百六十六????玉集十四類林雜說十</seg>
                </p>

<p source="">
                    <pb xml:id="KR3l0129_tls_001-7a" ed="tls" n="001-7a"/>
<seg xml:id="KR3l0129_tls_001-7a.1">桓帝時有人辭公府掾者，</seg>
<seg xml:id="KR3l0129_tls_001-7a.2">倩人作奏記文；</seg>
<seg xml:id="KR3l0129_tls_001-7a.3">人不能為作，因語曰：</seg>
<seg xml:id="KR3l0129_tls_001-7a.4">『梁國葛龔先善為記文，</seg>
<seg xml:id="KR3l0129_tls_001-7a.5">自可寫用，不煩更作。』</seg>
<seg xml:id="KR3l0129_tls_001-7a.6">遂從人言寫記文，</seg>
<seg xml:id="KR3l0129_tls_001-7a.7">不去葛龔名姓。</seg>
<seg xml:id="KR3l0129_tls_001-7a.8">府君大驚，不荅而罷。</seg>
<seg xml:id="KR3l0129_tls_001-7a.9">故時人語曰：『作奏雖工，宜去葛龔。』御覽四百九十六 案後漢書葛龔傅注云龔善為文奏或有請龔奏以干人者龔為作之其人寫之忘自載其名因并寫龔名以進之故時人為之語曰作奏雖工宜去葛龔見笑林與御覽引異</seg>
                </p>

<p source="">
                    <pb xml:id="KR3l0129_tls_001-8a" ed="tls" n="001-8a"/>
<seg xml:id="KR3l0129_tls_001-8a.1">漢司徒崔烈辟上黨</seg>
<seg xml:id="KR3l0129_tls_001-8a.2">鮑堅為掾，</seg>
<seg xml:id="KR3l0129_tls_001-8a.3">將謁見，</seg>
<seg xml:id="KR3l0129_tls_001-8a.4">自慮不過，</seg>
<seg xml:id="KR3l0129_tls_001-8a.5">問先到者儀，</seg>
<seg xml:id="KR3l0129_tls_001-8a.6">適有荅曰：</seg>
<seg xml:id="KR3l0129_tls_001-8a.7">『隨典儀口倡。』</seg>
<seg xml:id="KR3l0129_tls_001-8a.8">既謁，讚曰可拜，堅亦曰可拜；</seg>
<seg xml:id="KR3l0129_tls_001-8a.9">讚者曰就位，堅亦曰就位。</seg>
<seg xml:id="KR3l0129_tls_001-8a.10">因復著履上座，</seg>
<seg xml:id="KR3l0129_tls_001-8a.11">將離席，不知履所在，</seg>
<seg xml:id="KR3l0129_tls_001-8a.12">讚者曰履著腳，</seg>
<seg xml:id="KR3l0129_tls_001-8a.13">堅亦曰履著腳也。</seg>
<seg xml:id="KR3l0129_tls_001-8a.14">御覽四百九十九</seg>
                </p>

<p source="">
                    <pb xml:id="KR3l0129_tls_001-9a" ed="tls" n="001-9a"/>
<seg xml:id="KR3l0129_tls_001-9a.1">楚人有擔山雞者，路人問曰：『何鳥也？』</seg>
<seg xml:id="KR3l0129_tls_001-9a.2">擔者欺之曰：『鳳皇也！』</seg>
<seg xml:id="KR3l0129_tls_001-9a.3">路人曰：『我聞有鳳皇久矣，今真見之，</seg>
<seg xml:id="KR3l0129_tls_001-9a.4">汝賣之乎？』</seg>
<seg xml:id="KR3l0129_tls_001-9a.5">曰：『然！』</seg>
<seg xml:id="KR3l0129_tls_001-9a.6">乃酬千金，弗與；請加倍，乃與之。</seg>
<seg xml:id="KR3l0129_tls_001-9a.7">方將獻楚王，經宿而鳥死。</seg>
<seg xml:id="KR3l0129_tls_001-9a.8">路人不遑惜其金，惟恨不得以獻耳。</seg>
<seg xml:id="KR3l0129_tls_001-9a.9">國人傅之，咸以為真鳳而貴，宜欲獻之，</seg>
<seg xml:id="KR3l0129_tls_001-9a.10">遂聞于楚王。</seg>
<seg xml:id="KR3l0129_tls_001-9a.11">王感其欲獻己也，</seg>
<seg xml:id="KR3l0129_tls_001-9a.12">召而厚賜之，</seg>
<seg xml:id="KR3l0129_tls_001-9a.13">過買鳳之值十倍矣。廣記四百六十一</seg>
                </p>

<p source="">
                    <pb xml:id="KR3l0129_tls_001-10a" ed="tls" n="001-10a"/>
<seg xml:id="KR3l0129_tls_001-10a.1">平原陶丘氏，取勃海墨台氏女，</seg>
<seg xml:id="KR3l0129_tls_001-10a.2">女色甚美，才甚令，</seg>
<seg xml:id="KR3l0129_tls_001-10a.3">復相敬。</seg>
<seg xml:id="KR3l0129_tls_001-10a.4">已生一男而歸。</seg>
<seg xml:id="KR3l0129_tls_001-10a.5">母丁氏，年老，進見女（耳for心in恐）。</seg>
<seg xml:id="KR3l0129_tls_001-10a.6">女 （耳for心in恐）既歸而遣婦。</seg>
<seg xml:id="KR3l0129_tls_001-10a.7">婦臨去請罪！</seg>
<seg xml:id="KR3l0129_tls_001-10a.8">夫曰：『曩見夫人，</seg>
<seg xml:id="KR3l0129_tls_001-10a.9">年德以衰，</seg>
<seg xml:id="KR3l0129_tls_001-10a.10">非昔日比。</seg>
<seg xml:id="KR3l0129_tls_001-10a.11">亦恐新婦老後，必復如此！</seg>
<seg xml:id="KR3l0129_tls_001-10a.12">是以遣，</seg>
<seg xml:id="KR3l0129_tls_001-10a.13">實無他故。』</seg>
<seg xml:id="KR3l0129_tls_001-10a.14">御覽四百九十九</seg>
                </p>

<p source="">
                    <pb xml:id="KR3l0129_tls_001-11a" ed="tls" n="001-11a"/>
<seg xml:id="KR3l0129_tls_001-11a.1">某甲為霸府佐，為人都不解。</seg>
<seg xml:id="KR3l0129_tls_001-11a.2">每至集會，有聲樂之事，己輒豫焉；</seg>
<seg xml:id="KR3l0129_tls_001-11a.3">而恥不解，妓人奏曲，</seg>
<seg xml:id="KR3l0129_tls_001-11a.4">讚之，己亦學人仰讚和。</seg>
<seg xml:id="KR3l0129_tls_001-11a.5">同時人士令己作主人，并使喚妓客。</seg>
<seg xml:id="KR3l0129_tls_001-11a.6">妓客未集，召妓具問曲吹，</seg>
<seg xml:id="KR3l0129_tls_001-11a.7">一一疏著手巾箱下。</seg>
<seg xml:id="KR3l0129_tls_001-11a.8">先有藥方，客既集，因問命曲，</seg>
<seg xml:id="KR3l0129_tls_001-11a.9">先取所疏者，誤得藥方，</seg>
<seg xml:id="KR3l0129_tls_001-11a.10">便言是疏方，有附子三分</seg>
<seg xml:id="KR3l0129_tls_001-11a.11">當歸四分。</seg>
<seg xml:id="KR3l0129_tls_001-11a.12">己云：『且作附子當歸以送客。』</seg>
<seg xml:id="KR3l0129_tls_001-11a.13">合座絕倒。御覽五百六十八</seg>
                </p>

<p source="">
                    <pb xml:id="KR3l0129_tls_001-12a" ed="tls" n="001-12a"/>
<seg xml:id="KR3l0129_tls_001-12a.1">南方人至京師者，人戒之曰：</seg>
<seg xml:id="KR3l0129_tls_001-12a.2">『汝得物唯食，慎勿問其名也！』</seg>
<seg xml:id="KR3l0129_tls_001-12a.3">往詣主人，入門內，見馬矢，便食之；</seg>
<seg xml:id="KR3l0129_tls_001-12a.4">覺惡臭，乃止步。</seg>
<seg xml:id="KR3l0129_tls_001-12a.5">進見敗屩棄於路，</seg>
<seg xml:id="KR3l0129_tls_001-12a.6">因復嚼，殊不可咽。</seg>
<seg xml:id="KR3l0129_tls_001-12a.7">顧伴曰：『且止！人言不可皆信。』</seg>
<seg xml:id="KR3l0129_tls_001-12a.8">後詣貴官，為設（食＋追），一引作饌）</seg>
<seg xml:id="KR3l0129_tls_001-12a.9">因見視曰：『汝是首物，(一引作戒故昔物)且當勿食。』</seg>
<seg xml:id="KR3l0129_tls_001-12a.10">御覽六百九十八又八百五十一</seg>
                </p>

<p source="">
                    <pb xml:id="KR3l0129_tls_001-13a" ed="tls" n="001-13a"/>
<seg xml:id="KR3l0129_tls_001-13a.1">人有斫羹者，</seg>
<seg xml:id="KR3l0129_tls_001-13a.2">以杓嘗之，少鹽，便益之。</seg>
<seg xml:id="KR3l0129_tls_001-13a.3">後復嘗之向杓中者，故云鹽不足。</seg>
<seg xml:id="KR3l0129_tls_001-13a.4">如此數益升許。</seg>
<seg xml:id="KR3l0129_tls_001-13a.5">鹽故不鹹，</seg>
<seg xml:id="KR3l0129_tls_001-13a.6">因以為怪。御覽八百六十一</seg>
                </p>

<p source="">
                    <pb xml:id="KR3l0129_tls_001-14a" ed="tls" n="001-14a"/>
<seg xml:id="KR3l0129_tls_001-14a.1">甲買肉過都，入廁，</seg>
<seg xml:id="KR3l0129_tls_001-14a.2">挂肉著外。</seg>
<seg xml:id="KR3l0129_tls_001-14a.3">乙偷之，</seg>
<seg xml:id="KR3l0129_tls_001-14a.4">未得去，</seg>
<seg xml:id="KR3l0129_tls_001-14a.5">甲出覓肉，</seg>
<seg xml:id="KR3l0129_tls_001-14a.6">因詐便口銜肉云：</seg>
<seg xml:id="KR3l0129_tls_001-14a.7">『挂著門外，何得不失？</seg>
<seg xml:id="KR3l0129_tls_001-14a.8">若如我銜肉著口，豈有失理。』御覽八百六十二書鈔一百四十</seg>
<seg xml:id="KR3l0129_tls_001-14a.9">五</seg>
                </p>

<p source="">
                    <pb xml:id="KR3l0129_tls_001-15a" ed="tls" n="001-15a"/>
<seg xml:id="KR3l0129_tls_001-15a.1">姚彪與張溫俱至武昌，</seg>
<seg xml:id="KR3l0129_tls_001-15a.2">遇吳興沈珩于江渚守風，</seg>
<seg xml:id="KR3l0129_tls_001-15a.3">糧用盡，遣人從彪貸鹽一百斛。</seg>
<seg xml:id="KR3l0129_tls_001-15a.4">彪性峻直，</seg>
<seg xml:id="KR3l0129_tls_001-15a.5">得書不荅，方與溫談論。</seg>
<seg xml:id="KR3l0129_tls_001-15a.6">良久，敕左右：</seg>
<seg xml:id="KR3l0129_tls_001-15a.7">倒鹽百斛著江水中。</seg>
<seg xml:id="KR3l0129_tls_001-15a.8">謂溫曰：</seg>
<seg xml:id="KR3l0129_tls_001-15a.9">『明吾不惜，</seg>
<seg xml:id="KR3l0129_tls_001-15a.10">惜所與耳！』廣記一百六十五御覽八百六十五</seg>
                </p>

<p source="">
                    <pb xml:id="KR3l0129_tls_001-16a" ed="tls" n="001-16a"/>
<seg xml:id="KR3l0129_tls_001-16a.1">楚人居貧，讀淮南，方得</seg>
<seg xml:id="KR3l0129_tls_001-16a.2">『螳蜋伺蟬自鄣葉可以隱形，』</seg>
<seg xml:id="KR3l0129_tls_001-16a.3">遂於樹下仰取葉。</seg>
<seg xml:id="KR3l0129_tls_001-16a.4">螳蜋執葉伺蟬，</seg>
<seg xml:id="KR3l0129_tls_001-16a.5">以摘之，葉落樹下；</seg>
<seg xml:id="KR3l0129_tls_001-16a.6">樹下先有落葉，不能復分，別掃取數斗歸。</seg>
<seg xml:id="KR3l0129_tls_001-16a.7">一一以葉自鄣，問其妻曰：『汝見我不？』</seg>
<seg xml:id="KR3l0129_tls_001-16a.8">妻始時恆答言『見，』</seg>
<seg xml:id="KR3l0129_tls_001-16a.9">經日乃厭倦不堪，紿云：『不見。』</seg>
<seg xml:id="KR3l0129_tls_001-16a.10">嘿然大喜，齎葉入市對面取人物，</seg>
<seg xml:id="KR3l0129_tls_001-16a.11">吏遂縛詣縣。</seg>
<seg xml:id="KR3l0129_tls_001-16a.12">縣受辭，自說本末。</seg>
<seg xml:id="KR3l0129_tls_001-16a.13">官大笑，放而不治。御覽九百四十六</seg>
                </p>

<p source="">
                    <pb xml:id="KR3l0129_tls_001-17a" ed="tls" n="001-17a"/>
<seg xml:id="KR3l0129_tls_001-17a.1">漢世有人年老無子，</seg>
<seg xml:id="KR3l0129_tls_001-17a.2">家富，性儉嗇惡衣蔬食，</seg>
<seg xml:id="KR3l0129_tls_001-17a.3">侵晨而起，侵夜而息；</seg>
<seg xml:id="KR3l0129_tls_001-17a.4">營理產業，聚斂無厭；而不敢自用。</seg>
<seg xml:id="KR3l0129_tls_001-17a.5">或人從之求丐者，</seg>
<seg xml:id="KR3l0129_tls_001-17a.6">不得已而入內取錢十，自堂而出，</seg>
<seg xml:id="KR3l0129_tls_001-17a.7">隨步輒減，比至于外，</seg>
<seg xml:id="KR3l0129_tls_001-17a.8">纔餘半在，閉目以授乞者。</seg>
<seg xml:id="KR3l0129_tls_001-17a.9">尋復囑云：</seg>
<seg xml:id="KR3l0129_tls_001-17a.10">『我傾家贍君，慎勿他說，</seg>
<seg xml:id="KR3l0129_tls_001-17a.11">復相效而來！』</seg>
<seg xml:id="KR3l0129_tls_001-17a.12">老人俄死，田宅沒官，</seg>
<seg xml:id="KR3l0129_tls_001-17a.13">貨財充于內帑矣。廣記一百六十五</seg>
                </p>

<p source="">
                    <pb xml:id="KR3l0129_tls_001-18a" ed="tls" n="001-18a"/>
<seg xml:id="KR3l0129_tls_001-18a.1">有甲欲謁見邑宰，問左右曰：『令何所好？』</seg>
<seg xml:id="KR3l0129_tls_001-18a.2">或語曰：『好公羊傅。』</seg>
<seg xml:id="KR3l0129_tls_001-18a.3">後入見，令問：『君讀何書？』</seg>
<seg xml:id="KR3l0129_tls_001-18a.4">荅曰：『惟業公羊傅。』</seg>
<seg xml:id="KR3l0129_tls_001-18a.5">試問：『誰殺陳他者？』</seg>
<seg xml:id="KR3l0129_tls_001-18a.6">甲良久對曰：『平生實不殺陳他。』</seg>
<seg xml:id="KR3l0129_tls_001-18a.7">令察謬誤，因復戲之曰：</seg>
<seg xml:id="KR3l0129_tls_001-18a.8">『君不殺陳他，請是誰殺？』</seg>
<seg xml:id="KR3l0129_tls_001-18a.9">於是大怖，徒跣走出。</seg>
<seg xml:id="KR3l0129_tls_001-18a.10">人問其故，乃大語曰：</seg>
<seg xml:id="KR3l0129_tls_001-18a.11">『見明府，便以死事見訪，</seg>
<seg xml:id="KR3l0129_tls_001-18a.12">後直不敢復來，遇赦當出耳。』廣記二百六十</seg>
<seg xml:id="KR3l0129_tls_001-18a.13"/>
                </p>

<p source="">
                    <pb xml:id="KR3l0129_tls_001-19a" ed="tls" n="001-19a"/>
<seg xml:id="KR3l0129_tls_001-19a.1">甲與乙鬥爭，</seg>
<seg xml:id="KR3l0129_tls_001-19a.2">甲齧下乙鼻。</seg>
<seg xml:id="KR3l0129_tls_001-19a.3">官吏欲斷之，</seg>
<seg xml:id="KR3l0129_tls_001-19a.4">甲稱乙自齧落。</seg>
<seg xml:id="KR3l0129_tls_001-19a.5">吏曰：『夫人鼻高耳口低，豈能就齧之乎？』</seg>
<seg xml:id="KR3l0129_tls_001-19a.6">甲曰：『他踏床子就齧之。』廣記二百六十二</seg>
                </p>

<p source="">
                    <pb xml:id="KR3l0129_tls_001-20a" ed="tls" n="001-20a"/>
<seg xml:id="KR3l0129_tls_001-20a.1">甲父母在，出學三年而歸，</seg>
<seg xml:id="KR3l0129_tls_001-20a.2">舅氏問其學何得，</seg>
<seg xml:id="KR3l0129_tls_001-20a.3">并序別父久。</seg>
<seg xml:id="KR3l0129_tls_001-20a.4">乃荅曰：</seg>
<seg xml:id="KR3l0129_tls_001-20a.5">『渭陽之思，過于秦康。』</seg>
<seg xml:id="KR3l0129_tls_001-20a.6">既而父數之：</seg>
<seg xml:id="KR3l0129_tls_001-20a.7">『爾學奚益？』</seg>
<seg xml:id="KR3l0129_tls_001-20a.8">荅曰：</seg>
<seg xml:id="KR3l0129_tls_001-20a.9">『少失過庭之訓，故學無益。』廣記二百六十二</seg>
                </p>

<p source="">
                    <pb xml:id="KR3l0129_tls_001-21a" ed="tls" n="001-21a"/>
<seg xml:id="KR3l0129_tls_001-21a.1">傖人欲相共弔喪，各不知儀。</seg>
<seg xml:id="KR3l0129_tls_001-21a.2">一人言粗習，</seg>
<seg xml:id="KR3l0129_tls_001-21a.3">謂同伴曰：『汝隨我舉止。』</seg>
<seg xml:id="KR3l0129_tls_001-21a.4">既至喪所，</seg>
<seg xml:id="KR3l0129_tls_001-21a.5">舊習者在前，伏席上，</seg>
<seg xml:id="KR3l0129_tls_001-21a.6">餘者一一相髡於背；</seg>
<seg xml:id="KR3l0129_tls_001-21a.7">而為首者以足觸詈曰：『癡物！』</seg>
<seg xml:id="KR3l0129_tls_001-21a.8">諸人亦為儀當爾，</seg>
<seg xml:id="KR3l0129_tls_001-21a.9">各以足相踏曰：『癡物！』</seg>
<seg xml:id="KR3l0129_tls_001-21a.10">最後者近孝子。</seg>
<seg xml:id="KR3l0129_tls_001-21a.11">亦踏孝子而曰：『癡物！』廣記二百六十二</seg>
                </p>

<p source="">
                    <pb xml:id="KR3l0129_tls_001-22a" ed="tls" n="001-22a"/>
<seg xml:id="KR3l0129_tls_001-22a.1">有癡婿，婦翁死，</seg>
<seg xml:id="KR3l0129_tls_001-22a.2">婦教以行吊禮。</seg>
<seg xml:id="KR3l0129_tls_001-22a.3">於路值水，</seg>
<seg xml:id="KR3l0129_tls_001-22a.4">乃脫襪而渡，</seg>
<seg xml:id="KR3l0129_tls_001-22a.5">惟遺一襪。</seg>
<seg xml:id="KR3l0129_tls_001-22a.6">又睹林中鳩鳴云：『（口＋郭＋鳥）鴣（口＋郭＋鳥）鴣！』</seg>
<seg xml:id="KR3l0129_tls_001-22a.7">而私誦之，都忘弔禮。</seg>
<seg xml:id="KR3l0129_tls_001-22a.8">及至，乃以有一襪一足立，</seg>
<seg xml:id="KR3l0129_tls_001-22a.9">而縮其跣者，</seg>
<seg xml:id="KR3l0129_tls_001-22a.10">但云：『（口＋郭＋鳥）鴣（口＋郭＋鳥）鴣！』</seg>
<seg xml:id="KR3l0129_tls_001-22a.11">孝子皆笑。</seg>
<seg xml:id="KR3l0129_tls_001-22a.12">又曰：『莫笑莫笑！</seg>
<seg xml:id="KR3l0129_tls_001-22a.13">如拾得襪，即還我。』廣記二百六十二</seg>
                </p>

<p source="">
                    <pb xml:id="KR3l0129_tls_001-23a" ed="tls" n="001-23a"/>
<seg xml:id="KR3l0129_tls_001-23a.1">魯有執長竿入城門者，</seg>
<seg xml:id="KR3l0129_tls_001-23a.2">初豎執之，</seg>
<seg xml:id="KR3l0129_tls_001-23a.3">不可入，</seg>
<seg xml:id="KR3l0129_tls_001-23a.4">橫執之，</seg>
<seg xml:id="KR3l0129_tls_001-23a.5">亦不可入，</seg>
<seg xml:id="KR3l0129_tls_001-23a.6">計無所出。</seg>
<seg xml:id="KR3l0129_tls_001-23a.7">俄有老父至，</seg>
<seg xml:id="KR3l0129_tls_001-23a.8">曰：『吾非聖人，</seg>
<seg xml:id="KR3l0129_tls_001-23a.9">但見事多矣。</seg>
<seg xml:id="KR3l0129_tls_001-23a.10">何不以鋸中截而入。』</seg>
<seg xml:id="KR3l0129_tls_001-23a.11">遂依而截之。廣記二百六十二</seg>
                </p>

<p source="">
                    <pb xml:id="KR3l0129_tls_001-24a" ed="tls" n="001-24a"/>
<seg xml:id="KR3l0129_tls_001-24a.1">齊人就趙人學瑟，</seg>
<seg xml:id="KR3l0129_tls_001-24a.2">因之先調膠柱而歸，</seg>
<seg xml:id="KR3l0129_tls_001-24a.3">三年不成一曲。</seg>
<seg xml:id="KR3l0129_tls_001-24a.4">齊人怪之，</seg>
<seg xml:id="KR3l0129_tls_001-24a.5">有從趙來者，</seg>
<seg xml:id="KR3l0129_tls_001-24a.6">問其意乃知向人之愚。廣記二百六十二</seg>
                </p>

<p source="">
                    <pb xml:id="KR3l0129_tls_001-25a" ed="tls" n="001-25a"/>
<seg xml:id="KR3l0129_tls_001-25a.1">吳國胡邕，</seg>
<seg xml:id="KR3l0129_tls_001-25a.2">為人好色，</seg>
<seg xml:id="KR3l0129_tls_001-25a.3">娶妻張氏，</seg>
<seg xml:id="KR3l0129_tls_001-25a.4">憐之不捨。</seg>
<seg xml:id="KR3l0129_tls_001-25a.5">後卒，</seg>
<seg xml:id="KR3l0129_tls_001-25a.6">邕亦亡，</seg>
<seg xml:id="KR3l0129_tls_001-25a.7">家人便殯于後園中。</seg>
<seg xml:id="KR3l0129_tls_001-25a.8">三年取葬，</seg>
<seg xml:id="KR3l0129_tls_001-25a.9">見冢土化作二人；</seg>
<seg xml:id="KR3l0129_tls_001-25a.10">常見抱如臥時。</seg>
<seg xml:id="KR3l0129_tls_001-25a.11">人競笑之。</seg>
<seg xml:id="KR3l0129_tls_001-25a.12">廣記三百八十九</seg>
                </p>

<p source="">
                    <pb xml:id="KR3l0129_tls_001-26a" ed="tls" n="001-26a"/>
<seg xml:id="KR3l0129_tls_001-26a.1">漢人有適吳，</seg>
<seg xml:id="KR3l0129_tls_001-26a.2">吳人設筍，</seg>
<seg xml:id="KR3l0129_tls_001-26a.3">問是何物？</seg>
<seg xml:id="KR3l0129_tls_001-26a.4">語曰竹也！</seg>
<seg xml:id="KR3l0129_tls_001-26a.5">歸煮其床簀而不熟，</seg>
<seg xml:id="KR3l0129_tls_001-26a.6">乃謂其妻曰：</seg>
<seg xml:id="KR3l0129_tls_001-26a.7">『吳人轣轆，</seg>
<seg xml:id="KR3l0129_tls_001-26a.8">欺我如此！』　筍譜下紺珠集十一</seg>
                </p>

</div>
</body>
</text>
</TEI>